Det var en råkold morgen først i marts ; solen , der flere gange havde prøvet at trænge gennem skyerne , syntes omsider at have opgivet kampen . Skønt den store , hvide kakkelovn i kontorchef langes dagligstue udbredte en behagelig varme , gik der dog en gysen gennem hustruen , som stod ved vinduet og så ud på søen og de bladløse træer . Et øjeblik efter vendte hun sig bort og sukkede . Det var ikke over noget særligt , men hun følte sig træt og uoplagt . Den fine , smuktformede hånd strøg håret fra panden , og så tog hun fat på det afbrudte arbejde , der bestod i at ordne blomster i en glasopsats . Den prægtige buket , hun dagen i f'orvejen havde fået af sin husbond , skulle skilles ad og sættes anderledes , ganske anderledes i 
„ Nå så , “ hun skød til blomsterne , „ jeg tænkte det nok , ståltrådsstilke , forloren herlig 

hed . —  .heiler kaste dem i ilden end ærgre sig . “" — udførelsen fulgte lige efter tanken . 
„ Hvad nu ? “ — hun sank ned i en gyngestol , og det rige , mørkebrune hår blev igen strøget tilbage . Hun havde den vane , når hun var ene og havde tanker , der helst måtte fjærnes . 
Fru lange var temmelig høj og havde en smuk , elegant skikkelse . Hun bar sit hoved på engang stolt og yndefuldt . Trækkene vare rene og ædle , panden fast og klog , de mørke øjne havde et tankefuldt udtryk . Ansigtsfarven var blændende frisk , dog snarere bleg , end rød . Den rigt broderede morgendragt var overordentlig smagfuld , og det var værelsets udstyrelse også . 
„ Det er sandt ! “ Hun rejste sig hurtigt og tog plads ved skrivebordet , hvorpå de italienske bøger toges frem . Sproglæreren kom i dag , det gjaldt at kunne sin lektie . Udsigten til en romerrejse næste vinter lettede alle anstrengelser . 
Den unge frue havde næppe arbejdet et kvarter , før døren åbnedes , og husets herre trådte ind . Han så betænksom ud , og det var , som ømmede han sig ved at forstyrre den læsende . 
Kontorchef lange var en høj , lys , anselig 

herre . Fremtræden og dragt var , som det sømmer sig en ung mand , der stiler opad . 
„ Agnete , vil du skænke mig et par øjeblikke ? — tak , kære . — det er en ubehagelig historie , især er det mig ubehageligt for din skyld , men jeg kunne ikke godt undgå det . “ 
„ Hvilket ? — hvad er der ? “ Hun spurgte roligt , som en , der ikke let kan rammes . Kontorchefen begyndte igen : 
„ Ser du , det er min Broder ; — du husker måske , han skrev ved nytårstid , at han agtede at flytte hertil . Jeg frarådede det af alle kræfter , men fik ikke engang svar , og nu er han her . — mennesket kom i går og indfandt sig hos mig i Morges . Jeg bad ham flygtigt spise frokost her , idet jeg dog fortalte , at pligten kaldte mig bort . Jeg antog det for givet , at han så ville afslå indbydelsen , men nej , han tog imod den , og du kan vente ham om en halv time . — vær nu ikke vred , min elskede , men stol på , at du i fremtiden ikke skal generes på nogen måde , hverken af ham eller hans hustru ; jeg skal sørge herfor . “ 
Fru lange , der iljke syntes om udtrykket i hendes mands ansigt , spurgte skarpt : „ Hvad er der da med den Broder , siden du slet ikke er glad over at se ham igen . Er han et mislykket menneske ? “ 

„ På . ingen måde , tværtimod , i sine forhold er han snarere et mønster . “ 
„ Jeg synes , du har fortalt mig , at han er bogholder .  “ 
„ Netop , og da hans principal — det ord lyder ikke godt i dine øren , véd jeg - - da nu hans principal ønsker at sikre sin unge søn , der overtager en afdød slægtnings forretning , en god og kyndig støtte , har han formået min Broder til at følge herind med sønnen . Forstår du , heraf kommer hele denne kedsommelige historie .  “ 
„ Men det er jo i høj grad ærefuldt for din Broder ; havde du en smule Broderhjerte , måtte du jo være stolt af ham . “ 
Kontorchefen trak på skuldrene : „ Jeg har intet broderhjerte . — du véd , jeg kom fra hjemmet som barn og slog kod i min onkel konferentsrådens hus . “ 
„ Ja , og så arvede du hans formue og hans tænkemåde .  “ 
„ Du taler så underligt , Agnete ! — hvad er der i vejen , kære ? « 
„ Jeg , der hverken ejer søster eller Broder , har altid fundet , det var en lykke at have søskende . Du finder , det er en ulykke , lader det til . “ 

„ Ingen ulykke , “ han lo , „ men i dette tilfælde en ubehagelighed . Vor opdragelse er jo ligeså forskellig , som vore forhold , derfor kan der heller ikke være tale om omgang . — helst holdt jeg dig helt udenfor , men måske er det netop godt , at han straks ser dig og selv føler afstanden . Hans hustru er en lille pige fra Jylland , de traf hinanden i en præstegård , hvor hun var lærerinde , har jeg hørt . “ 
„ Det er altså en dannet kvinde ? “ 
Kontorchefen lo igen og nærmede sig så med åbne arme . „ Du er en dannet kvinde , Agnete , og jeg overlader det ganske til din takt at ordne forholdet . Jeg véd , der kan ligge et uimodståelig ! : tre skridt fra livet ! i min dronnings blik . “ 
Den unge frue unddrog sig omfavnelsen ; det var , som hun frøs ved de udtalte ord . Og dog havde også hun frygtet svogerens komme , men dette var for unaturligt . Blot han nu ikke havde såret broderen alt for meget ved sin kulde . — 
lige til den fastsatte tid ringede det . Da tjeneren meldte bogholder lange , rejste hun sig hurtigt . Der stod ikke : „ Tre skridt fra livet ! “ i hendes blik , men i hans hilsen lå et : „ Ti skridt fra livet , du skal ikke frygte ! “ 
Fru Agnete opfattede det i samme nu og gik lige hen til ham med fremrakt hånd . 

„ Velkommen , kære svoger , velkommen ! “ — her var noget , der måtte gøres godt ; en ædel natur var bleven krænket , tilbagestødt , hun følte det . 
Bogholderen så overrasket på hende , den modtagelse havde han ikke ventet . Hvor lignede han ikke sin Broder , og dog , hvor ulig var han ham ikke alligevel . 
„ Tag plads her , “ hun pegede på den lille hjørnesofa , „ og lad os tale sammen . Om et øjeblik er frokosten færdig . “ 
„ Tak , men jeg bliver ikke til frokost , derimod vil jeg gerne tale med dem , frue , forsikre dem om , at — at min hustru og jeg på ingen måde vil genere dem , eller krydse deres vej . Min Broder frygtede , at vi skulle gøre det , mærkede jeg nok , men det kommer af , at han slet ikke kender os . — deres og vore kår er jo også så helt forskellige , og da min hustru og jeg begge sætte stor pris på økonomisk uafhængighed , vil vor lille husstand ordnes på en måde , der umuliggør selskabelig omgang . -  tilgiv mig , hvis jeg har såret dem , min Broders modtagelse tvang mig til at tale rent ud . Man behøver ikke at vise den døren , der selv går .  “ 
Den unge frue så bedrøvet hen på ham . „ Har jeg egentlig fortjent dette ? “ sagde hun , „ De 

er ikke rigtig god imod mig . — deres hustru ville have været anderledes . “ 
„ Om forladelse , kære frue , og tak , ja tak ! — jeg måtte jo tro , at afvisningen kom fra dem , ikke sandt , det måtte jeg tro ? “ 
„ Vil de da blive lidt , spise frokost med mig og fortælle mig om deres hustru ? “ 
„ Det ville jeg gerne , men — “ 
„ Intet men . — er min svigerinde glad , at hun skal til København ? “ 
Han så på hende med et spørgende , undersøgende blik , men da hendes udtryk var så alvorligt og oprigtigt , beroligedes han . 
„ Nej , ærligt talt ; hun er et landbarn og holder ikke af de store byers støv og støj . “ 
„ Er de selv glad ? “ 
„ Å ja ; — der var nu heller ikke noget valg ; det ville have været stor utaknemlighed at sige nej til min velgørers ønske . “ 
„ Deres Broder har fortalt mig det hele . Jeg synes , at det er en ærespost . “ 
„ Har min Broder fortalt det ? — så det har han dog . “ Blikket lysnede ; men Fru Agnete kunne have grædt , for hun mindedes tonen , hvori det blev fortalt .' 
frokostbordet bugnede som sædvanligt af gode sager . Den unge frue tænkte ellers aldrig over det , men i dag undså hun sig næsten . 

„ Vi har haft selskab , derfor er her dyresteg , “ forklarede hun , „ Fromagen er også en levning ; de må endelig smage . “ 
„ Tak , jeg er så forsynet . — å , der står moders gamle sukkerskål ! Det glæder mig , at de bruger den . “ 
Hun vidste ikke , at den skrev sig fra mandens barndomshjem , men sagde , som sandt var , at hun fandt den smuk og ejendommelig . Så gik talen i stå , indtil Fru Agnete spurgte om , når de agtede at flytte ind . 
„ Sidst i April , vil gud ! — 1 dag skal jeg se på lejlighed . “ 
„ Så de har ikke lejlighed , “ hun talte med liv , „ må jeg gå med ? Kvindeøjne se dog skarpest . — når vi have spist , kunne vi gjen-nemse listen over tilbudte lejligheder . “ 
„ Tak , det har jeg allerede gjort , og udfundet to , hvor pris og værelseantal passer . “ 
„ Og de slår ikke vrag på mit følgeskab ? “ 
„ Nej , sandelig ikke . — det vil glæde min hustru , at de har .været med . “ 
„ Men jeg kunne ligeså godt blive hjemme for nyttens skyld , mener de nok ? “ Han lo : „ Jeg siger jo , at det vil glæde min hustru . “ 
„ De er sej , men ærlig . — har de hendes billede med ? “ 
„ Ja . “ 

„ Tør jeg se det ? “ 
Han nikkede og tog så halv tøvende tegnebogen frem . Der lå fotografiet omhyggelig indsvøbt i silkepapir . 
„ Sådan ser hun ud , frue . — det ligner godt .  “ 
Fru lange studsede , det var et ansigt , man ikke ser hver dag . Regelmæssigt var det langtfra , men godhed , liv og glæde strålede fra pande , øjne og mund . 
„ Det ansigt holder jeg af ! — hvor ser hun frejdig ud . “ 
„ Frejdig ? — jeg vil snarere kalde det frigjort . “ 
„ Tør jeg beholde det lidt , stifte bekendtskab med hende gennem dét ? “ 
Han betænkte sig , men sagde til sidst : „ Ja , behold det kun , til jeg sender et andet ; dette kan jeg ikke afstå . — min hustru er nylig bleven fotograferet med vor lille søn på skødet . “ 
Fru agne'te havde nær udråbt : „ Har de en søn ! “ men hun fattede sig og spurgte blot om , hvor gammel den lille var . 
„ Elleve måneder ; han kan stå oprejst ved stolene og begynder i den sidste tid at rokke om ved en hånd . — holder de af børn ? “ 
„ Ja , “ hun havde nær tilføjet : „ Det er det eneste , jeg holder af , “ men det blev dog usagt . 

bogholderen så nu på sit ur , og Fru lange rejste sig skyndsomt . 
„ De skal ikke vente længe , jeg er færdig om to minutter .  “ 
Hvad skulle hun tage på ? Hun havde ikke lyst til at iføre sig silkekåben med det kostelige foerværk . 
„ Hent det tykke forårsstykke , Caroline , og den lille filthat med sløret ; — de må skynde dem !  “ 
Så gik de ud sammen ; hun undredes over sig selv . 
Første lejlighed så kold ud og var mørk ; gode , vel vedligeholdte værelser , men mod nord . 
„ Her vil Anna ikke kunne trives , “ sagde bogholderen bestemt , „ vi kunne ligeså godt gå . Næste sted ligger ude på Nørrebro , en tredje sal , der allerede står ledig , da lejeren er forflyttet til Jylland . — det er en lang vej , og vi må helst spore derud . “ 
Fru Agnete , der ellers ubetinget foretrak droscher for sporvogne , lod sig uden indvending hjælpe ind . Alt imedens de kørte , anstillede hun betragtninger over brødrenes lighed og ulighed . Bogholderen var ikke fuld så høj som kontorchefen , ansigtsfarven var brunere , øjnene større og mørkere , udtrykket mandigere . Der var noget roligt og forekommende i hans måde at være 

på , dertil noget frit og uafhængigt . Det var tydeligt , at han ikke havde tanke for , hvordan han tog sig ud , eller for , hvad fremmede dømte om ham . Dragten passede til manden ; overfrakken , der havde set adskillige vintre , var fuldkommen vel vedligeholdt ; lintøjet hvidt som sne , handsker , støvler og regnskærm ulastelige . Hun iagttog det med en vis tilfredsstillelse . 
„ Nå , her er det endeligt . — se , hvor trappegangen er lys og venlig , det bliver nok vor • trappe . Alt er så nymalet og indbydende . 
Entré med lys fra døren og to knagerækker -og hvad synes de om denne hjørnestue , frue ? Udsigt til buske og træer , det er noget for Anna . — altså : dagligstue her og dér spisestue , lille , men nydelig ; skab i væggen med hylder , jeg må huske det alt . -- rummeligt og lunt sovekammer , — og her bliver min stue . Anna skal nok få den fikset op . “ 
„ Det er vist pigekamret , kære svoger . “ 
„ Men vi udnævne det til herrekammer , da vi ingen pige have . — se dog ikke så ulykkelig ud , vi er jo så glade . “ 
Ja , det var tydeligt at se , han var glad . 
„ Men hvem passer den lille dreng ? “ 
„ Kan en dreng passes bedre af nogen , end af sin egen moder ? Og kan der være en større lykke , end at have lov til at passe sin dreng ? 

— de må dog ikke tro , at Anna mangler hjælp , to gange daglig kommer der en og gør det grovere arbejde . Her vil hun få det særlig godt , da en ung kone , der tidligere har tjent i den præstegård , hvor Anna var lærerinde , vil gå hende til hånde . “ 
„ Gid det må kunne gå , “ Fru lange så tvivlende ud for sig . 
„ Det vil gå udmærket , jeg nærer ingen tvivl . Sidsel , der ingen børn har og megen tid til sin rådighed , vil gerne fortjene lidt udenom . Anna kender hende nøje fra det år , de tjente sammen i gårde . “ 
„ Bor hun tæt ved ? “ 
„ Ikke nu , men de skulle alligevel flytte og vente kun på vor bestemmelse for at leje her i nærheden . Ingen kost , men god løn er betingelserne . Anna og den unge kone glæde sig til det daglige samliv , og jeg glæder mig til , at Anna trygt kan gå en eftermiddagstur med mig og lade Sidsel passe stumpen . — nej , se dog blot : vandtryk , kogegas og spisekammer med vindue . Hurra , så betænker jeg mig ikke , men går straks til værten . — og der kommer solen , min hustrus blomster vil trives her i dagligstuen . — farvel , kære frue , og tusinde tak . “ 
„ Jeg hedder Agnete ! “ Det lignede hende ikke 
at sige dette . 

bogholderens ansigt blev alvorligt , men stemmen var fuld af godhed , da han svarede : „ Det navn kan jeg først sige efter min Broders opfordring .  “ 
Hun syntes om dette svar , men rystede dog på hovedet . 
„ Er min svigerinde ligeså stiv ? “ 
Han smilede . „ Endnu stivere , men i dette tilfælde er hendes stilling noget anderledes , forekommer det mig . “ 
„ Vil de hilse hende ; jeg glæder mig til at se hende og sønnen , “ hun havde nær tilføjet , at hun var rede til at besørge kommissioner , men betænkte sig ; tilbudet måtte helst gøres i et brev til svigerinden . 
Da Fru Agnete ringede , åbnede kontorchefen selv døren . Han så urolig ud , men spurgte i sin vante hensynsfulde tone : „ Men kære , hvor blev du dog af ? “ 
„ Har du ventet på mig ? “ 
„ Sproglæreren har ventet — og jeg også , naturligvis . “ Han førte hende smilende ind . „ Her er forbryderen ! — nå , min nådige , hvor har du været ? “ 
Sproglæreren , en ældre , mørk herre med kloge øjne og skarpe træk , bukkede dybt , idet han dog samtidig truede med fingeren . 
„ Om forladelse , — jeg havde rent glemt 

det . Min mand må nu lære mig , hvad han har lært . “ 
„ Jeg lært ! — trør du , jeg har haft tanke for andet end din udeblivelse ; ikke en stavelse have vi læst . — hvad har opholdt dig ? “ 
„ Jeg fulgte med din Broder , der skulle leje sig en bolig . Han fik da også en venlig lejlighed langt ude på Nørrebro . “ 
Kontorchefen havde ikke været vred før , men nu blev han det . Blodet for helt op i panden , og han tav , for ikke at fortale sig . 
Den gamle herre , der ikke havde lyst til at fjerne sig straks , så på uret , „ ønsker herskabet det , “ sagde han , „ er jeg villig til at give dem en halv time nu , jeg siger kun en halv , da jeg ventes et andet sted . “ 
„ Tak , ikke i dag , “ hun længtes efter , at han . skulle gå , men det havde nok lange udsigter . Nu stod han ved skrivebordet og mønstrede de opstillede fotografier . 
„ Et sjældent ansigt dette , et betydeligt ansigt ; er det nærgående at spørge om damens navn ? “ Kontorchefen nærmede sig . „ Jeg har aldrig set det før , “ sagde han , „ men det lader til at være en person , der vil , hvad hun vil . “ 
„ Nej , nej , “ Sproglæreren blev ivrig , „ jeg får et helt andet indtryk , et imponerende indtryk af , at det er en kvinde , der vil , hvad hun skal . “ 

Fru lange trådte nu til . „ Det er min svigerinde , min mands broderkone . “ 
„ Ah , således ! “ Han bukkede forvirret , samlede et par italienske småskrifter , der lå spredte på bordet , og gik så endelig . 
„ Agnete , jeg forstår dig ikke ! “ 
„ Nej , det véd jeg så godt . “ 
„ Hvad må jeg tro , når du gør lige det modsatte af , hvad jeg ønsker . “ 
„ Du gav det jo skin af , at det var mig , der skulle skånes , “ — stemmen havde en hård klang — „ véd du , hvorfor det var , din Broder ønskede at tale med mig ? — ene og alene for at forvisse mig om , at han og hustru aldrig ville krydse vor vej . Se , det var frugten af den modtagelse , du gav ham . Jeg gjorde alt , hvad der stod i min magt , for at vise ham venlighed . Din Broder er en fintfølende og stolt natur , Vilhelm . “ 
„ Nej virkelig ! — så du kender ham allerede . Agnete , se på mig ! Det er første gang , der har været noget imellem os i disse tre år , og du er mig en gåde . “ 
„ Også efter at jeg , har givet forklaringen ? “ 
„ Ja , — jeg kan ikke frigøre mig for det indtryk , at du havde lyst til at trodse og fortrædige mig . Jeg har aldrig mærket noget sådant hos dig før . “ 

„ Det har vel ikke heller før givet sig luft i ord eller handlinger . “ 
„ Men det har dog været der ? — du må svare mig !  “ 
„ Når egenkærligheden kommer mig alt for nær , oprøres jeg altid , skønt jeg selv er egen-kærlig . — nu må du ikke plage mig med flere spørgsmål . “ 
Stemmen var blødere , og han åbnede straks sine arme , men hun blev stående . Så kom han da hen til hende . 
„ Tilgivet ! — men du skal se , din umotiverede tilnærmelse vil berede os vanskeligheder . Muligt var jeg lidt for kold , og det gjorde dig for varm . En anden gang — “ Hun afbrød ham ivrigt : „ Foreslår du , at vi skulle være lunkne i forening , siger jeg straks nej . “ 
Han så rådvild på  . hende og slog det så hen . 
„ Nå ja , smukke damer have nu en gang lov til at være lunefulde , og da du er den smukkeste af dem alle , må din ret være størst .  “ Han ville kysse hendes hånd , men hun trak den til sig . 
„ Det er sandt , “ begyndte han lidt efter , „ jeg fik da billetterne til conkerten og går med dig , som du ønskede . — i forhold til min frue er egenkærligheden dog ikke så forskrækkelig . “ 

„ Nej , jeg véd , du vil gerne glæde mig . Tak . “ 
Det var hende en befrielse , da han gik ; hun trængte til at samle sig ," tænke efter . Hvad var der egentlig sket ? Næsten intet , og dog følte hun , at der var kommet noget nyt ind i hendes liv . Å , hvor forfærdelig tomt måtte livet være , når dette kunne have så stor betydning for hende . 
Fotografiet toges igen frem . Hvor så hun blid ud og dog så underlig stærk og frejdig , nej , frigjort kaldte manden det jo , og den gamle sproglærer havde udfundet , at det var en kvinde , der vil , hvad hun skal . — men stod der ikke noget , helt nede i hjørnet ? Jo , vjrkelig et lille næsten usynligt ord . 
Loupen hentedes , — det var : din . Nu forstod hun , hvorfor svogeren halv ugjærne efterlod billedet . 
Din ! — hun blev siddende med hovedet støttet til hånden . „ Vi er så glade , “ havde han sagt . Kunne hun sige det samme , var hun glad ? — og hun spurgte videre : hvis der nu også kom en vugge i gang her i huset , og hendes højeste ønske opfyldtes , ville hun så være glad ? Ville denne træthed , denne lede , der kom igen og igen i ensomme øjeblikke , 

så helt ophøre , eller var den bleven en del af hendes væsen ? 
Hun var så underlig til mode , ligesom taget ved overrumpling og dog , hvor tilbageholdende havde svogeren ikke været først , men senere kom det alt sammen så levende og naturligt . I hendes kreds plejede dybere følelser at skjule sig , der kastedes et slør af spøg over dem , og hvad der gaves tilkende stempledes let som uægte varer , men at hans ord vare ægte , følte hun med vished . — og så dette besynderlige træk , der udtaltes som den naturligste ting af verden , at hustruen glædede sig til samlivet med sin rengøringskone . Hun smilede ved tanken , men rørtes dog . Selv plejede hun at regne tjenerskabet som et nødvendigt onde , snarere fjender end venner . 
Ål hvor hun følte sig forladt ! — der var ikke en i hele hendes kreds , hun rigtig holdt af . Et par kvinder og nogle få særlig begavede mænd interesserede hende , dog var hjertet helt udenfor . Men disse to unge lykkelige mennesker kunne hun vist komme til at holde af . — ja , hun holdt allerede af dem ; hvor forunderligt ! — hvad mon barnet hed ? Hvor dumt , at hun ikke spurgte derom . •— 
Fru Agnetes tanker gik langt tilbage i tiden . Hun så sig selv efter moderens død som det 

forældreløse barn , der sattes ind i et fremmed hjem , hvor hun aldrig følte sig helt hjemme , skønt den lille rige pige plejedes på alle måder , forkæledes , ja , bares på hænderne . Så kom ungdomstiden , hvor hun blev smigret og hyldet , til hun kededes ved det hele og lærte at foragte menneskene . Men så , — ja , så var det , at hun mødte ham , den sommerdag glemte hun aldrig . — hvad var det nu egentlig , der havde fængslet hende ? Hvorfor forudsatte hun , at han var anderledes end de andre og meget mere værd ? - - hun kunne ikke finde rede på det ; det var ligesom blevet borte i den sidste tid . Han holdt af hende , holdt virkelig af hende , og hun også af ham , ellers havde hun jo sagt nej , som til de andre . Hun forlangte ingen betænkningstid og var lykkelig et par korte måneder , medens planer lagdes , og det nye hjem beredtes . Men da hun først blev hans hustru og lærte ham rigtig at kende , ikke blot i forhold til hende selv , dér var han uforandret , men i sit forhold til andre , kølnedes hun , og så kom tomheden igen listende . Da hvert ønske straks opfyldtes , blev hun til sidst ked af at ønske , og hun trættedes usigelig ved altid at høre om sin dejlighed . Til hans fremtidsplaner , der drejede sig om stadig stigende ære og anseelse , lånte hun kun halvt øre , 

men til romerrejsen havde hun lyst , og de italienske timer og samtaler om rejsen blev et bindeled mellem ægtefællerne . Men på bunden af hjertet lå længslen efter noget at elske , at leve og ofre sig for . — 
da kontorchefen kom hjem , sad Fru lange endnu på samme plet ; det var , ligesom hun vågnede , da han talte : 
„ Camillas bryllup skal stå . i . næste måned — hvad synes du ? “ 
„ Hvad skulle jeg synes , — det er jo så rimeligt .  “ 
„ Jeg troede , at det interesserede dig for min skyld . Camilla og jeg er jo næsten som halv-sødskende . Onkels hustru og generalinden vare søstre , véd du nok . “ 
„ Ja , jeg véd det så godt . — det undrer mig for resten , at den , der næsten er som en halvsøster , synes at stå dig nærmere end din helbroder .  “ 
„ Men , Agnete dog ! “ 
„ Hvad mig angår , “ vedblev hun ubarmhjertig , „ finder jeg Camilla ligeså utiltalende , som din Broder er tiltalende . “ 
„ Du skulle da aldrig være en lille smule skinsyg ? “ 
Den unge frue smilede roligt og overlegent , nej , skinsyg var hun ikke . 

„ Det er spøg , naturligvis . Når du er tilstede , træder Camilla i skygge , ligesom alle de andre , men ellers er hun dog ganske indtagende og har , synes det mig , en fuldendt dameagtig fremtræden . — nå , det var ikke derom , jeg ville tale , men om bryllupsdragten , ikke om hendes , men om din . På vejen hævede jeg en ekstra sum til samme dragt . Slår det ikke til , kan du forlange mere . — jeg foreslår denne lyse , matte rosafarve , som kun damer med din hudfarve kan bære . “ 
„ Jeg blev helst hjemme , de mennesker er mig imod . — alle din onkels slægtninge er mig imod . Hvordan kom du egentlig til ham og reves bort fra hjemmet ? Adopterede han dig , medens din moder levede ? “ 
„ Nej , men straks efter hendes død ; jeg var dog allerede halvt som søn før den tid . Da jeg var stor nok til at kunne gå i latinskole , tilbød onkel at tage mig i sit hus og lovede at sørge for mig på alle måder . Moder var allerede den gang enke , og jeg en lærelysten , ærgerrig fyr , der jublede ved tanken om at blive optaget i onkels elegante hjem , som jeg kendte fra småbesøg . — underligt nok havde moder betænkeligheder , men gav dog til sidst efter for fornuften . “ 
„ Hvordan var hun ? “ 

„ Hvem ? — min moder ? Hun var rar og højst respektabel i enhver henseende . “ 
„ Har du hendes billede ? “ 
„ Nej , jeg havde en gang et lille fotografi , men det er blevet borte , “ 
„ Besøgte du hende ikke i ferierne ? “ 
„ Jo , hvert år , men jeg nægter ikke , at livet i det behagelige , forfinede hus var mig så kært , at besøgene i hjemmet blev en pligtsag og efterhånden forkortedes . Skønt modet-var vel oplært , ja , ualmindelig dannet , havde hun underlig gammeldags anskuelser , holdt morgenandagt og bordbøn og ville have os drenge med i kirke om søndagen . “ 
„ Tvang hun jer ? “ Tonen var oprørt . 
„ Nej , så galt var det dog ikke , men hun foreslog det og blev nedstemt , da jeg valgte at blive hjemme . Min Broder gik naturligvis med . — han var rent ude af det , da moder døde , men jeg adopteredes et par måneder efter . Navnet var jo det samme , men jeg fik barne-altså også arveret . “ 
„ Og derfor blev i to brødre så forskellige . Den ydre lighed , der unægtelig findes , gør , tror jeg næsten , at man føler dobbelt , hvor grænseløs forskellige i er . “ 
Kontorchefen lo tvungent . „ Jeg håber ikke , du ville bytte , “ sagde han . 

hun rystede på hovedet , og så gik de til bords og derefter til koncerten . Fru Agnete talte kun lidt og var uimodtagelig for mandens spøg og indfald . Hun havde lyst til at gå i Enrum og græde ud . 
Dagen efter skrev den unge frue til sin svigerinde , tilbød at besørge hvad det skulle være , og udtalte sin længsel efter nærmere bekendtskab . Hun undgik at sige du eller de og underskrev sig blot Agnete . 
Svaret lod ikke længe vente på sig , der lå et fotografi indeni det : fader , moder og den lille søn , en dejlig , krøllet dreng , som moderen havde ondt ved at holde stille ; de buttede arme og ben strittede af bare munterhed . Faderen smilede ad den lilles kunster , og moderen trak på smilebåndet . 
„ Vi er så glade , “ sagde han , ja , her så hun det . 
De få linier afslog tilbudet med hjertelig tak ; der var intet at besørge , før de selv kom . Hun skrev de og undertegnede sig Anna lange . 
Endnu samme dag gik Fru Agnete til fotografen . Hun havde sin mørke regnvejrskjole på og medbragte et lille husligt forklæde , der bandtes om hende . 

nogle dage efter modtog kontorchefen en konvolut med de færdige fotografier . 
„ Men , min søde Agnete , hvad er dog dette , er det dig , eller er det ikke dig ? Ikke spor af dit ejendommelig dronningagtige , og så er du jo klædt som en husjomfru . “ 
„ Var udskriften til dig ! — nå , det har fotografen tilladt sig . Lad mig se det . “ Hun nikkede tilfreds og ville gemme f'otografierne , der var kun to . 
„ Bliv lidt , lad mig få det igen . Har nogen kendt mage til indfald ! — men alligevel , jeg gad eje billedet , for det udtryk har jeg aldrig set dig med ; det er , som bad du for dig . Må jeg beholde det ? — jeg skal nok vogte mig for at vise det til noget menneske , men vil gerne have det for min egen fornøjelse . “ 
„ Så du kan virkelig have fornøjelse af noget , du ikke viser andre , det glæder mig . “ 
„ Bebrejder du mig , at jeg er stolt af at vise min skat frem . “ 
„ Årene kan snart røve skatten dens glans . “ 
„ Nej , nej , du vil være dejlig endnu om tyve år , tør jeg sige , og i den ældre alder vil jeg være stolt af din åndrighed . — du må virkelig ikke tage fotografiet igen , Agnete . “ 
„ Nå , så behold det da . “ 
Han tog den kostbare tegnebog frem og 

lagde fotografiet i et af rummene . „ Jeg ville gerne se dit ansigt rettet imod mig med dette udtryk , men det oplever jeg vist aldrig . “ 
„ Aldrig , “ tænkte hun , men tav . Han blev stående et øjeblik , ventende på en udtalelse , men da der ingen kom , gik han . 
Fru Agnete stak det andet fotografi i en konvolut og tog sin svigerindes billede — det lånte — og lagde det ved siden . 
„ Din ! “ Nu skulle det svøbes i silkepapir igen og gemmes i tegnebogen . — hendes eget billede lå altså også i en tegnebog , men der stod intet „ Din “ under det , kunne ikke stå der i sandhed . Det ene skjultes , fordi det var for godt til at vises frem , det andet , fordi det ikke var godt nok , men han ville dog gerne . eje det , der var alligevel en fattig trøst heri . 
Om morgenen , som bogholderens kunne ventes opad dagen , kørte Fru lange ud til den lille lejlighed på Nørrebro . Hun havde forbavset sin kokkepige ved at forlange en hjemmelavet julekage færdig til klokken ni , og den stod nu i en kurv på sædet foran hende . I hånden holdt hun en buket langstilkede haveanemoner , hvide og rosenrøde . 

vinduerne i lejligheden vare åbne , og døren åbnedes straks , da hun ringede , af en tækkelig , rødmusset , ung kone i skinnende ren bomuldskjole og dito forklæde . 
„ Så det er Herrens Broderkone ? — jeg-vidste ikke engang , at han havde en Broder . Vær så god , frue , og træd ind . Nej , sikke dejlige blomster ! Jeg havde bare et par aflæggere og en potte blomstrende violer . Og julekage ! — det vil nok smage , den er ganske varm . Jeg tog et lille sigtebrød med og en pakke salt , gamle folk siger jo , at brød og salt altid skal være det første , der flyttes ind . — jeg har fyret i alle kakkelovnene både i går og i forgårs , for at få den rå luft ud . Første dag dampede væggene , men nu er her dejligt , ikke sandt . Solvarmen strømmer ind af de åbne vinduer . Dem fik jeg da pudset i går , og nu har jeg blanket kakkelovne og komfuret .  “ 
„ Og de tror nok , at de vil kunne overkomme arbejdet her , foruden deres eget ? “ 
„ Mageligt ; vi have fået bolig i huset lige her ved , to pæne værelser i baggården . Vil fruen have hjælp i utide , behøver hun bare at åbne sit kjøkkenvindue og vifte med lommetørklædet , så kan jeg se det og springe herind . 

— ingen véd , hvor jeg glæder mig til fruens komme . Jeg kender ikke et menneske her i byen , og skønt manden er brav nok , længes jeg efter at tale med en kvinde . Han er jo også på tømmerpladsen næsten hele dagen . Af stillesiddende arbejde bliver jeg bare træt og tung i sindet . Og fruen , som jeg holder så meget af ! Hun har været mere for mig end præsten , tør jeg sige , for det var da hende , der fik mig til at gå til ham . “ 
„ Var pladsen så særlig god ? “ 
Sidsel så forundret op ; tanken måtte gøre et Spring , før hun svarede : „ Å ja , når man kunne magte arbejdet , og det kunne jeg , var den rigtig god . “ 
„ Hvor deres violer dufte dejligt , og der ligger nok brødet . “ 
Et kort med blomsterbort lå ovenpå sigtebrødet . Fru lange læste et stort : velkommen ! Nedenunder stod skrevet : „ Velsignet være din indgang og din udgang , din kurv og dit dejg-trug .  “ — hun læste det to gange . Hvor mærkeligt , tænkte hun , men egentlig ganske poetisk og kønt . — Fru Agnete , der ikke kendte ordet , indrømmede , at Sidsel måtte være et ualmindeligt menneske . — 
næste morgen trådte den unge frue ind i 

mandens studereværelse . Hun kom der yderst sjældent , og han sprang glad op  , da han så hende . 
„ Du skal sidde her i min egen stol , Agnete , det er den bedste i stuen . “ 
„ Tak , jeg går straks . — jeg ville blot spørge — “ 
„ Du behøver ikke at spørge , du har at befale .  “ 
Hans ord og buk fremkaldte intet smil , snarere et udtryk af kulde . 
„ Din Broder er flyttet hertil i går , og jeg vil nu blot spørge , om der er noget i vejen for , at jeg kan indbyde ham og hans hustru til middag i morgen ? “ 
„ Vil du have dem til middag ? “ 
„ Ja , hvis du ikke ligefrem forbyder det . “ 
Kontorchefen tav , til han var herre over sin vrede , og så sagde han : „ Lad dog ikke disse mennesker bringe uenighed mellem dig og mig , Agnete !  “ 
„ Det kan ingen , men den skjulte uenighed , der er , kan måske ved dem blive åbenbaret . — du svarede mig ikke . “ 
„ I morgen skal jeg til stort herreselskab hos departementchefen , men lad det så blive dagen efter . — vi ville ikke indbyde andre . “ 

„ Nej , naturligvis . “ 
En smule lettet ved indrømmelsen vedblev han : „ Du indser også nok , at denne indbydelse må være en undtagelse . Vi kunne ikke omgås dem som vore andre venner . “ 
„ Nej , nej , det kunne hverken din Broder eller svigerinde udholde . “ 
Det livfulde udbrud berørte kontorchefen pinligt . 
„ Jeg så det nu fra vor side , “ sagde han , „ men du har ret , det er jo heller ikke morsomt at føle sig som spurve i tranedans . — indret det så smukt og godt , du vil ; jeg sér gerne , at der er mange retter og tilsvarende vine . “ 
„ Du overlader vel , som du plejer , spisesedlen og den hele ordning til mig ? — eller er det dig alt for vigtigt , at skillemuren bliver tilstrækkelig høj . “ 
„ Agnete , se dog ikke sådan på mig . Naturligvis overlader jeg ordningen til dig . “ 
„ Nå , det var da godt . — farvel . “ 
Han ville standse hende , søge at klare sit standpunkt og overbevise hende om uholdbarheden af hendes , men hun ilede bort . 
Den unge frue gik hurtigt ad Nørrebro til ; tankerne vare i oprør , og først da hun stod lige foran huset , følte hun , hvor nødvendigt det 

var at . fatte sig . Idet hun langsomt steg op ad trappen , hørte hun fornøjelig tale og dæmpet latter fra den åbne entrédør på tredje sal . 
„ Det går nok , frue , men tag bare ikke for hårdt fat . — vi skulle helst være en mere . “ 
„ Her er en mere , “ hun skyndte sig ind , „ lad mig hjælpe ! “ 
„ Er det - ? “ Bogholderens unge hustru slap taget i buffeten og nærmede sig . „ Å ja , nu kender jeg dem , — velkommen ! Og tak for de dejlige blomster , for al kærlighed . “ Hun rakte begge sine hænder ud , men Fru lange drog hende til sig og kyssede hende . 
„ Velkommen til byen , gid de må føle dem tilfreds herinde . — jeg sagde helst du , “ tilføjedes næsten undseligt , „ men de vil måske have betænkningstid . “ 
„ Ja , “ — hun hviskedee — „ jeg ville nødigt , at du’et skulle skurre i deres husbonds øre . “ 
„ Ingen har ret til at blande sig i vort indbyrdes forhold , Anna , nej , ingen . — lad mig så få lov at hjælpe med . “ 
Sidsel lo : „ Ja , nu kan vi sagtens , to fruer må da kunne hamle op med en arbejdskone . Se , hvor nydelig den står der . “ 
„ Den står udmærket .  .— her ser i det hele så venligt ud ; huset er jo næsten i orden . “ 
„ Ja , flygtig set . — de kan tro , jeg er glad 

og taknemmelig over lejligheden . Vore møbler tage sig så godt ud i de kønne oliemalede værelser . Spisebord , seks stole og buffet , stuen er slet ikke overfyldt , men der er ikke heller plads til mere . Og står mit kære fortepiano ikke udmærket her i dagligstuen ? Og sofaen , bogskabet og mit skrivebord er alt som bestilt til stuen . Nu skal de se min mands værelse , det er helt færdigt , gardinerne ophængte og alt på sin plads . “ 
Hun åbnede døren og præsenterede smilende  : „  herrekamret “ . 
„ Nej , hvor her er hyggeligt ! “ 
„ Ja , ikke sandt . — reolen med bøgerne spænder lige den ene væg og dér , i krogen ved skrivebordet , kan min lille kurvestol stå . Sommetider sidder jeg herinde , medens han arbejder . — men de må også se sovekamret . “ 
„ Og drengen , “ tilføjede Fru lange ivrigt . 
„ Drengen sover . — han var lidt urolig i nat efter rejsen , men indhenter det nu . Her er ikke pænt inde , kufferterne stå fremme , til jeg har ordnet skabe og skuffer . “ 
Men Fru lange så ikke kufferterne , hun lå allerede på knæ ved vuggen . 
„ Han er jo mange gange sødere , end på billedet ! Hvor åndedraget går fuldt og dog stille — sådan en fred ; og hvor han ser 

sund ud , så varm og rødkindet . — véd de selv , hvor rig de er , Anna ? “ 
„ Nej , jeg véd det vist ikke , skønt jeg bøjer mig i tak hver time på dagen . “ 
„ Nu vågner han og strækker sig . Godmorgen basse ! — må jeg løfte ham op ? “ 
Hun satte ham på sit skød og legede med ham : „ Lykkelige Anna ! “ 
„ Gud give dem samme lykke , kære Agnete . “ — 
lidt efter kom bogholderen . 
„ Er frokosten færdig , “ råbte han fornøjet , „ om en halv time skal jeg gå igen . — nej , hvad ser jeg ? — goddag ; det var smukt , at de kom . Spis nu frokost med os , vil de ? “ 
„ Gjærne , men så må jeg tage overtøjet af ." 
„ Lad mig hænge det op . — det er dejligt , at de er vor første gæst , ikke sandt , Anna . “ 
Hun nikkede samtykkende og førte svigerinden ind i spisestuen . 
„ Jeg ville så gerne bede dem spise til middag hos os i overmorgen , “ sagde Fru Agnete lidt efter . Det kom underlig brat , hun følte det selv . Bogholderen og hans hustru sagde tavse . 
„ Der er da intet i vejen , vil jeg håbe ? “ 
„ Ikke fra vor side , “ han rejste sig og lukkede døren til dagligstuen , hvor Sidsel puslede med 

den lille , „ men er det værd , at vi komme ? Lad os endelig være oprigtige mod hverandre , der er noget så befriende i oprigtighed . “ 
„ For mig ville det være en glæde , “ Stemmen var usikker ; gråden lå nær . 
„ Når de ønsker det , ville vi også komme denne gang , — men det må nødig gentages . “ 
„ Jeg står så ene , “ hun bøjede sit hoved . 
„ De kan aldrig komme her for ofte , “ Fru Anna lagde kærligt armen om hendes Hals , der var et oprigtigt løfte i det rene , dybe øje , Fru Agnete følte det . 
„ Se , nu er kaffen færdig ; — kom ind , Sidsel , og drik med ; Erik kan sidde på gulvtæppet så længe . “ 
Bogholderen foldede sine hænder . „ Tak for al din nåde og miskundhed , herre ! Velsignet være dine gaver . “ 
Fru Agnete studsede . Hvor underligt , at den vane fra moderens tid var holdt vedlige . Hun syntes ikke om det , men hun syntes om og blev smittet af den glade , forfriskende stemning , der herskede ved bordet . Resterne af julekagen , maltkaffen , sidseis sigtebrød og den landlige ost smagte udmærket . At dækketøj og porcellæn var indbydende zirligt , behagede hende også . Det var rigtignok første gang , hun sad 

til bords med et tyende , men da Sidsel forholdt sig stille og beskeden , fandt hun det mere pudsigt end generende . 
Fru lange , der plejede at være den toneangivende , den , der satte forholdet mellem sig og andre , følte sig i denne kreds ganske lille og afgjort som den modtagende . 
Da Fru Agnete og hendes mand næste dag nøde morgen theen , spurgte hun uventet : „ Er denne smukke sukkerskål det eneste stykke , du har fra dine forældres hjem ? “ 
Han så forundret op , men svarede straks : „ Nej , de kinesiske kopper , du fik af mig den jul , vi , vare forlovede , er også hjemmefra og perlebrochen med den gammeldags indfatning . — du mindes vist , at jeg sagde , det var arve-stykker .  “ 
„ Ja , men derfor vidste jeg jo ikke , at de havde tilhørt din egen moder . “ 
Han overhørte bebrejdelsen og vedblev : „ Det var min tantes skyld , at jeg fik disse småting . Alt solgtes efter moders død , og onkel gav afkald på min part , så hele summen — næppe tusinde kroner — tilfaldt Poul . Tante , der havde øjnene med sig , hvor hun kom , 

huskede , at moder havde disse sjældne ting , og så købtes de til mig . “ 
„ Og du er vis på , at vi ikke have andet fra dit gamle hjem ? “ 
Han så igen spørgende på hende , hun var ham en gåde . 
„ Jo , en dug skal her være . Stakkels moder var svag de sidste vintre , og så blev det hende tilrådet at spinde ; hun led nemlig af fodkulde . Vi brødre fik hver sin dug , ganske ens , husker jeg . Men det bliver vist vanskeligt at finde min mellem tantes masser af dækketøj . “ 
Såsnart måltidet var endt , ilede Fru Agnete ind i skabestuen . Et mægtigt gammelt egetræsskab indeholdt konferentsrådindens kostelige lintøj . Det lå urørt hen , da den unge Frue afgjort foretrak at bruge sit eget udstyr . Første gang , hun åbnede skabet , steg en kvalm , moskusagtig Duft hende i møde , og så kom døren hurtig i . 
Nu sikrede hun sig ved at åbne begge vinduer og gav sig så med ærlig vilje til undersøgelsen . 
Stabel ved stabel , det var ikke let at komme til bunds . — men dér lå jo en genstand med rødt bånd om og påhæftet seddel . Ja , det var dugen . „ Til min Vilhelm , moders eget arbejde , “ stod der på sedlen . 

bogstaverne vare fine og kønne , men det stod usikkert , som havde hånden været svag . Fru Agnete trykkede sine læber på sedlen , det var som en erstatning for hans kulde . Så lagde hun den varlig sammen og gemte den i guldmedaillonen ved sin moders hår . 
Dugen var fin og smuk , men gulnet af årene . Kammerpigen kaldtes frem . 
„ Sørg for , at denne bliver vasket , Caroline , hængt lige i solen og dyppet i vand , hver gang den bliver tør . De må skaffe mig den smuk hvid og rullet blank som sølv til i morgen middag . — de véd , at jeg er vanskelig . “ 
Ja , det vidste Caroline nok , men hun bøjede sig og tav . 
Hvor var nu perlebrochen ? — hun åbnede juvelskrinet — nå , her havde den jo en hædersplads . Hun pudsede den omhyggeligt med sit fine lommetørklæde og satte den så i toilettepuden , næste dag skulle den på . 
Da næste dag kom , undredes tyendet over , så travlt deres unge frue havde med at ordne middagsmåltidet , og dog skulle der kun nydes tre retter , som i det daglige , men alt skulle være så ganske udmærket og sidste flaske af fruens egen kostbare rødvin , en gave fra kontorchefen , da hun kom op efter influenzaen , skulle på bordet . 

Fru lange tog selv de kinesiske kopper ned fra den udskårne hylde , hvor de stod til pynt , og tørrede dem af . Kaffen skulle skænkes i dem og serveres i hendes eget kabinet . Hun bredte selv moderens dug på det smukke snirklede bord og satte så den gamle sukker-skål frem . 
Da middagsbordet var dækket , efterså hun det , fjernede sølvopsatsen og anbragte sin store yndlingsbregne istedet . Et par lette , fine blomstergrene med gode ægte stilke , lagdes ved gæsternes pladser . Selv bar hun en mørk violblå kjole og et sort silkeforklæde , perlebrochen var det eneste smykke . Hendes udtryk var så levende og bevæget ; yndigere havde hun aldrig set ud . 
Da det ringede , ilede Fru Agnete straks ud i forværelset . 
„ Velkommen , kære venner , hjertelig velkommen ! — må jeg hjælpe dem ? — det har nok regnet , men de er ganske tør under slaget . — 'pak for sidst ! Hvordan har drengen det ? “ 
„ Udmærket godt . Sidsel er hos ham , men vi må gå lidt tidligt , da hun jo har pligter hjemme ." 
„ Tal dog ikke om at gå , Anna , ligesom de kommer . “ Hun trykkede hende kærligt ned i en lænestol . 

kontorchefen kom i det samme , han var kjoleklædt og så højtidelig ud . 
Fru Agnete præsenterede hurtigt : „ Det er min mand , kære Anna , “ derpå vendte hun sig til ham : „ Min svigerinde ! “ Hun sagde ikke din eller vor . 
Kontorchefen bukkede og rakte så sin Broder hånden . Et øjeblik efter opsloges døren til spisestuen . 
Fru Agnete tog sin svogers arm , og så måtte kontorchefen jo føre svigerinden til bords . Hun så roligt på ham med sine mærkelige dybe øjne . Han syntes ikke om det blik , men fandt hendes fremtræden og måde at udtrykke sig på ganske tiltalende . Dragten , en sort cachemirskjole , sammenholdt i halsen af en granatbroche , var heller ikke ilde . Hans egen hustru var jo næsten ligeså tarvelig . Hun kunne nu også gerne have smykket  .sig lidt mere , fandt han , og hvorfor var der kun én slags vin , og hvorfor lå der blomster på bordet , og hvorfor talte Agnete så livligt og lo så utvungent ? Han følte sig ubehagelig berørt og trak sig tilbage i stum værdighed . 
Kun tre retter ! — hvad måtte folkene tænke , og se , nu løftede hun sit glas ; nej , han måtte komme hende i forkøbet . Hans formelle velkomstskål var som is i den gode vin . 

Fru Agnete søgte med milde smil og nik at udslette indtrykket af de kolde ord og det stive buk . 
„ Vi drikke kaffe herinde hos mig , “ sagde hun senere , efter først at have efterset , om alt var i orden . „ Kabinettet er mit private territorium .  “ 
Kontorchefen ville næppe tro sine øjne ; det var rigtignok første måltid , her nødes . 
„ Hvor her er smukt inde , “ Fru Anna så sig om , „ ja , det er her da alle vegne . “ 
„ Å ja , nok smukt , men ikke rigtig hyggeligt , ikke som hos dem selv . Og dog holder jeg af denne lille stue . — man sidder godt i hjørnesofaen , ikke sandt ? De må tage plads ved hendes side , kære svoger , jeg skal passe skænkningen . “ ' 
„ Men det er jo mage til vor dug , Poul ! Kløverblade og blomster . “ 
„ Ja , moders arbejde . — det glæder mig inderlig , at den holdes i ære her . Og tror jeg ikke , det er de gamle kopper , vi drak chokolade af som børn , jo vist er det . De kom altid frem i juletiden og ved fødselsdage . Husker du det , Vilhelm  ? “ 
„ Ja , jeg synes , jeg kan huske det , men jeg kom jo bort , véd du , og så glemmes sligt . “ 
„ Mønstret i dugen træder så smukt frem , “ 

vedblev^ Fru Anna , „ det er vor festdug hjemme . Jeg gemmer en seddel , der har været heftet på den . „ Til moders lille Poul , “ står der . “ 
„ På denne dug stod , “ Fru Agnetes stemme bævede : „ Til min Vilhelm , moders eget arbejde . “ 
Kontorchefen så forundret op . — mon han dog ikke senere ville bede om at se sedlen . 
„ Og der er sukkerskålen , “ Bogholderens gode ansigt lyste , „ det er jo hel hjemligt . Det overrasker mig også , at de går med moders gamle broche , frue ; hun bar den hver dag . “ 
„ Det vil jeg også gøre , den er så simpel og smuk , og jeg holder af den for hendes skyld .  “ 
Kontorchefen rejste sig : „ Ønsker du en cigar inde hos mig ? “ 
„ Tak , jeg er ligeså gerne fri , men hvis du —  “ 
„ Jeg kan ikke godt undvære min . “ 
„ Så går jeg med . “ 
Fru Agnete så op og bad : „ Kom snart igen , kære svoger . “ 
Det lød underlig stødende ; hvorfor nøjedes hun ikke med at sige : kom snart igen , det var næsten , som ønskede hun , at manden skulle blive borte . Og det gjorde hun vel egentlig også , de kunne ikke have det rigtig fortroligt og godt , når han sad imellem dem . 

svigerinden var bleven rød og så bedrøvet ud . Fru lange følte , at hun var under hendes mishag . 
„ Har de søstre ? “ begyndte hun et øjeblik efter og tog plads ved Fru Annas side . 
„ Ja , en søster , men hun er ikke hernede mere . Det er fire år , siden hun døde ; — en from , elskelig , femtenårig pige . — jeg glemmer hende aldrig . “ 
„ Men brødre har de vel ? “ 
„ Ja , en Broder , en kær velsignet Broder , men nu skal han rejse . “ 
„ Langt bort ? “ 
„ Ja til Kina . — han drager ud som missionær . “ 
„ Er det muligt ! — hvor kan det falde ham ind ? Kan de ikke hindre det ? “ 
„ Nej , nej , og jeg vil heller ikke for nogen pris . “ 
„ Men hvorfor gør han det ? — de elendige hedninger blive jo bare værre , når vi kristne komme , give dem brændevin , lære dem vore laster og bedrage dem for landets produkter , det er den gamle historie . “ 
„ Ja , desværre , de navnkristne har gjort ubodelig skade , men missionærerne forlange jo ikke andet af hedningerne , end lov til at bringe 

dem guds vidunderlige gaver , frelse fra synden og døden . “ 
Fru Agnete så spørgende ind i det lysende åsyn ; hvor var der noget sejersikkert i udtrykket . 
„ Det er ting , jeg ikke forstår — eller tror på . Hvad véd vi derom ? Hvem kan sige det ? “ 
„ Jesus har sagt det . — vi véd jo kun , hvad vor himmelske fader har åbenbaret os . De tror vel dog på ham ? “ 
„ Tror , nej , men jeg benægter heller ikke , at der måske er en gud til , jeg véd blot ingenting . — det er godt , vi kom til at tale herom . — foragter de mig . “ 
„ Nej , sandelig , men jeg ynker dem , kære , kære Agnete , som de ville ynke den blinde , der tvivlede om , at lyset var til . “ 
„ Og deres Broder rejser nu ganske ene derover , “ — hun svarede ikke på det sagte — „ det kan jo gælde livet . “ 
„ Ja , det kan det , men han er fuld af tro og håb og rede til at ofre livet for sin herre . Min Broder vil slutte sig til Taylor ; det er allerede afgjort imellem dem , og han ventes derovre med glæde . Vore forældre øg et par venner —1 vi er da også med — bestride hans rejse og underhold derovre ; det er ingen stor sum . “ 

„ Jeg er aldeles forbavset . — hvem er nu Taylor ? “ 
„ Må jeg sende dem et par småskrifter , hvorigennem de kan lære ham at kende ? Han er nok værd at kende . “ 
„ Tak , jeg vil læse det for deres Broders skyld . “ 
De sagde tavse en stund , så greb Fru lange svigerindens hånd . 
„ De syntes ikke om mig før , — jeg mener , da herrerne gik — tør de nægte det ? “ 
„ Nej , — jeg forstod dem ikke . Deres mand følte tilsidesættelsen . — han lider ! Kære Agnete , tag dem dog i agt . “ Stemmen var blød , og blikket kærligt . Fru Agnete bøjede sit hoved og kyssede den hånd , der lå i hendes . 
„ Skænd kun på mig , jeg har aldrig fået skænd og trænger vist til dem . Når de blot ville sige du . “ 
„ Det vil jeg gerne nu . — å , det er en så alvorlig sag , men du forstod jo heller ikke , da du knælede ved alteret , at det var for guds ansigt , du lovede at elske din husbond livet igennem . “ 
„ Tal ikke om den stund ; da jeg gav ham mit ja , lovede jeg det ; det andet var ydmygende , ja , forargende . — jeg må lade Vilhelm , at han 

straks ,  ;vi kom ud af kirken , sagde : om forladelse , men det kunne jo ikke undgås ! — du finder mig rædsom , Anna , men sådan er jeg . “ 
„ Men den gang du gav ham dit jaord , forstod du vel , at det var for livet ? “ 
„ Ja , det er jo også for livet . “ 
Fru Anna tav en stund , og så sagde hun på sin stille , underlig overbevisende måde : „ Vil du tro mig , kære Agnete , når jeg siger , at vi have en fjende , der altid higer efter at tage kærlighed , fred og glæde fra os . Han er en kunstner i at male billeder , men det er vrængbilleder . I denne tid er han , frygter jeg , i færd med at male din husbonds billede for dig . Til folk af din natur maler han delvis sandt , det vil sige , alle manglerne er virkelige , men det forsonende , det gode , eller mulighederne til det , vil og kan han ikke fremstille . Hold fast på kærligheden ; gør du det ikke , vil kløften udvides dag for dag . “ 
Endnu medens hun talte , kom kontorchefen ind . Han bar en stor , flad æske . 
„ Postbudet bragte denne ; det er lige fra Paris , syet efter tilsendt mål . Luk op , min frue ! “ 
' „ Ikke nu , — ikke i aften . “ 
„ Nå , så lader jeg din jomfru åbne den 

og bringe indholdet ind . — jeg længes efter , at du skal se overraskelsen . “ 
Hun ville standse ham , men blev selv standset af svigerindens blik . 
„ Når det nu kan fornøje ham . “ 
„ Du kender ham kun lidt , — det er ikke blot for at glæde mig , det er også — “ Hun tav pludselig ," den uudtalte mening lød : det er også for at ydmyge dig . 
Et øjeblik efter kom kontorchefen igen fulgt af Caroline , der bar en brusende blegrød silkedragt over armen . 
„ Nå , hvad siger du ? “ 
„ Du véd , at jeg ikke glæder mig til brylluppet , og så kan jeg ikke heller glæde mig over dragten . — men tak alligevel . Bring den bort , Caroline , gem den . “ 
„ Der er tilsvarende sko , frue , og lange handsker , så ganske dejlige . “ 
„ Godt , gem det alt sammen . — går du allerede , Anna ? “ 
„ Ja , Poul viste mig uret , det er høj tid . Kom snart op til os , “ tilføjede hun hviskende , „ rigtig snart . “ 
„ Ja , det gør jeg . '— farvel , kære svoger . Tak , at de ville komme .  “ Hun fulgte dem helt ud til trappen . 

kontorchefen gik urolig op og ned ad gulvet , da hun kom ind . 
„ Nå , så er det da overstået , “ sagde han . 
„ For mig har det været en rig aften . “ 
„ Nej virkelig ! Hvad talte i da om ? “ 
„ Forskelligt . — hun er en overlegen kvinde , jeg mener fra karakterens side . At hendes eneste Broder snart rejser herfra som missionær , fortalte hun mig også . “ 
„ Ja , de er jo gale . Poul opvartede mig med samme historie . Sådanne overspændte mennesker ! — véd du , hvad min Broder spurgte mig om ? Om hvorfor tjeneren — vor tjener — så så tungsindig ud . — om han ser tungsindig ud , skal jeg ikke kunne sige , svarede jeg leende , men at det er en tvær fyr generer mig imellem . Han indvendte , at da mennesket havde et sjælden rart ansigt , kom det indesluttede vist af sorg , ikke af tværhed . Jeg lod ham snakke , men havde den ærgrelse , at han , medens jeg var optaget af parisersendingen , udspurgte Jørgensen og erfarede , at hans forlovede ligger syg af uhelbredelig tæring . Det kan jo være slemt nok for fyren , men var da ingen grund for Poul til at holde taler for ham , indtil han hulkede , og så bagefter trykke hånd med ham . — konen er ganske net , var hun ene , havde 

jeg ikke noget imod , at hun kom en enkelt gang , men han er en umulighed . “ 
Fru Agnete svarede ikke herpå , men sagde med liv : „ Er det dog ikke underligt , at vi have set dette menneske dag ud , dag ind , i flere år og aldrig skænket hans personlige forhold en tanke , og din Broder sætter næppe sin fod ind i huset , før medfølelsen giver sig tilkende . — jeg synes , det er beskæmmende . “ 
„ Nej , det bliver værre og værre , vi skulle måske lære af ham ? Uhal her er kommen uhygge i huset lige fra den dag , Poul første gang trådte over tærskelen . “ 
„ Ikke uhygge , Vilhelm , men tanker og sammenligninger . “ 
„ Mellem hvad ? “ 
„ Mellem det , man skulle være , og det , man er . “ 
Hun ilede bort . — å , hvor hun trængte til at græde , græde ud . 
Næste dag lagde Fru Agnete sin hånd på tjenerens arm . 
„ Deres forlovede er jo så syg , Jørgensen . 
Det gør mig inderlig ondt for dem . “ 
Han rystede modløst på hovedet : „ Det må bæres , frue . “ 

„ Jeg ville gerne kvæge hende en smule , “ vedblev hun med blød stemme , „ tror de ikke , at en flaske ægte vin og noget hindbærsaft vil gøre hende godt . “ 
„ Tak , det er for sent . “ 
„ Å , for sent ! “ 
Tjeneren så op : „ Hun har ingen mangel lidt , frue , “ sagde han , „ Pigerne og jomfruen her have nu også været urimelig gode , købt druer og appelsiner til hende og sendt hende blomster . Men nu er det nok snart forbi . “ — der gik en hulken gennem den kraftige skikkelse , men han tvang den tilbage . 
Kontorchefen kom i det samme . 
„ Godmorgen , min søde Agnete ! — nå , passer kjolen ? “ 
„ Hvilken kjole ? — å , det er sandt . Jeg har ikke prøvet den endnu , Vilhelm , ikke tænkt på den . “ 
„ Ikk&l — jeg synes nok , jeg havde fortjent , at du dog i det mindste prøvede den . Det er heller ingen spøg , hvis der i sidste øjeblik skal forandres , noget i faldet . “ 
„ Nej , du har ret , så skal jeg også tage den på . “ 
„ Caroline , er Jørgensens forlovede helt opgivet , “ spurgte den unge frue , medens jomfruen varligt fremtog og glattede den kostbare dragt . 

„ Det har hun været længe , det er brystsyge . — den dag , Jørgensen ikke kom hjem i rette tid , og Herren var så vred , fordi han måtte vente et helt kvarter , havde hun haft en forfærdelig blodopkastning , så han troede , det var døden . “ 
„ Hvorfor sagde han det ikke ? “ 
„ Han begyndte på at sige det , men Herren befalede ham at tie , for undskyldninger gjorde det bare værre . “ Trods al selvbeherskelse bævede et skjult nag i pigens stemme . 
Der gik en gysen gennem Fru Agnete , og så spurgte hun , om den syge var på et hospital . 
„ Nej , hun er hjemme hos sin moder , der er sølvpolererske . Jørgensen har gjort alt for hende , hvad han kunne , men den lille spareskilling , han havde lagt hen til at sætte Bo for , er nok også snart opbrugt . Kisten må han vist tage på afbetaling . — er fruen dårlig ? “ 
„ Nej , slet ikke . — så hendes moder er fattig ? “ 
„ Ja nu ; før kom de rigtig pænt ud af det . Moderen sled med sit , og pigebarnet havde fast plads i en skræderstue . Men det sidste år kunne hun ikke mere , og når moderen skal våge og være sygeplejerske , får hun heller ikke meget bestilt . — vil fruen så prøve . “ — 

„ Vent lidt ! — se her , vil de give denne konvolut til moderen . Tak dog ikke , det er ingenting . — hvem banker ? “ 
„ Det er mig , “ lød kontorchefens stemme , „ jeg vil gerne se dig . “ 
„ Herren må vente et eneste øjeblik . Nej , hvor den passer , og hvor slæbet er dejligt . — må jeg tage diamantnålen ? “ 
„ Å nej , ikke flere kunster . Luk op , at vi kunne få en ende på det . “ 
Kontorchefen trådte et skridt tilbage . „ Over forventning må jeg sige . Du er blændende dejlig , men lidt blegere end ellers , synes jeg ; dog , selv det klæder dig . “ 
Hun svarede ikke , og efter at have ventet et par minutter på en tak eller dog en udtalelse , gik han mismodig bort . Men Fru Agnete tog hurtig kjolen af ; det lange slæb hvislede , idet hun kastede den over en lænestol . 
Et par dage efter gik den unge frue ad Nørrebro til . Hun længtes efter at gense svigerinden og efter at udtale sig for hende . Bryllupsfesten havde været den foregående dag , hun følte sig så træt efter den , så tung i sindet . Al den tomme snak , og så at se sin mand glad som en fisk i vandet og høre hans veltalenhed , al den løgnagtige Ros , han ødslede med . Måske mente han det i øjeblikket , men 

fælt var det alligevel at høre . Og så brudefolkene , han indtaget i hende , hun indtaget i hans stilling og formue . Alle vidste dette , og så dog denne vamle snak om kærlighed både på Vers og i prosa . Hun var endnu hel hjertesyg deraf . 
Idet Fru Agnete gik op ad trappen , kom en ung mand ned ad den . De mødtes på første afsats , og efter at have set et øjeblik på hende , sagde han : „ Er det ikke Fru lange ? — undskyld , at jeg standser dem , men vi ses måske aldrig mere , og derfor griber jeg lejligheden til at takke dem for den kærlighed , de har vist min søster . Hun har fortalt mig om dem . Herren velsigne dem og lyse op for dem !  “ 
Hun bøjede sig . Der var en dybde af godhed i denne mands blik , og hun vidste jo , at han forlod alt for at følge sin overbevisning . 
Entréen var ikke aflåset , og Fru Agnete gik lige ind i dagligstuen . Da døren åbnedes , sprang Fru Anna hurtigt op ; hun var forgrædt , og tårerne randt endnu , skønt hun søgte at standse dem . 
„ Nu er han gået , min kære , kære Broder ! — det var dejligt , at du kom ; vi talte om dig . — så du ham ? “ 
„ Ja , og jeg glemmer ham aldrig . — græd 

kun , Anna , jeg forstår så godt , hvor forfærdelig svært det må være . “ 
„ Men du forstår ikke endnu , du kære , at glæden er mange gange større end sorgen , for det er den . Og bedre fremtid kan jeg ikke tænke mig for barnet derinde , end at drage ud med frelsens budskab ligesom hans morbror . — dog , det kald kan ingen tage , det er en nådegave . — vi sang , lige før han gik , den lille salme : Herrens venner ingensinde mødes skal for sidste gang . “ 
„ Den kender jeg , den blev sunget ved min moders jordefærd ; jeg kan endnu høre melodien . “ 
„ Hvor gammel var du , da din moder døde ? “ 
„ Syv år , ja tænk , kun syv år , og siden har jeg altid haft min egen vilje . — er det ikke nogen undskyldning ? “ 
„ Hvem anklager dig ? “ 
„ Jeg selv , jeg gør ikke andet den hele dag . — se dog ikke ud , som fortalte jeg dig noget godt . “ 
„ Det er godt , jeg kunne ikke høre noget bedre , for når vi ikke selv kunne bære byrden , tye vi lettere til den , der vil bære den for os . “ 
„ Jeg forstår ikke et ord af , hvad du siger .  “ 

Fru Anna gav ingen forklaring , men spurgte : „ Kan du huske din moder ? “ 
„ Ja , tydeligt . — hun var ubeskrivelig god og kærlig imod mig , men jeg måtte lyde , lyde uden indvending . Å , jeg ser hendes ansigt for mig sidste morgen , hvor var det forandret , men blikket var , om muligt , endnu ømmere end ellers .  “ 
„ Talte hun til dig ? “ 
Det varede lidt , før svaret kom , og stemmen var hviskende , næsten uhørlig : „ Ja , hun bad mig være god , at vi kunne mødes igen . Senere sagde hun et par ord og et navn , befalede sig i hans vold , — da var øjet allerede brustent . “ 
„ Gud ske lov for det dejlige minde ! “ 
„ Dejlige ? — var det dejligt at se dødssveden perle på pande og kind og føle hendes hånd blive kold og stiv ? — det var rædselsfuldt ! “ 
„ Døden er altid rædselsfuld , men det er dejligt at gå ind til livet , og det tror jeg nu , at din moder gjorde . — har du hendes bibel ? “ 
„ Der var flere gudelige bøger , også en bibel . “ 
„ Men du har ikke læst i den ? “ 
„ Jo , det år , jeg forberedtes til konfirmation , tvang jeg mig til at læse i den , men det var dunkel tale , og jeg opgav det snart . “ 
„ Gik du til Herrens bord ? “ 

„ Til alters ? — ja , det var som en selvfølge ; jeg iførtes sort silkekjole , og da vognen holdt for døren , kørte jeg med de andre . Å , det ærgrer mig endnu , at jeg gjorde det . “ 
„ Du var jo kun et barn og vidste ikke , hvad du gjorde . “ 
„ Jo , jeg vidste ; jeg vidste godt , at jeg ikke troede .  “ 
„ Har du et billede af din moder ? “ 
„ Ja , et maleri i legemsstørrelse fra hendes ungdomstid . — men det er sandt , “ hun talte med liv , „ er her ikke et fotografi af din mands moder ? Jeg ville gerne se det . “ 
„ Jo , det står på Pouls skrivebord . — vi havde et lille fotografi , og efter det udførtes dette større . Nu skal jeg hente det . “ 
Medens hun var borte , faldt Fru Agnetes øje på det store smukke billede , der hang over fortepianoet : Peter synkende i bølgerne , men samtidig rækkende armene ud efter hjælp , og frelseren med udrakt hånd , rede til at hjælpe , selv så ophøjet tryg . — det var egentlig skønt i men hvad var det , der stod over døren med sølvbogstaver i blå grund : „ Tjener Herren med glæde ! “ — hvor underligt ? Og over den anden dør : „ Min sjæl , lov Herren og glem ikke alle hans velgerninger i  “ 
Hun holdt ikke af det , hvorfor skulle det 

hænge der for alles øjne ? — hendes hjerte blev koldt , men da Fru Anna kom med fotografiet gik det over . 
„ Nej , så hun sådan ud , så fin og så lidende , — og hvor det smil er yndigt ! — der er ellers , ja , der er virkelig noget ved panden , som minder om min mand . “ 
„ Ja , ikke sandt , påfaldende . “ 
Fru Agnete tav , men sagde lidt efter : „ Jeg ville gerne have hendes billede . “ 
„ Det ønske kan let opfyldes . Poul bestilte to fotografier samme dag , han kom til byen sidste vinter . Det ene havde han tiltænkt sin Broder , men så , så — ja , du véd jo , hvordan modtagelsen var , — så betænkte han sig . *— det ligger her i chatolskuffen , vil du have det ? “ 
„ Inderlig gerne . — tak , Anna ! På hjemvejen køber jeg en ramme og vil så også have det på mit skrivebord . — hvorfor ser du sådan på mig ? “ 
„ Jeg tænkte , — bliv ikke vred , men dit udtryk forandredes , og så tænkte jeg , at du troede , det ville mishage din mand , men at dette netop gav dig lyst til at stille det frem . “ 
„ Så slemt var det dog ikke , tror jeg da ikke , det var , men jeg ønskede , han skulle se , at jeg gjorde ære af hans moder . Plejemoderens billede har jeg nemlig forvist fra daglig 

stuen . Jeg kunne ikke udholde synet af hendes sminkede kinder og opstillede smil . — nu finder du mig igen rædsom ! “ 
„ Ja , for jeg antager , at det har såret ham . Ægtefolk skulle jo dog være gode mod hinanden , ikke sandt , derom er vi enige . Og han er god mod dig , efter sit syn og sin forståelse . Men du er ikke god mod ham . — jeg siger det ligeud , Agnete , du er ikke god mod ham . Et par gange , når han talte , var dit udtryk næsten foragteligt , og jeg tror , han så det . “ 
„ Hvad skal jeg gøre ? Tvinge mit ansigt til at lyve måske ? — å , om forladelse , Anna , du har ret i , hvad du siger , men jeg ser ingen udvej . — nå , der er drengen endelig , “ — hun åndede op — „ og det på egne små ben . Se , han rækker efter mig ! Så du det ? “ 
„ Ja , med glæde . “ 
Kort efter rejste Fru Agnete sig . 
„ Hvor gerne jeg blev , må jeg dog gå , “ sagde hun , „ min mand og jeg tage italienske timer sammen , og jeg vil nødig lade ham vente . “ 
„ Ja , endelig ikke . — her er den lille livs-skildring , jeg . talte om , og så må du love at komme snart igen . “ 
Sproglæreren havde været der et par minutter , da Fru lange kom . Hun skyndte sig lige ind 

og hilste med et : „ Undskyld ! “ Kinden var rød af den hurtige gang , og øjet mildt , kontorchefen kyssede hendes hånd . 
„ Du ser sandelig ikke ud , som havde du våget den halve nat . — sådan en festlighed opliver nu alligevel . “ 
Hvor han kendte hende lidt ! 
„ Nu kommer jeg straks , “ vedblev han , „ Tjeneren skal blot have ordre 'til at besørge et par breve .  “ Han ringede . 
Jomfruen kom ilende . „ Jørgensen er gået , “ sagde hun med en vis værdighed , „ han bad herskabet undskylde , men der kom melding , at hans kæreste var ved at dø og ønskede at se ham . “ 
Kontorchefen rynkede panden , men Fru lange sagde med liv : „ Sendstraks bud derhen , at han kan blive så længe , han vil . — å , den stakkel ! “ 
„ Rigtigt , min frue , “ den gamle herre så venligt på hende , „ sådan bør det være ; der er dog noget , som hedder menneskerettigheder . “ 
„ Det går næppe så dybt , “ Kontorchefen trak på skuldrene , „ om et halvt år har han sig vist en ny kæreste . “ 
Nu kom det igen , dette udtryk af ringeagt , i Fru Agnetes ansigt . Hun følte det selv og vendte sig bort ; 

da  ;sprogtimen var endt , og læreren gået , satte kontorchefen sig magelig tilrette i den højryggede lænestol . 
„ Skulle vi så tale lidt om gårsdagen , “ sagde han , „ hvad syntes du om bruden ? “ 
„ Ikke godt . — hvem kan synes om en brud , der gifter sig for fordelens skyld . “ 
„ Hvor tør man sige — “ 
„ Du véd det jo , Vilhelm ; — lad os dog ikke spille komedie for hinanden ! “ 
„ Nå ja , kærligheden er vel ikke brændende fra hendes side , men hvad gør så det ? Ser man ikke stadig , at nogle få år kan svale den varmeste kærlighed . — det er en af livets erfaringer , og “ tilføjede han bittert , „ den sørgeligste af dem alle . “ 
Han . rejste sig og forlod stuen , men Fru Agnete åbnede den store konvolut , hvori moderens billede lå . 
Ja , det var hans pande , kun renere og lysere . Å , hvad skulle hun dog gøre ? Blev hun ved , som begyndt , ødelagdes hans liv og hendes liv , hvad skulle hun gøre ? 
Et par timer efter kom tjeneren hjem . Han var bleg og så ned for sig . Fru lange rakte ham stiltiende hånden . 
„ Hun er død , frue , og min fremtid med hende . Livet er ikke meget værd nu . “ 

kontorchefen , der gik gennem entréen , ty-stede halv deltagende , halv misbilligende på hovedet . 
„ Giv Jørgensen frihed i dag , Vilhelm ! — det arme menneske må dog have lov til at sørge i fred . Min jomfru kan varte op . “ 
„ Ja , lad ham bare gå . Han ser jo ud som et spøgelse , arme fyr , og det blotte syn af ham ville ødelægge al madlyst . “ 
Nu kom det udtryk igen i hendes ansigt , og hun mærkede , at han så det . — hvor fulgte han hende ikke med øjet , medens hun gik om mellem blomsterne og afskar de smukkeste grene af deutziaen , den rosenrøde azalia , spi-reaen og myrthetræet . 
„ Hvad gør du ? “ 
„ Jeg gjorde ingenting , da hun levede — ikke heller har jeg et trøstende ord at sige nu , men blomsterne kan jeg dog give . “ 
Kontorchefen så tankefuld og bekymret efter hende , da hun ilsomt gik ud af stuen . Han elskede hende højere end nogensinde , men havde samtidig en fortærende følelse af at have mistet hendes kærlighed . 

da Fru Agnete sad ene i sit kabinet om eftermiddagen , toges det lille hæfte , svigerinden havde lånt hende , frem . „ Til kære Anna fra hendes Broder , “ stod der på det hvide blad og ovenover med samme hånd : „ Han bortførte fanger og gav menneskene gaver . “ — sælsomme ord , hvad mentes der ? 
Så læste hun da den simple livsskildring og blev forbavset , forarget og opløftet på én gang . Det var som en hel ny verden . — og nu drog denne begejstrede unge mand samme vej7 med samme mål , og familien frydede sig og ofrede . Det svimlede for hende . 
Næste dag kom jægermester falks unge Frue uventet i besøg . Hendes mand havde forretninger i København , og så greb hun lejligheden og fulgte med ind . Hun og Fru Agnete havde været barndomsvenner , og bekendtskabet holdtes vedlige gennem årene . 
„ Hvordan går det , kære Agnete ? Du , den lykkeligste af alle lykkelige , ser hel alvorlig og modfalden ud , synes jeg . “ 
„ Og du ser ud , som var du opfyldt af mange forskellige , fornøjelige ting . “ 
„ Småting , mener du nok , å , jeg kender dig ! — men du kan have . Ret , for mig består livet væsentlig itf småting . Der skal råd og 

plads til at være storslået , ånd og hjerte også , naturligvis . Du har det alt sammen !  “ 
„ Men du har tre småbørn hjemme , Helene . “ 
„ Ja , tre kære småbørn , der gøre mig mange små glæder og mange små sorger dagen igennem . — hvor er her dog yndigt hos dig ! Føler du din lykke ! “ 
Fru Agnete svarede ikke , men spurgte : „ Hvor gammel er din mindste ? “ 
„ Tretten måneder , og en ustyrlig vildkat er han , så det er egentlig uforsvarligt , at jeg forlader hjemmet , men jeg kunne ikke modstå fristelsen , og garderoben trængte også til fornyelse . Vi bo i en selskabelig egn , og man vil dog gerne ligne andre . “ 
„ Lever den gamle baronesse endnu , hende , der var så rar ? “ 
„ I bedste velgående , rarere end nogensinde , formoder jeg . Hun har dog , halvt om halvt , opgivet mig , frygter jeg , fordi jeg kun sjældent kommer i hendes missionsforening . “ 
„ Missionsforening , — hvad er det egentlig ? “ Fru Agnete spurgte med liv . 
„ Jeg kan nærmest betegne det som en ar-bejdsstue , hvor en "hel hob kvinder , af alle aldere og af alle stænder , samles en gang ugentlig og sy , hækle eller strikke til fordel for hedningemissionen . Arbejderne sælges bagefter ved 

en Bazar , og der vil jeg gerne være medvirkende . Jeg plejer at foreslå blomsterudsalget og skaffe penge i massevis . Men sidde stille og sy løs i tre , fire timer ligger ikke for mig . En af sønnerne eller præsten i sognet læser højt ; rædselsfulde historier fra hedningelandene er det gerne , der synes at opflamme de hørende til et sandt flidsraseri . “ 
„ Véd du noget om Taylor ? “ 
„ Jeg har vidst en hel del , men det ene løber sammen med det andet ; at han missionerer i det indre Kina , tør jeg dog nok sige . “ 
„ Du har altid før rost baronessen . “ 
„ Jeg roser hende endnu , kære ven , bedre menneske gives ikke . Var jeg i nød , åndelig eller legemlig , gik jeg dristig til hende , men derfor behøve vi jo ikke at dele interesser . — nå , der er din mand og det med blomster i hånden , altså endnu tilbedende ! “ 
Kontorchefen hilste Fru falk med glæde , det var en selvfølge , at hun måtte blive hele dagen . Han ville opsøge hendes mand på hotellet og sikre sig ham som middagsgæst . 
„ De er alt for elskværdig ; — jeg frygter , falk har andre planer . “ 
' „ Men når vi have hans frue — “ 
„ Ja , sådan tænker de , men falk har sin frue hver dag og savner derimod skakklubben 

og ungkarlevennerne . Jeg tror nok , hans hu står derhen , og lad ham så have sin frihed , arme mand ! “ Hun lo på en egen let , halv ironisk måde og så sig derpå om i værelserne , opdagende hver ny genstand . 
„ Men hvem er dog den ældre dame , der ser så svag og fin ud og har et så ejendommeligt og smukt udtryk ? Jeg så , du anbragte roserne ved hendes billede . “ 
„ Det er min svigermoder . “ 
„ Nej virkelig , hende har jeg aldrig hørt omtale . “ 
„ Hun døde , da jeg var barn , “ forklarede kontorchefen , idet han nærmede sig og stirrede på billedet over Fru falks skulder . 
„ Og — nej ! “ vedblev damen , „ dette er jo frøken Holm , den unge , musikalske frøken Holm , der var lærerinde hos pastor Møllers . Kender du hende ? “ 
„ Ja , det er min svigerinde . “ 
„ Din svigerinde ? “ 
„ Min mands broderkone . “ 
„ Så din mand har en Broder ! Er det ham , der står bag hendes stol ? “ 
„ Ja . — de er først flyttede hertil dette forår . “ 
„ Og du er glad over disse slægtninge ? “ „ Usigelig glad . “ 

Fru falk så forundret op , det lignede ikke veninden at udtale sig så begejstret . 
„ Er der flere børn ? “ 
„ Nej , kun denne dejlige dreng . “ 
„ Som du misunder dem , tør du nægte det ? Å , lad dog ikke savnet af sådan en lille urostifter få al din anden lykke til at blegne . “ 
„ Det var et godt råd , “ Kontorchefen talte ivrigt , „ og desuden , børn kunne naturligvis blive til glæde , men hvor ofte blive de ikke til sorg ! “ 
„ Erik bliver nok til glæde ; jeg håber , at han vil komme til at ligne sin fader . “ 
„ Er din svoger så elskværdig ? “ 
„ Begge forældrene er elskværdige . “ 
„ Er han — , “ Fru falk ville gerne til bunds i forholdene , „ er han juridisk embedsmand ? “ 
„ Nej , han er bogholder på et handelskontor . “ Hun sagde det frejdigt og glad , men blodet for helt op i kontorchefens pande , og Fru falk tabte pludselig interessen for de unge folk . 
„ Nå således . — og frøken Camilla , der har haft bryllup ! Så fik han hende dog til sidst , den utrættelige bejler . Fortæl mig lidt om bryllupsfesten  !  “ 
Kontorchefen var mere end villig hertil . Sangene hentedes frem , og skåltalerne opfriskedes . 

dagen efter traf Fru Agnete sin mand med moderens billede i hånden ; han satte det hurtigt fra sig , da hun kom ind , men tog det så igen . 
„ Hvordan har du dog fået dette ! “ 
„ Vil du vide det ? “ 
„ Ja , kære , derfor spørger jeg jo . “ 
„ Din Broder bestilte i foråret to billeder af denne størrelse , et til sig og et til dig , men efter at have hilst på dig den morgen , du véd , betænkte han sig og beholdt fotografiet . — men nu har hans hustru givet det til mig . “ 
„ Skal det stå herinde ? “ 
„ Du skammer dig da ikke over din moder , Vilhelm ? “ 
„ Nej , nej ! — hvorfor skulle jeg skamme mig over hende , en officérsenke . Men der er noget så vemodigt i det ansigt , og det er , som blikket følger en , hvor man går og står . “ 
„ Hun holder øje med dig , synes du måske ? “ „ Ja , — og med dig ! “ Han rejste sig og gik ud . Men Fru Agnete brast i gråd . „ Å ja , han havde ret ; hvad ville hun dog synes om mig ! Det bliver værre og værre ! “ 
Hun gik ind i kabinettet , åbnede det udskårne bogskab og ' undersøgte den nederste hylde , hvor moderens bibel og andagtsbøger havde plads . Efter en kort betænkning toges bibelen frem og lagdes på bordet . — skulle 

hun åbne den ? — hun følte en underlig sky , men havde dog lyst til at gøre det . De stramme sølvspænder holdt lidt igen , men til sidst sprang den op med en svag klirren , og så åbnedes bogen af sig selv . 
„ Hvem , der tror på mig , skal ikke vandre i mørket , men have det livsens lys , “ var det første , hun læste , og det gav hende nok at tænke på , for der var jo idet mørke omkring hende og slet ingen udgang . 
Hun bladede et godt stykke frem og læste så : „ Men åndens frugt er kærlighed , glæde , fred , langmodighed , mildhed , godhed , trofasthed , sagtmodighed , afholdenhed ." Åndens frugt ! Ja , var det hele sandhed , måtte alt dette blive frugten , forstod hun . Dog , hvad var det , her stod længere henne i bogen : „ Jesu Kristi , hans søns blod renser os fra al synd . “ Ordene vare mærkede med en bleg , næsten usynlig blyantstreg ; hun syntes , det var som en hilsen fra moderen . Å , havde det dog blot været de andre ord , dem om frugten , men dette ! 
„ Nej , nej , jeg kan ikke tåle mere , ikke lige nu , ikke i dag ! “ 

næste morgen stod Fru Agnete i hjørnevinduet og så efter sin mand , da han gik til kontoret . Det første år plejede han altid at vende sig om , hilse op og vinke med hånden , og så gik han glad og let videre . Verden stod åben , og han skulle nok vinde frem . Den elegante stok førtes med et eget kast . — i førstningen glædede hun sig ved at se på ham , men lidt efter lidt åbnedes hendes øjne , og hun så selvbehaget skinne frem af holdning og gang , ja selv af stokkens taktfulde slag , og så , ja så blev hun fra vinduet . 
I dag vendte han sig ikke for at hilse op , hun plejede jo aldrig mere at stå der . Gangen var langsommere , hovedet knejsede ikke , men var snarere bøjet , ligesom tynget af tanker . Hånden med stokken hang slap ned ; han var bleven ældre i de sidste måneder . 
„ Å , den stakkel , “ tænkte hun , „ hvad skal det dog blive til ? — han har jo intet gjort , det er blot mig , der har taget fejl ! “ 
Fru Agnete åbnede sit lille rejsechatol . Der lå brevene fra den korte forlovelsestid ; en hel tyk pakke var det . 
Hun åbnede og læste dem et for et . Da hun modtog dem , havde hun solet sig i al denne beundring og overvældende kærlighed , nu gyste hun næsten . Hvor få glimt af virkelig interesse 

for andre og forståelse af menneskelivet fandtes der . Stænk af satire manglede ikke , livfulde skildringer af sammenkomster og gæstebud , men det dybere , det hun dog havde troet på , ligesom underforstået , hvor var det ? 
Da kontorchefen , imod sædvane , kom hjem ved frokosttid , var hans hustru endnu så optaget af læsningen , at hun ikke mærkede hans komme . Han blev stående en stund med blikket fæstet på hende . Hvor var hun fordybet , og hvor så hun sorgfuld ud . 
„ Hvad læser du , Agnete ? — hvad er det for breve ? “ 
Hun blev blussende rød og lagde hånden afværgende på brevene . 
„ Jeg vil se , hvad det er ! “ Der var ild i øjet , og stemmen skælvede , sådan havde hun aldrig set ham eller tænkt sig , at han kunne blive . 
„ Som du vil , “ Hånden toges bort , og han greb bunken . . 
„ Men , det er jo ! — å , hvorfor gør du det , hvad skal det til ? “ Brystet hævedes af undertrykt hulken . Hun havde inderlig medlidenhed , men hvad skulle hun sige ? 
Kontorchefen ventede et øjeblik , strøg sig så med hånden over øjnene og sagde i en underlig brudt , håbløs tone : 

„ Prøver du på at lime den ituslåede vase sammen igen ? — det nytter ikke , kan ikke holde . — jeg vil brænde disse papirer ! “ 
„ Nej , du må ikke — det er jo mine breve , Vilhelm , du må ikke ! “ Stemmen var’ blød , og hun tog blidt og stille brevene fra ham og hviskedee : „ Det skal nok blive bedre , du må have tålmodighed med mig . “ 
„ Tålmodighed ! — klager jeg over dig ? “ 
„ Du havde grund til at gøre det , men jeg siger igen : hav tålmodighed ! — er den skønne rose til mig ? Tak , den skal stå ved din moders billede .  “ 
De unge folk sagde tavse ved frokostbordet , men til sidst sagde kontorchefen med nogen anstrengelse : „ Egentlig kom jeg så tidligt hjem for at tale med dig om sommerplanerne . Det landsted , du sværmede for sidste sommer , kan fås til leje og det fuldt møbleret . I dag fik jeg brev fra ejeren . — der er umådelig ensomt , men egnen er jo smuk . “ 
„ Ensomheden er et fortrin i mine øjne ; men det er så langt herfra , — jeg mener for din skyld . “ 
„ Der skal intet hensyn tages til mig ; ønsker du det , lejer jeg . “ 
„ Men du kan ikke komme derud hver dag„  det er jo umuligt . “ 

„ Og , hvad gør så det ! “ 
„ Men om søndagen kan du da komme ? Ellers tager jeg ikke dertil . “ 
„ Ja , naturligvis , når du ønsker det . — så leje vi altså ? “ 
„ Ja tak , det er en velgerning imod mig ; jeg trænger til ensomhed , blot en lille tid , det går nok over . “ 
De tav igen en stund , så spurgte Fru lange i en træt tone : „ Når vil du have selskabet for din kusine og hendes slægt ? Du lovede dem jo en indbydelse . “ 
„ Jeg har ikke villet plage dig , men støde dem vil jeg også meget nødig . — et må jeg dog udtale : du bør være mere imødekommende som værtinde , end du var som gæst . “ 
„ Jeg . skal gøre mig umage . — gid det var vel overstået ! “ 
„ Det ønsker jeg også . — altså først i juli rejser du ? “ 
„ Ja , hvis du synes — “ 
Det var et stort offer , hendes ægtefælle bragte , hun vidste det og følte , at der var noget i hans kærlighed , hun ikke havde påskønnet nok og måske endnu ikke ret forstod . 
Større vederkvægelse end sådan en ensomhedstid kunne hun ikke tænke sig , men så , hvad så ? 

selskabet for de nygifte var smukt og festligt ordnet , og Fru Agnete var en forekommende og velvillig værtinde . Det faldt hende ikke så svært , som hun havde frygtet . Den kolde , til ringeagt grænsende overlegenhed , hvormed hun tidligere betragtede disse mennesker , var afløst af en bedrøvet medlidenhed . „ Stakkels blinde , der benægte , at lyset er til ,  “ var det ikke sådan , svigerinden sagde ? — stemningen ved bordet var ikke videre oplivet , men der lød dog forstandig tale . Kontorchefens velkomstskål havde også en ærlig klang , ingen løgnagtige talemåder om kærlighed og lykke . Men hvor træt var den unge husFrue ikke alligevel om aftenen , å , så træt . — 
næste dag skyndte Fru Agnete sig ud på Nørrebro . Hun havde ikke været der de sidste uger og længtes efter svigerinden . 
Sidsel lukkede op , og Erik tulrede hende jublende i møde . 
„ Er fruen hjemme ? “ 
„ Hun er nede på første sal , “ Sidsel talte dæmpet og så højtidelig ud . „ Det var rart , at Fru lange kom , “ vedblev hun og bemægtigede sig overtøjet og hatten , „ for dette er en så alvorlig stund . Ingenieurens Frue dernede skal opereres — en farlig byld i svælget er det — -og så sendte hun bud efter vor Frue ; var det 

ikke dejligt ? — men nu må vi også bede for hende ; selv kender hun måske ikke vejen . — nå , der er doktorens vogn ! — så skal det nok være . “ 
Sidsel sank på knæ , lige hvor hun stod , og bad brændende til Herren for den syge , de mange småbørns moder , bad om lægedom og hjælp for legemet , frelse og fred for sjælen . Det var simple , enfoldige ord , men de kom lige fra hjertet ; Fru Agnete følte det og lyttede undrende . 
Erik krøb nu op på hendes skød , pludrede og lo ; hun kunne dog ikke lege med ham som ellers , men tyssede kærligt og sad så stille og spændt . Sidsel passede roligt sin huslige gerning , men tankerne gik dog hele tiden bønnens vej . Omsider åbnedes entrédøren , og Fru Anna trådte ind . Hun var bleg , men ansigtet strålede . 
„ Gud være lovet ! “ sagde hun . 
„ Gik det godt ? “ 
„ Ja , over al forventning . — så du er her , kære , det var dejligt ! — å Sidsel , kom lidt . “ 
Fru Agnete blev ene . De takkede vist derinde , men hun stod jo helt udenfor , havde ikke bedt med , kunne derfor heller ikke takke . Ønsket godt over den syge havde hun dog , men hvad betød hendes afmægtige ønske ? — der rejste sig en længsel i sjælen , hun ikke selv forstod . 

„ Kæreste Agnete ," Svigerinden tog hende i sine arme , „ er dette ikke vidunderligt ? Lægen frygtede det værste , og så gik alt dog så godt . — ja , Herren hører sandelig sine børns bønner . Og , tænk , hun bad mig våge hos sig i nat , og hun holdt min hånd hele tiden , og jeg er vis på , at hun også selv bad . — der er ingen ende på guds nåde ! “ 
„ Sæt dig her , kære , “ sagde hun et øjeblik efter , du må høre det alt . — véd du , hvorfor de sendte bud efter mig ? Fordi de havde hørt os synge morgen og aften og så tænkte , at vi nok ville hjælpe dem . Ingenieuren sagde dette , da han bleg og gennemrystet kom op for at hente mig . De forstøde altså , at vi hørte til Herrens folk , og fattede derfor tillid til os . “ Hun bøjede sig i taksigelse og hviskedee så ganske sagte : „ Ja , Herren hører bønner ! Allerede første dag bad vi , at hans lys måtte finde vej indad dørene og ind i hjerterne her i huset . — prøv på at bede , Agnete , å , prøv-på det . “ 
Fru lange rystede modfaldent på hovedet , men svigerinden så kærligt og fortrøstningsfuldt på hende . 
„ Tror du ikke , du kan ? — nå , ja , så suk bare ; det gør du , jeg véd det . Herren hører også sukket , ligesom han hører alle de bønner , der sendes op til ham for dig og din 

husbond . — mon han også helt har glemt bønnens vej ? “ 
„ Vilhelm læser sit fadervor hver aften . Man sover bedre , når man gør det , har han fortalt mig . “ Stemmen lød skarp , det var , som det hårde og kolde igen rejste sig inde i hjertet . 
Der lagde sig en skygge over Fru Annas ansigt , dog kun et øjeblik . 
„ Så ånde Herren da liv i ordene , “ sagde hun , „ Sorgen lærer ham nok at bede , har måske allerede lært ham det . “ 
„ Sorgen ? — du er oprigtig , Anna . “ 
„ Ja , for jeg holder af eder begge . “ 
„ Også af ham ? “ 
„ Ja , også af ham . — men se dog ikke så sorgfuld ud , du kære ! Mit hjerte er fuldt af fryd og tak . Du må dele min glæde . Hørte du , at hun bad mig våge ? “ 
„ Ja , men kan Erik undvære dig ? “ 
„ Erik er vel forvaret , når hans fader er hos ham . Den lille raske gut plejer desuden at sove hele natten . — hvor vil Poul fryde sig , når han hører , hvad her er sket , og at alt gik så godt . — ja , nu løber jeg derned igen . “ — 
idet Fru Agnete gik ud , faldt hendes øje på indskriften over døren : „ Tjener Herren med glæde , “ nu forstod hun den bedre . 

første juli oprandt strålende solklar ; kufferterne vare pakkede , og vognen ventede udenfor . Fru Agnete lagde omhyggeligt svigermoderens og svigerindens billede ned i sin håndtaske og tog så overtøjet på . Kontorchefen stod i entréen med en duftende buket roser . 
„ Kast den bort , hvis den generer dig , “ sagde han . 
„ Hvor kan du tro ? — jeg håber , roserne vil kunne holde sig til søndag . — du kommer jo søndag ? “ 
„ Ikke denne , men næste søndag . “ 
De sagde nu i vognen . — hvor så han dog alvorlig ud . 
„ Du skal ikke skrive , hvis det plager dig , “ sagde han , „ men mangler du noget , hvad det så er , må du love at forlange det . “ 
„ Tak , Vilhelm . “ 
„ Og hvis du , “ han talte med overvindelse , „ skulle ønske et besøg af min broderkone og barnet , så véd du , at jeg under dig enhver opmuntring , også den . “ 
„ Tak , men det er netop ensomhed , jeg længes efter . “ 
Han nikkede lettet . Det var altså virkelig ensomhed , ikke blot fritagelse for hans selskab , hun ønskede . 
Nu sad hun i kupéen ; tjeneren rakte plaid , 

håndkuffert og garantiseddel ind til jomfruen og fjernede sig så med et buk . Fru lange så deltagende på det sørgmodige ansigt , men var den anden mands , hendes ægtefælles , ikke endnu sørgmodigere ? 
„ Farvel , Vilhelm ! — jeg fik ikke sagt rigtig farvel — “ hun rakte hånden ud , men toget kørte allerede , så toges lommetørklædet frem og viftede en afskedshilsen . 
Kontorchefen stod med blottet hoved , til toget ikke kunne øjnes mere , så satte han hatten på og gik langsomt til det tomme hjem . 
Der var to timers kørsel til skovskjul , det smukke lille landsted , hvor Fru lange skulle tilbringe sommeren . Kontorchefen havde bestilt vogn til at hente hende ved stationen . Høhøsten var endnu i fuld gang . og luften gennemtrængt af den krydrede Duft . Længere henne bølgede de rige kornmarker , og lærkerne steg jublende op mod himlen . Ude på moserne arbejdedes der både af mænd og kvinder . Barbenede småbørn stablede op , det gik i en fart . — nej , hvor der var svalt i skoven — og hør , gøgen kukkede endnu ! 
„ Hvad synes de , Caroline ? “ 

men jomfruen sad nikkende over rejsetasken . Hun havde strøget til helt ud på natten og været oppe fra morgengry ; det var ikke underligt , at hun sov . — 
„ Her er det ! “ Fru Agnete tøvede et øjeblik , før hun stak nøglen i den aflåsede dør og trådte ind . 
Ejeren var rejst til et badested i udlandet for sit helbreds skyld , og da hans hustru og datter fulgte ham , udlejedes hele stedet . Alt så så landligt , venligt og hyggeligt ud . „ Måtte de stakler drage ind igen med glæde , “ var den unge frues første tanke . 
Jomfruen rystede på hovedet . „ Her er forfærdelig ensomt , “ sagde hun , „ tror fruen virkelig , de kan udholde det i længden . “ 
„ Jeg trænger netop til ensomhed , og de vil nok finde venner herude , håber jeg , de får jo også travlt , når de skal være min enepige . “ Stemmen var mild og blikket venligt . 
„ Sæt nu tøjet fra dem , “ vedblev hun , „ og luk vinduerne op . — ah , det gør godt . Så må de helst gå op på bondegården , der ligger tæt herved . Sig , at vi er komne , og få så en dreng til at trille proviantkassen og sækken med sengklæderne , der er sendt i forvejen , herop . Træf også aftale om levering af mælk og smør 

til vor lille husholdning . — gå kun , jeg kan godt hjælpe mig selv . “ 
Da Fru Agnete blev ene , gik hun uden for huset og så sig om . 
Her var det , lige her ! 
Og tanken gik tilbage til den skønne sommerdag forrige år , da hun og hendes mand , der vare i besøg på en herregård , havde redet flere mil på må og få og så omsider vare komne til denne plet . 
„ Hvor ville jeg gerne bo her en tid , “ havde hun sagt , og straks sprang han af hesten , bankede på og spurgte , om huset var til salg eller til leje . Ikke i år , svaredes der , men det var jo muligt i tiden . Så opgav kontorchefen sin adresse , hvorpå de rede bort , efter endnu en gang at have set sig om . 
Fru lange syntes , det var så længe siden ; hun følte sig som en hel anden , — men bytte med den gang , nej , nej . 
Hvor stien inde i skoven så skyggefuld og lokkende ud ! Ja , her kunne man være ene , læse og tænke , tænke uden afbrydelse . 
Den unge frue flyttede lidt om i stuerne , stillede fotografierne på skrivebordet og roserne ved siden . — hvor han dog lignede sin moder ! Nu var det ikke panden alene , men trækket omkring munden . 

det varede ikke længe , før jomfruen kom kørende på agebrædtet i en arbejdsvogn . Der var alt for mange sager til , at en trillebør kunne rumme dem . Den unge pige så hel oplivet ud . Gårdejer Jens Hansen kørte selv . Det var en stor , bredskuldret mand med lyst hår og et velvilligt ansigt . 
„ Er der noget , hvormed vi kunne tjene fruen , “ sagde han , „ så nævn det bare . Jeg fik brev fra kontorchefen i går , hvori han bad mig sørge for fruen på alle måder . Han sendte penge forud til kørsler , og hvad der ellers kunne være . Han ville helst , at vognen skulle holde for døren hver eftermiddag , og nu kan jeg også snart undvære hestene i det pusterum fra høhøsten , til sæden bliver moden . Vi have ingen Landauer , men en dejlig jagtvogn . “ 
„ Tak , jeg går helst , men det kunne jo være en ganske enkelt gang . Tak ! “ 
Da Jens Hansen var kørt , kom jomfruen ind . 
„ Sikke jordbær , frue ! — kontorchefen har bestilt sådan en kurv til hver dag og grønne ærter , ikke at tale om høns og duer . Betænksom er han , man kan ikke sige andet . Nu denne morgen pålagde han mig indstændigt sørge for , at fruen ikke fik det store sovekammer , hvor den syge havde ligget , men den unge frøkens værelse ovenpå . Han bad mig også 

være omhyggelig og opmærksom på alle måder , og så stak han mig to tikronesedler i hånden , men det sårede mig nu alligevel , for det var jo kun min pligt , og det , der er mere end pligt , kan ikke sådan betales . — forstår fruen mig ? “ 
„ Ja , så godt . “ 
„ Det tror jeg også , de gør . — i den sidste tid har jeg mærket , at fruen begynder at kende mig .  “ 
„ Her er en kasse nye bøger , “ vedblev hun , „ både indbundne og uindbundne , dem skulle jeg sprede på bordet . Herren har såmænd sørget for alt . “ 
Ja , hun så det . 
Udsigten fra det lille værelse ovenpå var henrivende . Åen snoede sig blinkende gennem markerne , øjet kunne følge den helt ned til stranden . Fra hjørnevinduet , der vendte mod skovtykningen , så man lige ind i de lyse bøgekroner . , der fandtes ikke mange møbler , men alt var hvidt , fint og zirligt . Sybordet stod ved vinduet , og skrivebordet havde en lys og hyggelig plads . Et stort littografi hang over det : frelseren på knæ , ganske alene . Hun havde aldrig set det billede før , og det greb hende underligt . Så stor en lidelse og dog en så 

fuldkommen fred . — var det også for hendes skyld , at disse hænder foldedes i bøn ? 
„ Prøv på at bede , “ havde svigerinden sagt . Ordene kom igen og igen , og længslen voksede . Endnu havde hun dog ikke vovet det ; hun følte sig så langt , langt borte . — men englene glædede sig , for de vidste , at hele hendes sjæleliv i denne tid var en rækken arme efter gud . 
Om eftermiddagen gik Fru Agnete hen ad skovstien , hun ville se , hvorhen den førte . Roserne blomstrede , de ville jordbær rødmede og duftede , og kaprifolierne slyngede sig opad de gamle egetræer . Pludselig lysnede det , skoven tyndedes , og så kom udgangen med et led til at dreje rundt . Stien fortsattes gennem rugmarken ; til venstre sås en lille kalket kirke omgiven af en skyggefuld kirkegård . Flere gårde og småhuse lå i nærheden , men hun måtte videre . — nok et krat , mest gran og fyrretræer ; bakke op , bakke ned gik det . Stien endte ved en sandet landevej med dybe hjulspor ; stranden lå lige foran hende . 
Fru Agnete fandt snart en plads , hvor der både var ly og fri udsigt over vandet . Trærødder dannede sæde , og bakkeskråningen rygstød . Bølgerne skvulpede , og de hvide måger kredsede over stranden . Vingerne skinnede som sølv i det klare Sollys . 

her var hun ene , — og hvad så , ja , hvad så ? 
Den unge frue brast i gråd , og så sank hun på knæ : „ Jeg vil så gerne hjælpes ! “ Det var hendes første bøn . 
Søndagmorgen kom jomfruen ind i havestuen og sagde frygtsomt , halv skamfuldt : „ Fruen må endelig sige nej , hvis de ikke synes om , at jeg går , men Jens Hansens bad mig følge med dem til kirke , og da vi køre , kan jeg være hjemme til frokosttid . — her er jo rigtignok ensomt — “ føjede hun betænkelig til . 
„ Jeg er ikke bange , ikke en smule . — gå bare . — har postbudet været her ? “ 
„ Ja , med aviserne . “ 
„ Ingen breve ? “ 
„ Nej . “ 
Aviserne sendtes hver dag , og udskriften var hans , men brev havde hun endnu ikke fået . Dog , hun havde jo heller ikke skrevet , ikke sendt et ord , ikke en tak . 
Ja , her var ensomt ! Da lyden af Carolines trin først forstummede , følte hun det ret . Men gården lå så nær , og hvad skulle hun desuden frygte  ? 

i det samme lød kirkeklokken , hun kunne lige skelne lyden . 
Hvorfor spurgte jomfruen hende ikke , om hun havde lyst til at tage med , eller var hendes underlige tøven måske et halvt spørgsmål ? Nej , pigen kendte hende jo , og havde da også fået afslag , hvis hun havde spurgt . 
Nu tav klokken . Skulle hun gå ned til stranden ? — nej , ikke straks , heller læse lidt . 
Fru Agnete ønskede at kende dagens tekst , men vidste intet råd . Og dog , den måtte vel stå i salmebogen . Men hvilken søndag var det ? Hun bladede frem og tilbage . Ah , her stod pintsedag , så måtte hun jo kunne finde det ud ved at tælle efter — altså femte søndag . 
Fru Agnete læste epistelen og greb en linie : „ Kaldte til at arve velsignelse . “ Vidunderlige ord ! — og så evangeliet : Peters fiskedræt . 
Lågen ind til forhaven åbnedes , uden at hun hørte det , og en mand med lirekasse på ryggen nærmede sig . Da instrumentets skærende toner pludselig afbrød stilheden , for Fru lange op . Hvad var dette ? — ak , nu så hun det , en gråhåret mand med et furet ansigt stod udenfor og drejede løs med højre hånd ; at det venstre ærme hang tomt ned , bemærkede hun straks . — det var en dansemelodi , lystige , springende toner . 

„ Å , hold op . — de skal ikke længer ! Tag dette . “ 
„ Tak , jeg takker . — fine folk betale , for at man skal holde op , småfolk , for at man skal blive ved . Nå , hver sin lyst .  “ Manden tørrede panden med frakkeærmet , drog et langt suk og lavede sig til at løfte kassen op på ryggen igen . Det var et eget tag , og ikke ganske let med den ene arm . 
„ Vent lidt , — de er træt ? “ 
„ Ja , gode dame ; jeg har . en lang vej bagved mig og en lang vej foran , mig , og der er solhedt på landevejen . Vi må jo ikke gå ad skovstien ; det er drøjt nok , men sådan er loven . “ 
„ Er de ikke sulten ? — jeg vil hente en forfriskning .  “ 
„ Tak den , som byder . —- må jeg sidde her på dørtrinet ? “ 
„ Gjærne , jeg kommer straks . “ 
Der var fuldt op af gode sager i spisekamret , og frokostbakken var allerede sat tilrette . For første gang i sit liv smurte Fru lange mad til et fattigt , sultent menneske . 
Hvor det smagte ham ! Mælken gled også hed ; det var jo ikke hans yndlingsdrik , men den slukkede tørsten , og det var en skam at vrage den . 

„ Ja , nu siger jeg tak ! — sidst jeg var her , kom der en ung frøken ud og gav mig øl og en sigtebrødsskive . Hendes fader var syg , derfor måtte jeg ikke spille , sagde hun . — er han død ? “ 
„ Nej , men bortrejst , jeg håber , at han vender rask hjem . “ 
„ Å , ja . — det lod til at være skikkelige folk , gjorde det . “ 
„ Hvordan har de mistet armen ? “ 
„ Møllen snurrede mig rundt , og så blev armen hængende . Det er tolv år siden , men svier endnu og det både til kone og børn . Ja , så er det bedst , jeg kommer afsted . “ 
„ Her er lidt jordbær . — bliv bare siddende . “ 
„ Jordbær ! “ Manden lo , og der kom et godlidende blik i det sløve øje , „ så jeg skal have jordbær ! “ Han så på hende , som man ser på et barn . 
„ Nå , farvel da , og tak for den gang . — det er længe siden , Ole Madsen har smagt den slags herligheder . “ 
„ Må jeg hjælpe dem med kassen ? Sådan . “ 
Hvor vejen drejede , vendte han sig og nikkede , men Fru Agnete stod ganske stille med bøjet hoved . Hun følte sig så skyldig ; den kærlighedsløse fortid lå knugende på hendes 

bryst , og hun længtes efter at tage et tag med i de lidendes byrde . 
„ Har her været nogen ? “ spurgte jomfruen ivrigt . 
„ Kun en liremand . “ 
„ Jeg tænkte nok , han havde været herinde ; vi mødte ham nede ved møllen . — var det rigtigt af fruen at traktere ham ? For det har fruen nok gjort , kan jeg se . — det er da godt , vi have vagt om natten . “ 
„ Vagt om natten ? “ 
„ Véd fruen det ikke ? — jo , en Karl oppe fra gården kommer hver aften med den store , sorte puddel og ligger i det lille murede lysthus . Det har Herren også ordnet . Først syntes jeg , det så uhyggeligt ud , da han kom med bøsse og hund , men nu er jeg glad ved det . Mennesket går , før klokken er fem , så han generer ingen . “ 
„ Var der rart i kirken ? “ 
„ Ja , “ den unge pige nikkede gentagne gange og sagde så sagte og stilfærdigt : „ Derinde i byen går man og glemmer , at gud er til . Jeg har ikke været i kirke i de sidste år og længtes jieller ikke efter at komme der , men da Jørgensens 

kæreste lå syg , var der noget , som mindede , og da hun så døde , og jeg kom med til begravelsen , var det , som jeg vågnede — indså , at det var galt , mener jeg bare . “ 
„ Vi have nok mere skyld , end de , Caroline ! “ 
„ Nej , nej , den , der ikke har noget selv , kan jo ikke hjælpe andre . Men det første sted , jeg tjente , gik både Herren og fruen i kirke , og vi vare dog kun maskiner for dem . Netop når fruen kom fra kirke , var der altid et eller andet i vejen , skønt vi piger gjorde os al umage . — véd fruen , at bogholderen var med til begravelsen ? “ 
„ Nej . “ 
„ Jo , tænk , den dag , bogholderen spiste hos herskabet , havde han talt med Jørgensen og givet ham sin adresse , og så tyede Jørgensen derop i sin store sorg , da hun først var død . Fruen sendte også krands , men Jørgensen var dog allergladest over vor egen frues blomster , sagde han , for hun havde grædt , da hun gav ham dem . “ 
„ Har han senere været hos min svoger ? “ 
„ Ja , én gang , og så fik bogholderen ham ind i en forening for unge mænd , og der går han nu , når han har fri . De synge så dejligt derhenne , siger han . “ 

„ Så min svoger har ikke sluppet Jørgensen , det glæder mig . “ 
Da Fru lange næste dag vendte tilbage fra sin morgentur , så hun , at døren til den lille kirke stod åben , og fik så lyst til at se den indeni . Kirken var  . dog ikke tom , som hun havde forudsat , og hvis en gammel mand med krykkestok ikke havde nikket til hende og uden videre anvist hende plads i krogen ved sin side , var hun gået igen . Men nu sad hun der og så i den gamles læderindbundne , storstilede salmebog , medens ungdommelige stemmer sang : „ Morgenstund har guld i mund . “ 
Hvad gik her for sig ? — to rækker halvvoksne børn , drenge og piger , sagde på bænkene ; det måtte være konfirmander , der forberedtes . 
Præsten lod blikket glide hen over de unge , stod så stille en stund og sagde endelig : „ Lad os bede ! “ 
Den gamle mand foldede sine hænder og bøjede det hvide hoved , men hun sad lyttende . 
Så kom overhøringen . Det var næsten nyt for hende alt sammen , og hvor hun trængte til forklaringen , ja , ligeså meget som børnene , om ikke mere . Når et barn spurgtes , grundede 

hun over , hvad hun selv ville have svaret . En lille kluntet udseende fyr , med brunrøde kinder og et par klare , troskyldige øjne , der stødvis fremstammede sin udlægning , blev klappet på hovedet . „ Rigtig , Johannes , du har grebet Herrens tanke , mærker jeg . “ Senere kom turen til en stor pige , der remsede op ordret og ustandseligt . „ Holdt , holdt ! — hvad menes der ? Fortæl mig det ; — eller skal jeg fortælle dig det , det er måske ligeså godt . “ Tonen var fuld af godhed , både da drengen opmuntredes , og pigen sattes tilrette , og så var der sådan en ærlig klang i stemmen og et sandhedspræg over hele personligheden . 
Fru Agnete mærkede sig det bibelstykke , der skulle gennemgås næste gang , og numret på salmen , der skulle læres udenad . 
Nu gik de alle , præsten sidst . Hun trykkede sig tæt ind i krogen . 
Hvor underligt at være herinde ganske alene ! Se , dér var prædikestolen og dér altret , ingen altertavle , men et stort kors , den korsfæstede . 
Her ville hun ty hen , høre , lære . Dette var , hvad hun trængte til . 
Da Fru Agnete næste dag var på vej ned til stranden , overraskedes hun af en tordenbyge . Regnen strømmede ned , og hun hastede hen til det nærmeste hus , et lille hvidkalket sted 

med eh smal , rød dør på midten . Bag de grønne ruder sås en glaskrukke med brogede brystsukker , nogle soltørrede boller og kringler og , på den anden side , et par knappenåls-breve og garnruller . En lille skingrende klokke lod sig høre , da døren åbnedes . 
Der var halvmørkt i stuen , og luften var lummer og tung . En gammel , renlig klædt kvinde sad ved vinduet og stoppede strømper ; et ungt menneske stod bøjet over en ramme og flettede måtter . Han var bleg og mager og så nedtrykt ud . 
„ Undskyld ! “ Fru lange hilste venligt , „ tør jeg stå her et øjeblik , til regnen sagtner ? “ 
„ Gjærne , “ den gamle pegede på en stol . „ Børst den af , Peter ! — nå , bær dig dog ikke så klodset ad , dreng . “ 
Den blege knøs skød stolen frem , efter først at have givet den et par slag og tørret den af med håndflader ) . Den unge frue tog imidlertid måtten i øjesyn . 
„ Det er godt arbejde , “ sagde hun opmuntrende , „ en tæt , køn fletning . Hvad koster sådan en måtte ?" 
„ Det kommer an på størrelsen ; en krone er ikke for meget for denne . “ Han så skarpt på hende med sine tungsindige øjne . 
„ Jeg vil gerne have tre , som denne . “ 

„ Tre ? — ja , jeg har rigtignok kun to færdige , men skal straks tage fat på den tredje . — nå , bedstemoder , så kan i da se , at det ikke var narrestreger at gøre dem finere . “ 
Den gamle rystede afvisende på hovedet ; det kom jo ingen ved , hvad hun havde sagt i et mismodigt øjeblik . 
„ Må jeg tage fruens slag af og ryste det lidt , “ bad hun , „ det var da rigtig rart , de kom herind , for nu øser det ned . — nå , det er nok penge for måtterne , men fruen må ikke betale for den tredje , før de har fået den . “ 
Hun tog de to kroner , Fru Agnete havde lagt hen til den unge mand , og skød til den tredje . 
„ Behold den kun og bring mig så alle tre måtter på engang . Før vi rejse , bestiller jeg vist nogle stykker til . “ 
Peter så op : „ Tak , det er jeg glad for ! “ 
„ De bor hos deres bedstemoder ? “ 
„ Ja nu , men før har jeg da tjent . “ 
Den gamle trådte nærmere og sagde ivrigt : „ Da han var lille , havde jeg ham også , frue ; moderen døde , og faderen giftede sig igen , og så var der dårlig plads i huset til Peter ; men mormor havde plads , og så kom han her . Da han først stod på kirkegulvet , troede jeg , det var stridt ; men det værste er nok tilbage . “ 

Peter sukkede og mumlede : „ Ja , sådan havde vi ikke tænkt . “ 
„ Nej , den gang var han stor på det , arme dreng , nu skulle mormor få gengæld for alt , hvad hun havde gjort , lovede han , men anderledes gik det . “ 
„ Har de længe været syg ? “ 
„ Det er godt og vel et årstid siden , at jeg forløftede mig . Skylden var min egen , sagde de , og det kan også gerne være , at jeg tog bagvendt fat . Et par måneder gik jeg og trak i det , men så kunne jeg ikke mere , og så sendte de mig til sygehuset . Da jeg kom ud , var jeg som nu , og sådan kan det gå et par år med forsigtighed , mente lægen , men enden kan også komme før , og det tænker jeg , den gør . — jeg véd , hvad fruen vil sige , at det er guds vilje og sendt i kærlighed alt sammen , og det kan også være meget sandt , men det er ligegodt tungt for et ungt menneske . — de andre er nu inde for at tjene værnepligten af , og her sidder jeg . “ 
„ Det gør mig ondt for dem , “ sagde hun mildt . 
Peters mørke øjne så gennemtrængende på hende , og så vedblev han hviskende : „ Når sådan en dreng kommer ud , ser og hører han meget ondt , og til sidst er man midt i 

det . Min første snaps hældte karlene i mig , skønt jeg skreg og værgede mig ; men senere smagte det . Kanske var det i rette tid , jeg kaldtes bort fra det hele , men endnu kan jeg dog ikke sige tak . “ 
„ Hvad er det ? “ Mormor stak hovedet frem , „ klager han sig ? — er stinget kommet igen ? “ 
„ Nej , mormor , nej . “ 
„ Nå , det var da godt . — når han blot kan sidde og pille med arbejdet og jeg passe den smule vask og lapperi , jeg har for karlene her omkring , går det . — handelen giver jo også sin skilling . Her er vel ikke noget , fruen kan bruge ? “ 
Jo , det var der . Fru Agnete gjorde et storartet indkøb . 
„ Har de appetit ? “ spurgte hun lidt efter , idet hun venligt lagde sin hånd på den unge mands arm . Mormor lod ham dog ikke komme til orde . 
„ Jeg skal love for det , “ sagde hun på sin ivrige måde , „ men kræsen er han — jo , Peter , det er du . Præsten siger dog , at det ligger i sygdommen , og derfor sender hans frue middagsmad herhen næsten hver dag . “ 
På det lille hjørneskab i krogen lå en bunke aviser og et par bøger . „ Holder de af at læse ? “ spurgte Fru Agnete . 

„ Jeg er glad , når nogen læser højt , og det er mormor også . — biblen ligger her , frue , så hvis de vil — ? “ 
Biblen ! — hun betænkte sig et øjeblik . 
„ Er der noget bestemt , de gerne vil høre ? “ „ Nej , det er alt sammen godt . “ 
Hun bladede frem og tilbage . Å , hvor hun følte sig vildfarende . — men hvad var det dog , her stod 1 kor . 4 , 16 : „ Thi hvad véd du , hustru , om du ikke kan frelse manden ? Eller hvad véd du mand , om du ikke kan frelse hustruen ? “ — hun mærkede sig stedet og slog så et godt stykke tilbage : matth . 20de kap . , konfirmandernes lektie til næste gang . 
Mormor sad rank på stolen med foldede hænder og nedslagne øjne , medens den unge frue læste . Det gamle , rynkede ansigt , der ellers havde et blandet , uroligt udtryk , var hel tankefuldt og højtideligt . 
„ Ja , ja , “ sagde hun , da bogen lukkedes , „ han ynkedes inderligen , og jeg tror , at han gør det endnu — og , at han kender alt . “ 
Regnen var nu ophørt , og en klar solstråle tittede ind i den lille stue . Fru Agnete rejste sig : 
„ Farvel og tak ! “ 
„ Tak selv , frue ! Det var et godt besøg , regnen skaffede os . — pungen var hel tom i Morges , og så fristes jeg altid til at mistvivle 

og blive gnaven , og det kan Peter ikke døje . — lad mig så pakke fruens ting sammen . Giv mig den underste Avis , Peter , og en sejlgarnsstump , du kan gerne tage den , der er slynget om den lille snustobakspakke . — sådan . Ja , måtterne skal snart blive bragte . “ 
„ Fruen ser måske også herind igen ? “ Peter så bedende hen til hende . 
„ Ja , det gør jeg , tak ! “ Hun trykkede hånd med dem begge og gik så hurtig bort , bærende den store , kluntet sammenrullede pakke lidt ud fra sig . 
Hvor velsignet , at hun havde fået lov til at bringe trøst og glæde til to bedrøvede menneskebørn . — hvordan var det nu , ordene lød ? „ Han ynkedes inderligen . “ — hun begyndte at tro det : ynkedes over dem , over hende . 
Da Fru Agnete kom hjem , åbnedes biblen straks . Ja , her stod det : hvad véd du , hustru , om du ikke kan frelse manden ? — der var blyantstreg under ordene , denne blege , næppe synlige streg , hun også Havde set under andre ord , dem hun den gang slet ikke forstod . — Havde moderens hånd sat denne streg ? — hvor sælsomt ! 
Torsdagmorgen mødte Fru lange lidt før tiden ved den lille kirke og stod så skjult bag det tætte buskads , til præsten og alle børnene 

vare gåde ind . Den gamle med krykkestokken , der humpede bagefter , nikkede fortroligt til hende , og så fulgtes de ind i kirken og toge plads på den yderste bænk , hun helt henne i krogen op til væggen , halv skjult af hans brede skikkelse . 
Pigebørnene så dog et glimt af hende , og den ene hviskedee til den anden , at „ Damen fra sidst “ var der igen , og så tittede de hen til krogen , og drengene drejede hovederne for at se , hvad pigerne tittede efter . Fru Agnete mærkede dog intet , hun hørte sig i salmen , og nu lød den : 
„ Hvor salig er den lille flok — “ 
Bønnen var varm og indtrængende . Hun greb sig i at bede med — var det muligt ! 
Da hun kom hjem , lå der et brevkort fra kontorchefen på bordet : „ Er det værd , at jeg kommer ? “ stod der blot . 
Den unge frue ilede ud i skoven , afskar egegrene , kaprifolieranker og de sidste rosenknopper . Det hele pakkedes i en mosforet æske . „ Sådan er her , “ skrev hun , „ velkommen herud ! “ 
Det var egentlig den første opmærksomhed , hun nogensinde havde vist sin ægtefælle . Han plejede altid at være den ydende , hun den mod 

tagende ; men dette faldt af sig selv , hun handlede efter en indskydelse , uden overlæg . 
Lørdagmorgen hørtes glade børnestemmer i haven , og Fru Agnete så to viltre smådrenge lege tagfat om den runde græsplæne . 
En skarp stemme kaldte dem dog snart til orden . 
„ Niels og Søren , jeg tror , i vil ! — skal jeg komme ? “ — lugekonen , der skuffede gangen , nærmede sig med opløftet spade . 
De små fyre , der syntes mindre bange for hendes truende mine , end for Fru langes venlige nik , styrtede straks hen imod hende og skjulte sig under det grove forklæde . 
„ Godmorgen ! — er det deres drenge ? “ 
„ Ja , og et par rigtig ustyrlige krabater er det . “ Stemmen var barsk , men blikket mildt , og der lå moderstolthed i den måde , hvorpå det krøllede , hørgule hår blev strøget bort fra de små , solbrændte ansigter . 
„ Er det tvillinger ? “ 
„ Ja , vi slap ikke med en , og nu vil man jo nok beholde dem , men drøjt har det været og er endnu , for der er . to større og en mindre derhjemme . “ — hun tørrede det varme , fregnede ansigt med snippen af tørklædet og vedblev : „ De se snavsede og fæle ud , stakkels kryb , men 

når man arbejder for andre , er der kun natten og søndagen til at sy og vaske om os alle . Manden er smedesvend , og det tøj er ikke nemt at få rent , véd enhver . Han tjener ganske godt , men kan også bruge penge selv , dog siger jeg ikke , han er værre end andre . “ 
Konen vuggede frem og tilbage med hånden på spadeskaftet , medens hun talte . Det var hende åbenbart en lettelse at fortælle om de hjemlige forhold . Så dejlige og deltagende øjne som den unge frues havde hun aldrig set . 
„ Sæt dem her i lysthuset , og i også , mine små venner , jeg spiser netop frokost . “ 
Så smurte hun da igen mad til sultne munde , en toppet tallerken , og der blev intet levnet . Børnene fik mælk , konen kaffe . Hvor det smagte ! — Fru Agnete var fuld af glæde og tak . 
Da hun senere sad ved håndarbejdet , et smukt kunstbroderi , kom lugekonens ord igen til hende : natten og søndagen til at vaske og holde tøjet sammen . — kunne hun ikke hjælpe lidt her , dog i det mindste strikke nogle strømper . — pakken fra det lille udsalg hentedes frem . Det grå uldgarn , hun havde købt uden nogen tanke om virkelig at kunne bruge det , ville vist netop passe . Og strikkepindene sandelig også ! Nej , hvor det alt var lagt tilrette for hende . — 

der var allerede strikket et godt stykke , da jomfruen kom ind . 
„ Til lykke , frue , “ sagde hun fornøjet . 
Fru Agnete så spørgende op fra arbejdet . 
„ Jeg mener med kontorchefen , “ forklarede Caroline , „ han er jo bleven ridder , ser jeg af avisen .  “ 
„ Vis mig , hvor det står . “ 
„ Her , men fruen vidste det vel ? — ikke , ja så vil Herren nok overraske . “ 
Der stod det : Vilhelm Immanuel lange . Hun brød sig ikke om udmærkelsen , men hun holdt dog af navnet , holdt dog af ham . Det var en lykke at føle det . 
0 , blot de nu ikke kom til ham igen , disse tomme , tomme drømme , han engang så gerne ville dele med hende — drømme om glimrende fester , hvor han , den unge minister , og hans dejlige , diamantsmykkede frue indtoge hæderspladsen . 
Jens Hansens vogn kørte afsted i den tidlige morgenstund for at nå stationen ved første togs ankomst . Fru Agnete stod lyttende i døren , da den kunne ventes tilbage . — der var den ! 

„ Velkommen ! “ Hun rakte begge hænder frem . Nej , hvor så han bleg og alvorlig ud ! 
„ Tak , og tak for sendingen ! “ Han berørte hendes hånd med sine læber . 
„ Er du rask , Vilhelm ? “ 
„ Fuldkommen rask ; — og du ? “ Først nu så han rigtig på hende , „ jeg synes , du er kommen dig godt . “ 
„ Det er jeg også . — må jeg hjælpe dig med tøjet ? “ 
„ Bevares ! “ — han trådte et skridt tilbage og spurgte så lidt efter : „ Du har da ikke savnet noget ? Kan jomfruen gøre det ud ? “ 
„ Som ingenting ; — og tak for nattevagten , men det er unødvendigt , tror jeg ; og tak for al anden omhu ! “ 
„ Nævn det dog ikke ! “ 
„ Skulle vi så drikke the , Vilhelm ! — jeg har ventet efter dig . “ 
„ Det skulle du ikke have gjort . “ Han tog plads og sad så ganske tavs , men hun følte , at tankerne brødes i hans indre . 
„ En lille kop til ? “ 
„ Tak , jeg kan ikke mere . “ 
„ Trænger du til at hvile ud , “ spurgte hun , „ eller skulle vi gå min daglige morgentur gennem skoven ned til stranden ? “ 
„ Jeg vil gerne gå , “ han rejste sig . 

„ Det er sandt , “ hun så op til ham , „ til lykke med ridderkorset ! “ 
Han rystede på hovedet . „ Jeg bryder mig ikke mere om det , end om vissent løv . “ 
„ Du har dog før ønsket at få det og også ventet det . “ 
„ Ja , før ! “ 
Hvor så han mørk ud , men Fru Agnete havde en befriende følelse af , at hans inderste kærne var i behold . 
„ Mig er det ikke ligegyldigt , at din dygtighed og store pålidelighed anerkendes .  “ Hun stak sin arm ind i hans . 
Den unge frue plejede ikke at Rose sin husbond , hun havde dog gjort det engang før , for flere år siden . Mindet kom så levende til hende i dette øjeblik : - - det var en aften , de spadserede sammen på strandvejen , at en vogn kom susende . Den unge kusk havde tabt magten over hestene , og damerne bag i vognen skreg højt . Så kastede kontorchefen sig lige i vejen , greb tømmen med fast hånd og reddede dem alle . — „ Du er sandelig en modig mand , “ det var hendes Ros ,  .og så svarede han leende : „ Tog jeg mig ud ? “ Hun blev iskold , og det var , som ordene klæbede sig fast til hans person . Men som han gik dér , var det udslettet , helt udslettet . 

hvor'var der stille og varmt inde i skoven , fuglene tav , og ikke en vind rørte sig . 
„ Her er umådelig ensomt ! “ Kontorchefen standsede og så sig om . „ Trænger du dog ikke til mennesker ? — jeg synes , du skulle hilse på folkene i præstegården . Jeg vil gerne , det skal vides , at du er her . Så kan du også høre , om det går an at færdes ene på disse øde steder . “ 
„ Her er ikke øde ; — se , dér have vi allerede leddet , og så kommer kirken med gårde og huse . -- jeg har slet ingen lyst til at gøre visiter , men , hvis du synes , “ — å , hvor hendes hjerte slog — „ kunne vi måske næste søndag følges ad til kirken . “ 
„ Til kirken ? “ Han standsede ligesom overrasket , men tilføjede straks : „ som du vil . “ 
Lidt efter sagde han : „ Før vi blev gifte , gik jeg altid til kirke på de store højtider , men det havde ingen betydning for mig , og du klarede min opfattelse , da du bemærkede , at som vi stod , var det næsten forargeligt at bivåne gudstjenesten . “ 
„ Jeg husker det godt , men , — men jeg står ikke , hvor jeg den gang stod , Vilhelm . “ 
Han svarede ikke , hørte det næppe . Hun mærkede , hvordan det arbejdede og kæmpede i hans indre . 

vejen gik nu forbi den gamle skole og smedjen . Søren og Niels stod i rene søndagsbluser med glindsende , sæbevaskede ansigter og vandkæmmede krøller udenfor et lille , forfaldent hus . En gammel kurvevogn , hvori den mindste lå og sov , var overgivet til deres varetægt . 
Ved synet af Fru lange gav de små fyre et gjenkjendelses udråb ; traktementet i lysthuset var ikke glemt . Hun nikkede venligt og trillede så vognen bort fra det stikkende Sollys hen under hyldetræet , men kontorchefen standsede , løftede børnenes hoveder i vejret og så på dem . Der var dog ikke noget særligt venligt i hans blik , snarere noget undersøgende . 
„ Det er lugekonens børn , “ oplyste Fru Agnete . 
„ Nå således . “ Han gik videre som i en drøm . 
„ Nu er vi ved min yndlingsplads . — hvad synes du om den ? “ 
„ Her er smukt . “ Tanken var langt borte . 
„ Skulle vi sidde lidt her ? “ 
„ Gjærne . — jeg længes efter at tale med dig . — - allerførst vil jeg hilse fra Pouls hustru . Jeg gik der hen i går for at kunne bringe dig en frisk hilsen . “ 
„ Tak , hvor det glæder mig ! — . Var din Broder hjemme ? “ 

„ Nej , jeg så kun hende og barnet . “ 
„ Er det ikke en dejlig dreng ? “ 
„ Jo . — han løb mig i møde og ville op på min skulder .' formodentlig ligner jeg faderen . “ Kontorchefen standsede , det var , som gennemgik han noget i tankerne , og så begyndte han igen : 
„ Da jeg så barnet og tænkte på din kærlighed til børn , modnedes et forslag , jeg længe har syslet med , men hidindtil ikke har kunnet overvinde mig til at bringe frem : ønsker du at tage et barn til dig , så gør det ; jeg vil ikke blot finde mig deri , men hjælpe dig , hvor jeg kan . “ 
„ Nej , å nej , jeg er endnu så uskikket . Det er en lykke , at der ikke før blev betroet os et barn . Det var blevet min afgud — og så havde jeg slået mig til ro . “ 
„ Du ønsker det altså ikke , “ han så både lettet og skuffet ud , „ er der da noget andet , du savner ? Eller noget i hjemmet , der plager dig , noget , der kan ændres ? — hvis der er det , vær så barmhjertig og sig det , Agnete . Poul og hans hustru må gå ud og ind , hvis det kan glæde dig . — men nej , det ligger nok dybere ? “ 
„ Ja , Vilhelm , det ligger dybere . “ 
Han var nu ganske bleg , og stemmen underlig tilbagetrængt . 

„ Hør nu roligt på mig , “ bad han , „ det må siges . Når det ikke er noget , der kan afhjælpes , må det jo være forholdet til mig , der knuser dig . Det må være dette , at du er lænket til en mand , hvis inderste væsen indgyder dig uvilje , — du må lade mig tale ud — ringeagt , ja modbydelighed . Jeg har set det i din mine , læst det i dit blik , og jeg kan jo ikke blive en anden . Men løse dig kan jeg — og det vil jeg . “ 
„ Nej , du kan ikke , Vilhelm ! “ Hun lagde sine hænder om hans arm , „ jeg lader mig ikke løse . “ 
„ Jo , du gør . —- du afskyer min natur ; tør du nægte det ? “ 
„ En side af din natur , men den anden elsker jeg . — og tror du ikke , jeg afskyer min egen natur , min egenkærlige , hovmodige natur ? Du har haft en jammerlig hustru . “ 
„ Jeg ønsker dig ikke anderledes . “ 
„ Jo , det må du , hvis du elsker mig . “ 
Han så usikkert hen på hende . „ Vidste jeg dog , hvad jeg skulle gøre ? I den sidste tid har det klaret sig . for mig , hvad det egentlig er , du afskyer , og jo mere det klarede sig , desto mere følte jeg , at giften har gennemtrængt min hele sjæl . “ 
Den unge frue foldede sine hænder ; inde i 

hendes -"hjerte råbte det : „ Herre og frelser , hjælp os tilrette , vi kunne ikke selv ! “ 
De sagde en stund uden at tale , så spurgte hun sagte : „ ønsker du , at alt varsom før , som for et år siden ? — nej , du gør ikke , gud være lovet ! Jeg ser det på dit ansigt , du ønsker det ikke . — og du holder ikke mindre af mig , end før , vel ? “ 
„ Mere ! — det er jo det forfærdelige , at jeg netop elsker det hos dig , der hader min natur . “ 
„ Sig heller den natur , du har brudt med eller vil bryde med ; jeg véd , at du vil . “ 
Han sagde hende ikke imod , men rejste sig , og så gik de tavse ved hinandens side . 
Folk strømmede ud af kirken , da de vendte tilbage . Den unge måttefletter standsede og hilste . Han så hel kavalermæssig ud i præstens aflagte frakke , der dog både var for vid og for lang til hans spinkle , smalskuldrede skikkelse . Mormor hilste også , og dér kom manden med krykkerne . Han så spørgende , næsten bebrejdende på hende ; hvorfor havde hun ikke været i kirke ? 
Da Fru Agnete kom hjem , ilede hun op på sit lille værelse og kastede sig på knæ : hjertet bævede af håb og frygt , lykke og bedrøvelse . Det blev igen den samme bøn : „ Frels os , led os , vi kunne ikke selv , du må gøre det ! “ 

kontorchefen stod med sin moders billede i hånden , da hun kom ned . 
„ Véd du , hvad jeg kan huske , “ sagde han , „ at den dag , jeg forlod hjemmet , kom min gamle lærer hen til mig og hviskedee : „ Du har valgt galt , min dreng ! “ — og det havde jeg nok også . “ 
„ Hørte din moder det ? “ 
„ Nej , men hun var ikke glad . — sig mig “ — det var , som undså han sig for at spørge — „ har du ikke et brev fra moder ? — jeg synes , det blev omtalt , at der lå et brev ved dugen ? “ 
„ Intet brev , men en seddel . — jeg har den her . “ 
„ I din medaillon ? — å Agnete ! “ Brystet hævedes af undertrykt hulken , men han fattede sig straks og læste så : „ Til min Vilhelm , moders eget arbejde . “ 
„ Vil du beholde den ? “ 
„ Nej , lad den ligge , hvor den lå ! — tak ! “ 
Jomfruens ophedede ansigt viste sig nu i døren : „ Anrettet ! “ 
Det var et stille måltid . Kontorchefen var til mode som en , der har undgået en frygtelig fare , men dog endnu ikke føler sig i sikkerhed . 
„ Er der en lille smule tomt derhjemme ? “ spurgte Fru Agnete mildt . 

„ Min strid har været for hård , og huset er for fuldt af minder , til at jeg endnu har kunnet føle tomheden . “ 
„ Men når du nu kommer tilbage , tænker jeg , du vil savne mig og længes efter , at jeg skal komme hjem . “ 
„ Jeg tør ikke længes ! — det , der skiller os ad , er der jo endnu og vil bestandig dukke op igen . “ 
„ Det , vi selv hade , kan ikke skille os fra hinanden , og det kan heller ingen magt få over os . — tal med din Broder , eller Anna , — måske du kan bedre med Anna . “ 
„ Ingen kan forstå mig ! “ 
„ Jo jeg , der er i samme kamp . “ 
„ Ikke i samme kamp ; der er en himmelvid forskel . Det , du sørgede over og afskyede , lo jeg af og gik med til . — men den latter er forstummet og det for altid . “ 
Kaffen blev drukket ude i lysthuset , og så kom vognen . 
„ Allerede ! “ Fru Agnete rejste sig hurtigt . „ Hvor jeg vil længes efter næste søndag . — vil du hilse pigerne og tjeneren fra mig ? — glem det ikke — og din Broder og Anna , hvis du da ser dem . “ 
„ Ja , det gør jeg . “ 
„ Farvel Vilhelm ! “ Hun bøjede hovedet og 

rakte panden frem ; sådan plejede hun at gøre i forlovelsestiden . 
Kontorchefen trak vejret dybt . Var det muligt , kunne et nyt liv begynde ? 
Ved omdrejningen vendte han sig og så tilbage . Stod hun der endnu ? — ja . 
Solen stod højt på himlen , da Fru Agnete vågnede næste dag . Det havde regnet om natten , og en vederkvægende skovduft strømmede hende i møde , da hun åbnede vinduet . Bøgetræerne så hel lyse og forfriskede ud , og hvor fuglene havde travlt ! — en hidtil ukendt følelse af lykke og taknemmelighed fyldte hendes sind . Og dog , hvor lang en vej var der endnu ikke tilbage for hende — for ham . Ja , hun vidste det , men hun vidste også , at lyset var til , og troede , at der fandtes en , som kunne åbne de blindes øjne . 
Uvilkårlig gik tanken til det lille hjem på Nørrebro . I denne stund lød sang og bøn derinde , hun vidste det .  , de bade også nok for hende og hendes husbond . 
Fru Agnete faldt på knæ : „ Velsign os , herre , lad vor anger vende sig den rette vej , drag os til dig ! “ 

lidt efter gik hun langsomt igennem skoven , hun havde salmebogen med og hørte sig i sin lektie . Da hun først var kommet ud på stien , indhentedes hun af et halvvoksent pigebarn , der i fuldt løb skråede fra landevejen op over Marken . 
„ Å , om forladelse , hvad er klokken ? “ 
„ Den mangler ti minutter i ni . “ 
„ Nå , det var da godt , så nåde jeg det dog . — mit pust er rent borte , sådan pilede jeg af ! “ 
„ Er det en konfirmand ? “  . 
„ Ja , til efteråret . “ Den lille pige tørrede sit varme ansigt og rettede på forklæde og hovedklæde , medens hun forklarede grunden til sit hastværk . „ Jeg har våget hjemme , for fader er syg , og moder kan ikke holde det ud hver nat . Jeg tjener hos Jens Hansens på gården . I tre år har jeg været der ; først som gåse-og nu som barnepige . Fruen har måske set mig bringe mælk og havesager til køkkenet ? “ 
„ Nej , mit barn . “ 
„ Ikke ! Jeg hjælper også jomfruen med et og andet , for det har madammen sagt , at jeg skal . Fruens mand havde nok ønsket det . — å , fader er så syg , og nu får jeg ikke lov til at gå hjem før i overmorgen . “ Tårerne trængte sig frem . 

„ Hvor bor dine forældre ? “ 
„ Langt henne , på den anden side møllen , helt bag det yderste krat , fruen kan se . “ 
„ Og din fader hedder ? “ 
„ Henrik Jeppesen , men folk kalde ham bare grøftegraveren . Der er kun ét hus på den kant , så man kan ikke tage fejl . “ 
De stod nu ved kirkedøren . Den gamle sad allerede med briller på og opslået salmebog , de unge skyndte sig hver til sin plads . 
Præsten kom lige i det samme , han hilste alvorligt , idet han gik forbi . 
„ Jeg må jo nok ? “ Fru lange så undskyldende op til ham . 
„ Velkommen ! “ lød svaret ; der gled et mildt , lyst smil over ansigtet . 
Så sad hun da igen og lyttede , men i dag forstod hun det meget , meget bedre , følte , at det alt sammen angik hende . 
Kaldte til at arve velsignelse , der kom det dejlige ord igen , og så forklaringen om , hvordan livet var uden gud — hendes inderste væsen sagde ja til hvert ord — og så modstykket : livet med gyd . — ja , sådan måtte det være , hun troede det . 
Da Fru Agnete kom hjem , forbavsede hun jomFruen ved , uden videre at gå ind i spise 

kamret , ransage krukker og fade , fylde æg i en kurv og smør i en spølkum . 
„ Dette er jo hønsekødsuppe fra i går ? Å , kom den på en flaske , og ræk mig så jordbærrene . “ 
„ Fruen tager alle de største ? “ 
„ Ja , er de ikke dejlige ? — nu blot et godt stykke af julekagen , og giv mig så den store spånkurv , der hænger under loftet . “ 
Hvad var det dog for kunster ? Caroline stirrede forbavset efter sin Frue , der med lette fjed skred ad møllen til . Det var en lang , bugtet vej , og Fru Agnete frygtede næsten , at hun var gået vild , da grøftegraverens kummerlige lille hus pludselig viste sig . Konen stod i køkkenet og vaskede ; en varm dampsky bølgede ud af den åbne dør . 
„ Hvordan går det med manden ? — deres lille datter fortalte mig , at han var syg . “ 
„ Lille datter ? — nej , det var vist den store pige , Lise , der sagde det . Vi have tre mindre . Kom bare ind , frue ! “ Den høje trebenede ballie , der spærrede indgangen , flyttedes til side . 
Konen nærmede sig sengen . „ Han sover , det skrog , skal jeg vække ham ? “ 
„ Nej , nej ! — har han længe været syg ? “ 
„ Tre måneder , jeg mener ligget , for han 

har været syg dobbelt så længe . “ Konen brast i en stille , håbløs gråd . „ Det er ikke sådan , frue , når den hånd , der skaffer brødet , ligger kraftesløs hen . Han har været en stræbsom mand og altid bragt fortjenesten hjem , jeg skal ikke sige ham andet på . Selv har jeg jo ikke heller ligget på den lade side , men der er nok at angre alligevel . “ Gråden blev stærkere . 
„ I den sidste tid , “ begyndte hun igen og tørrede tårerne bort , efterhånden som de randt , „ mærkede jeg nok , hvordan han havde det , men tænkte jo , Hosten skulle gå over igen , og gav ham så varm , sød øl og honning med ingefær i , men lige lidt hjalp det . Å , det var så blæsende koldt i de dage , og jeg så jo nok , hvordan han trak lemmerne efter sig , når han gik , men jeg sagde ikke noget , for man skal jo leve . Sidste morgen ventede han vist , jeg skulle have bedt ham blive fra arbejdet , for han havde hostet hele natten , men jeg gjorde det ikke , — og så , hen ad eftermiddagen , kom de bærende med ham , for nu kunne han ikke mere . — siden har han ligget hen , og hvordan skal det nu gå , når han dør ? “ 
Manden vendte sig urolig i den store seng med det mørkeblå , stribede omhæng . Der var ingen madrats , men rigeligt halm , som skjultes af et gammelt hestedækken . Hovedpuden var 

langstrakt , spændt og stiv ; et skinnende hvidt lagen dækkede den tykke , uldne overdyne . Af og til løftedes den store , afmagrede hånd og faldt så tungt ned igen . En gang slog han også øjnene op og så sig om , men de sank straks i , og han rystede træt på hovedet , som mægtede han ikke mere . 
„ Spiser han noget ? “ spurgte Fru lange hviskende . 
„ Ikke en smule , men præstens frue har sendt os hindbærsaft og vin , og det drikker han blandet i vandet . Hun har også bragt os lagener , for hun vidste selv , hvad sygdom var , sagde hun .  “ 
Medens konen endnu talte , stormede tre småbørn ind . De havde fundet en død fugl og skulle nu holde begravelse . Moder måtte dog først se , om det ikke var en skadeunge . 
Grøftegraveren gav en klagende lyd og vred sig på lejet . 
„ Tys , tys , børn , “ formanede moderen , „ Støj er det værste , fader véd . — men hvordan skal jeg holde dem stille ? “ 
„ Kan jeg ikke tage de to mindste med mig , “ foreslog Fru Agnete , „ og så bringe dem tilbage hen ad aften ? “ 
„ Tak ! det var en velgerning , men den lille går nok ikke uden moder , så det må være 

de to andre , og når jeg har hende alene , kan jeg også nok styre hende . — i kan sagtens ! Lad mig så bare vaske jer lidt og bytte forklæderne . — jo , frue , det må jeg have lov til . “ Hun trak børnene ud i køkkenet og lukkede døren . 
Grøftegraveren åbnede nu igen øjnene og så op . „ Hvem er du , og hvad vil du ? “ lå i blikket . Fru lange gik lige hen til sengen og bøjede sig ned til den syge . 
„ Der skal blive sørget for moderen og børnene , “ hviskedee hun .' 
manden så op og sagde med mat stemme : „ Han er enkers forsorg og de faderløses fader , siger præsten — og jeg tror det . Men vejen er dog trang — og så er der begravelsen , vi have altid holdt os fri for sognet . “ 
„ Der skal blive sørget for alt . “ 
Han så hende lige ind i det kærlige , ærlige øje og troede hende . „ Så må det også være gud , der har sendt dem herind i dag for at trøste mig og hjælpe mig til at kunne lægge det alt hen og give ham mine sidste tanker . — hun beholder da børnene ? “ 
„ Ja , vi ville blot hjælpe hende . “ 
„ Tak ! — å , flyt puden lidt , sådan , “ han sank igen hen , men udtrykket var nu fuldt af fred . 

et øjeblik efter kom Maren og Johanne ind med rene ansigter og rene forklæder . De bare skadeungen i Fru langes tømte kurv , den skulle begraves i haven på skovskjul . 
„ Drik nu selv suppen og kog dem et par æg , “ bad Fru lange , „ å , gør det , kære , de trænger til kræfter . “ 
„ Gud velsigne maden , frue , og tak skal de have , men jeg kan så dårligt få noget ned ; det bliver så stort i min mund alt sammen , — men man skulle måske tvinge sig ? “ 
„ Ja , for børnenes skyld . “ 
Da fra Agnete kom hjem med Maren i den ene og Johanne i den anden hånd , traf hun jomfruen i samtale med Peter Olsen , den unge måttefletter , der stod lænet til stakittet og ventede . 
„ Når måtterne er betalte , kan de jo godt gå , “ lød jomfruens afvisende bemærkning . Fru Agnete skyndte sig hen til dem . 
„ Velkommen og tak for sidst ! — nå , der er måtterne , hvad synes Caroline om sådanne måtter ? — sæt dem ind i lysthuset , Peter , og hvil ud , så kunne vi tales ved . Jeg skulle gerne have tre måtter til og et pund af mormors hjemmespundne , grå uldgarn . “ 
Så fik jomfruen ordre til at lave kakao : „ En hel kande fuld , for vi er alle sultne . De 

to småpiger er Lises søskende , faderen er syg , véd de nok . “ 
Ja , det vidste hun godt , men hvorfra vidste fruen det ? Nej , hvor hun var forandret , sådanne løjerlige ting hun fandt på . Sad hun ikke dér og talte med bondeknøsen , som var det hendes lige , og hvad ville hun med alle de måtter ? 
„ Det er en dejlig drik for brystet , “ Peter tømte langsomt den anden kop , „ og når man så kommer hjem med bestillinger , kan det nok være , man bliver velkommen . “ 
Fru Agnete stødtes ikke over den lidt springende tankegang , men trykkede venligt den fremrakte hånd . 
„ Hils mormor , jeg ser snart ind til hende og kan så hente Garnet og betale det . “ 
Medens Maren og Johanne jublende gravede skadeungens grav og bagefter klappede den til og smykkede den med blomster , sad Fru lange ganske stille fordybet i sin bibel . Af og til standsede hun læsningen . Ja , dette var fra gud og til hende ; hun bøjede sig tilbedende . — så lukkede hun igen bogen , og gamle minder fra' den kærlighedsløse fortid rejste sig anklagende ; de kom af sig selv , som billeder : en gammel , træt , dårligklædt mand med pose over ryggen sad på grøftekanten en aften , de kørte 
i 

ad Skodsborg til . „ Lad mig køre med , sidde hos kusken ! “ råbte han ; det lød som et nød-råb , og kusken gjorde plads , men hendes mand befalede : „ Kør til ! “ og hun bad ikke for den gamle , skønt hans øjne søgte hen til hende om hjælp . 
Det andet billede , der kom , var en vinteraften , da hun og manden sagde i dagligstuen ventende på den bestilte vogn . De vare klædte til et kostumebal ; hun forestillede nattens dronning med halvmåne på håret og utallige , funklende stjerner i det sorteblå slør . Lige idet manden spøgende knælede for hende , åbnedes døren , og tjeneren meldte : „ En dame . “ 
Kontorchefen rejste sig ærgerlig og tog den indtrædende skarpt i øjesyn . Det var en temmelig høj , spinkel skikkelse , iført en tarvelig kåbe og hat og med en lille taske i hånden . 
„ Tør jeg spørge hvem ? “ Tonen var opbragt . 
„ Jeg samler ind til et børnehjem , “ lød det roligt og mildt , „ vi tage det efter strøget . Kontorchefen står på min liste . “ 
„ Det er en ildevalgt tid . “ 
„ Ja , undskyld , men jeg har gået hele dagen . — vi er gladest over årsbidrag , men også glade og taknemmelige over gaver en gang for alle . Her er planen og anbefalingerne . “ 

„ Gør dem ingen ulejlighed ! — jeg har andre veje for mine penge og heller ingen tid . Det er dog for galt ! “ 
Kort efter kom vognen . Damen med tasken stod endnu i entréen . 
„ Hvad gør de her ? “ 
„ Jomfruen ville gerne skrive sig , men hun havde ikke tid , før herskabet var kørt , sagde hun . “ 
„ Køkkentrappen er for tyendet og hvem , der vil tale med dem . “ 
Lige idet manden sagde dette , gled Fru Agnetes lommetørklæde på gulvet , og den fremmede bøjede sig ned og tog det op . Hendes øje hvilede samtidig beundrende og dog så underlig medlidende på den unge Frue . Der var ikke spor af vrede over den ublide behandling , men kærlig bedrøvelse . Og blikket ramte og forspildte aftenens glæde , men siden glemtes det hele indtil nu . „ Hvad i ikke have gjort mod en af mine mindste brødre , have i heller ikke gjort mod mig . “ Å , hvor hun forstod det , og hvor hun længtes efter at se damen igen , lukke dørene vidt op for hende , byde hende den bedste plads , kvæge og styrke hende og skrive sig på listen for alle de penge , halvmånen og stjernerne havde kostet . 
Da Fru Agnete om aftenen fulgte børnene 

hjem , havde hun en blød , velsammenrullet hovedpude med sig , regnkappen var lumskelig kastet over den . Det kom jo ikke jomfruen ved . 
Grøftegraverens kone stod ude ved brønden , da de kom . 
„ Tak , frue ! — det var en stor tjeneste . Vi har haft sådan en velsignet ro . Præsten har været her , og fader fik nadveren . — fruen må endelig gå ind , han ville gerne se dem . “ 
Den syge , der lå bleg og stille med foldede hænder , så gjenkj endende på hende . 
„ De vil ligge bedre på denne pude . — må jeg komme til ? — sådan . “ 
Et lille nik betegnede , at han hvilede godt . 
„ Tak , “ hviskedee han og vedblev så , endnu sagtere , hun måtte bøje sig helt ned for at forstå ordene : „ Å , frue , jeg kan -ikke sige dem , hvor det er underligt — for det er jo så stort , det man går i møde — og så , at det er så nær ! — men jeg tror , gud vil være mig nådig for sin søns skyld . “ Øjet hvilede på hende , det var , som ønskede han et bekræftende ord . 
Fru Agnete knælede ned ved sengen og foldede sine hænder . 
„ Jesu Kristi , guds søns blod renser os fra al synd . “ Det var , som ordene kom af sig selv ; hun måtte sige det . 

manden gentog : „ al “ , og 'der gik en lys-glands over det blege ansigt , „ ja , der står al ! “ Så lukkede han øjnene og lå ganske stille . Lidt efter forandredes udtrykket , og han mumlede : „ Er Lise derude ? — nej , jeg tænkte det nok . — så må hendes moder hilse hende . “ 
„ Lise kommer straks , “ Fru Agnete klappede kærligt den matte hånd , og løb så , ja næsten fløj , ad bondegården til . 
Den store lænkehund gøede af al magt , da hun ilede gennem porten , og husmoderen trådte ud i døren for at se , hvad der var på færde . 
„ Vær god , “ bad Fru lange indtrængende , „ og lad Lise gå hjem straks . Hendes fader længes efter hende , der er ingen tid at spilde . “ 
Pigebarnet , der stod i køkkenet og vaskede børnetøj , kom nu springende , hun havde hørt , hvad der blev sagt . „ Må jeg løbe ? å , hvad ? “ 
„ Vist må du , men tør dog arme og hænder først , barn , glat håret og tag det store forklæde af og det andet på . Hvad ville moder ellers sige og fader også . — sådan , nu skal jeg ikke holde på dig længer . “ 
„ Å , bare jeg kan nå det ! “ Lise styrtede afsted og var et øjeblik efter ude af syne . 
Men Fru Agnete gik langsomt hjem . Havde hun haft lov til at vidne , som hun havde vidnet ? — troede hun det selv ? Dersom hun nu lå 

ved bødens port , ville dette ord så kunne trøste hende ? 
Dagen gryede , før lyset i det lille Kammer ovenpå slukkedes , og efter at det var slukket , blev den unge frue endnu en stund liggende på knæ . Hendes sjæl var fuld af tak og lovprisning . 
„ Sandelig , sandelig siger jeg eder : hvo som hører mit ord og tror den , som mig udsendte , har et evigt liv og kommer ikke til dommen , men er gået over fra døden til livet . “ 
Da Fru Agnete ville gå ud næste morgen , standsede jomFruen hende i havedøren . 
„ Hvor vil fruen nu hen ? — bliv ikke vred , men det kan ikke gå på den måde ; ingen aftensmad i går — og nu vil fruen også gå fra morgentheen . Kontorchefen har jo bedt mig passe på . “ 
„ Tak , Caroline , de har ret , men jeg foretrækker mælk for the . — se , nu får jeg da lov til at gå ? — til frokost skal jeg tage ordentlig for mig af deres gode retter . “ 
Jomfruen rystede på hovedet , hun forstod ikke sin frue . Ja , det forstod hun jo nok , at fruen var bleven mildere og kærligere , og så 

ligefrem , at det næsten syntes hende for meget , men hvad der havde frembragt forandringen , anede hun ikke . Kedeligt var det også , at de fine , smukke dragter hang ubrugte i skabet . De lærredskjoler vare jo kønne nok , men passede da ikke om eftermiddagen og endnu mindre til søndagsbrug . 
Hun blev stående midt i stuen og grundede , og der kom et næsten forvirret udtryk i det skikkelige , lidt åndløse ansigt . Kontorchefen var jo heller ikke som det samme menneske , tænkte hun , hvad ville alt dette føre til ? 
Fru Agnete gik imidlertid ilsomt hen ad vejen til grøftegraverens hus . Døren var lukket , og der hang hvide stykker for de små vinduer . Hun hørte ikke en lyd og ville så ikke forstyrre , men tog plads på den gamle bænk ved brønden . Lidt efter åbnedes døren , og konen kom ud . Hun var bleg og forgrædt , men hilste mildt , næsten med et smil . 
„ Tak , frue , at de sendte Lise hjem . — fader var så glad ved hende og formanede hende så dejligt , ja , det var da til dem alle . — og siden sagde han  .gode ord og tak til mig , men det havde jeg nu ikke fortjent . “ Hun græd bitterligt og vedblev så : „ Striden var ikke lang , men svært er det jo at se på . Til sidst pegede han opad , for det var jo dér , vi skulle mødes , 

mente1 han nok , — og så var det forbi . — man skønner først rigtig på det , man har mistet , frue , og det er så sørgeligt . “ 
„ Hvordan have børnene det ? “ 
„ De sove trygt og godt alle sammen , også Lise . Hun var nu så rent ulykkelig , og gråden stillede først af , da hun faldt i søvn . Det skind havde også våget forrige nat , så det er ikke sært , hun var træt . — nu bliver der jo meget at tænke på og ordne ; før spurgte jeg altid ham . “ — gråden begyndte igen . 
Fru Agnete lagde sin lille , velfyldte pung på bænken : „ Brug , hvad der er heri , kære ! — jeg mener foreløbig , senere tales vi ved . “ 
Konen åbnede pungen , og da hun så tre tikronesedler , flere dobbelte og enkelte kroner , lysnede ansigtet . 
„ Å , gud ske lov og tak , så kan fader få en pæn kiste , og det har han fortjent . Nu bliver gangen til snedkeren ikke så tung . Jeg måtte jo ellers have taget en på Borg og det af de allersimpleste . Tak , frue , det kan aldrig gjengjældes , først , at de hentede pigebarnet , og nu dette . — jeg beder ikke fruen gå ind med , men de vil nok komme i morgen og se ham ? “ 
Ja , det ville hun gerne . 
Næste dag mødte den unge frue med en kurv fuld af blomster , bregner og egeløv . 

konen og det mindste barn vare ene hjemme . Den lille skreg af glæde , da hun så blomsterne  , og rakte begge hænder ud for at gribe dem . 
„ Men sine dog , lad være ! — tak , kære frue . Her ligger han . “ 
Ja , der lå han , hvid og stille med foldede hænder . 
„ Vil Fruen selv lægge blomsterne , eller må jeg ? “ Der lå en bøn i blikket , og Fru Agnete rakte hende straks kurven . 
„ Lille sine skal hjælpe moder , sådan . “ Hun løftede barnet op på armen , rakte det blomst efter blomst , og førte så selv den lille hånd . 
Da hun var færdig , trykkede hun hulkende barnet op til sig : „ Sådan en véd ikke , hvad hun har mistet . “ 
Fru Agnete havde ingen ord , men konen så , at hun græd , og det var hende nok . 
„ Se , nu ligger han pænt ! — fader holdt af blomster . Lørdagaften kom han gerne med hånden fuld af blomster fra grøfter og gærder . Det var til vasen derhenne , men mangen gang smed jeg dem bort , for jeg havde nok at gøre uden det , syntes jeg . Å , frue , vidste man i forvejen , hvor nær adskillelsen kan være ! — fader talte ikke meget , men han var altid mild , og han trængte til at have milde , glade ansigter 

om sig , men der var lidt noget i vejen med mig , og jeg lod ham føle , at jeg havde det besværligt . — har fruen en god mand , så skøn på ham , før han ligger kold og stiv ." — 
tirsdagmorgen kom Lise ind i kirken med sort hættetørklæde , sort forklæde og forgrædte øjne . Der faldt en deltagende stilhed over de andre unge , da hun viste sig , og da præsten kom , gik han lige hen til hende , lagde sin hånd på hendes hoved og hviskedee om himmelhjemmet deroventil , hvor hendes fader nu var . Så sang de alle salmen : 
„ O , gud ske lov , det hjemad går . “ 
Derefter talte præsten om bønnen : „ Således skulle i bede , “ havde frelseren sagt til sine venner dengang , han sagde det samme endnu til hver en af os : „ Således skulle i bede . “ 
Fru Agnete sad lyttende . Det var , som havde hun aldrig hørt ordene før . 
„ Vi pleje jo kun at bede om , hvad vi gerne vil have , “ sluttede præsten , „ lad os nu , hver især , tænke efter , hvordan vi er til sinds ligeover for disse bønner . “ 
Og hun tænkte efter , bøjede sit hoved og prøvede sig selv . 
Vor fader ! — turde hun sige det ? — ja således skulle i bede , sagde Jesus jo , på hans ord turde hun sige det ; vidunderlige lykke : 

vor fader ! — og så : heiliget vorde dit navn ! Ønskede hun det ? Ja , hun ønskede , at guds navnet måtte vorde helliget , at Jesus måtte komme , hans rige bredes , og guds vilje ske over al jordens kreds , ønskede at være med i skaren , der fremmede denne vilje . — og ønsket om det daglige brød , velsignelse til legeme og sjæl for alle guds børn , for alle trængende og lidende , var jo også i den sidste tid blevet levende i hendes hjerte . — „ Forlad os vor skyld ! “ Ja , et brændende ønske lå bag denne bøn , men hendes skyld var nu også så stor , og hun havde næsten intet at tilgive de andre , syntes hun . „ Led os ikke ud i fristelse , men fri os fra det onde ! “ Ja , gør det fader , du kender vor svaghed ! — „ Thi dit er riget , magten og æren i evighed . Amen ! “ — ja , gud være lovet , at magten er hans ! 
Konfirmanderne begyndte nu at synge : 
„ Lille guds barn , hvad skader dig ! “ 
Fru Agnete for sammen , det var , som hun vågnede . Præstens forklaring havde hun ikke hørt i dag , men da hun kom hjem , måtte hun på knæ , bede bønner ; . , og fryde sig over sin barneret . 
Da kontorchefen kom søndagmorgen , ilede hans hustru glad hen til vognen . 

„ Nå endelig ! — jeg har længtes efter dig . “ 
Han svarede ikke , men munden bævede . Dette underlige tilbagetrængte , denne mangel på evne til at give følelsen udtryk , rørte hendes inderste sjæl . Før var ordet altid rede , flød let og frit over læben . 
„ Har du haft det godt , Vilhelm ? “ 
„ Ja , siden jeg var her sidst , har jeg haft det forholdsvis godt , — skønt — “ 
„ Skønt ? “ 
Han så alvorligt på hende : „ Det er ikke altid lysteligt at sysle med sit indvendige regnskab .  “ 
Da han sagde dette , kom ordet igen til hende , det ord , der først havde forarget hende , og hvormed hun senere havde trøstet den døende . Og dog , hun kunne ikke sige det til ham . — men åbne den gamle bibel kunne hun . 
„ Læs , hvad her står , Vilhelm ! — det er min moders bibel ; jeg tænker , det må være hende , der har understreget stedet . “ 
Hun ilede op i sin lille stue og sank på knæ . „ Lad guds hellige ånd kaste lys over ordene ! “ bad hun . 
Da hun lidt efter kom ned , var kontorchefen gået ud i haven , hun fulgte efter . 
„ Klokken nærmer sig ni , Vilhelm ; dersom vi 

ville til kirke , er det snart tid . — du lovede mig sidst at gå med ." 
„ Gjorde jeg ! Det husker jeg ikke . “ 
Hun blev blussende rød . „ Du sagde også kun : som du vil . “ 
„ Og det samme siger jeg i dag : jeg går gerne med , når du ønsker det . “ 
Hermed måtte hun lade sig nøje . 
Lige da de kom ind i kirken , blev indgangsbønnen bedt . Hun standsede og . foldede hænderne over hans arm . 
Den gamle mand i krogen nikkede fortroligt , flyttede krykkestokken og gjorde plads . At hans hustru var som hjemme her , mærkede kontorchefen med undren . Den ene efter den anden hilste hen til hende , og en bleg , forgrædt kvinde , der sad omringet af sørgeklædte børn , rejste sig og gav hende hånden . 
„ Det skal være lige efter gudstjenesten , “ hviskedee hun , „ Fruen bliver da ? “ 
„ Ja , jeg tænker det ; jeg vil gerne blive . “ 
Nu begyndte salmesangen : 
„ Den signede dag med fryd vi ser . “ 
Fru Agnete sang med , kontorchefen sad ganske stille og stirrede i salmebogen . Efterhånden opdagede han , at han kendte ordene fra barndomstiden , ja , kunne hele salmen udenad . 
Så kom epistelen . Den unge frue syntes , 

det var talt lige til hende og hendes husbond . Ja , hvad frugt havde de haft af de ting , hvorover de nu skammede sig ? Og enden derpå var døden . — måtte de nu også begge blive frigjorte fra synden , blive guds tjenere og få nådegaven , et evigt liv i Kristus Jesus , vor herre ! 
Præsten stod stille og mild på prædikestolen . Han holdt selv højtid for guds ansigt , og derfor fik han nåde til at udlægge evangeliets ord , så frelserskikkelsen trådte frem i al sin forbarmende kærlighed . 
Fru Agnete bøjede sit hoved . O ja , at tage brødet af hans hånd og så dele det ud , var netop det , hun higede og længtes efter , for hun ynkedes jo også , ikke inderligen , men dog lidt , dog så meget , at hun gerne ville hjælpe . 
Da gudstjenesten var endt , ringede klokken igen , og så blev grøftegraverens , med mange små krandse , smykkede kiste båret til graven . Kontorchefen fulgte sin hustru , der sluttede sig til toget . Enken gik nærmest med et barn i hver hånd , så kom præsten , Lise og Johanne . Der var en egen festlig værdighed over den fattige kvindes skikkelse . Det var jo for hendes mand , kirkeklokkerne ringede , det var for hans skyld , præsten talte , og alle hoveder blottedes . Da kisten skulle sænkes , lagde hun sin hånd 

på den til farvel og lod så også børnene , én efter én , røre ved den . Fru Agnete græd stille og gjorde mange løfter , medens hun og hendes husbond tavse vandrede gennem skoven . Pludseligt standsede hun . 
„ Gud ske lov , at jeg har dig , Vilhelm ! “ 
„ Mig ? — jeg synes , at jeg er den usleste af alle på jorden ! “ 
Lidt efter vedblev han : „ Næsten alt det , som jeg før brød mig om og higede . efter , har tabt sit værd for mig , og jeg har endnu ikke vundet fodfæste i noget andet . “ 
„ Men du har dog forstået , at vi ikke kunne hjælpe os selv , at vi trænge til en frelser , — og har du ikke også set et glimt af hans kærlighed ? “ 
Han rystede på hovedet , dog snarere sørgmodigt , end benægtende . 
„ Jeg véd det ikke , men ét véd jeg , og det vil jeg sige til din trøst , at skønt du er mig kærere end nogensinde , er din kærlighed mig ikke nok . “ 
„ Så er du også på vejen , Vilhelm , og alt det andet vil Herren selv gøre . — har du en bibel ? “ 
„ Ja , da jeg sidst kom hjem herfra , lå moders billedbibel på bordet . Poul , havde været der 

med den . Mit navn stod på det hvide blad med hans håndskrift . “ 
„ Det var smukt af Poul ! “ 
„ Poul er en ædel mand , du har set rigtigt . “ 
„ Taler du med ham ? “ 
„ Jeg kan ikke tale med nogen , — du mærker det jo , Agnete , ikke en gang med dig , men jeg kommer der dagligt .  “ . 
„ Skulle vi hvile lidt her , “ foreslog hun , „ sidde på denne træstamme ? “ 
Hun tog hans hånd . „ Der er noget , jeg vil bede dig om , Vilhelm , du har lidt klaget over , at jeg ikke havde ønsker . Jeg tror , det lå i , at de andre ikke vare til for mig , og selv havde jeg jo nok . Men nu , da jeg er bleven en af flokken , har jeg mange ønsker . “ 
„ Nævn dem , “ sagde han kærligt ; hun følte , at han forstod hende . 
„ For øjeblikket ønsker jeg penge , mange penge ? “ 
Skyggen af et smil gled hen over det alvorsfulde ansigt . „ Tag , hvad her er , du kære , “ han rakte hende tegnebogen . 
Fru Agnete tog den op med på sit Kammer og åbnede den dér . 
To hundredekronesedler og en tikrone , det var dejligt . Næste dag ville hun rådslå med 
it 

præsten . — men dér lå jo hendes billede ! Hun tog det frem og så på det . 
Et øjeblik efter havde perlebrochens Stang ridset et næsten usynligt : „ Din “ i det hvide papirs ene hjørne . Ingen , ikke en gang han , ville kunne opdage det , men det stod der . — så gav hun ham tegnebogen tilbage med tak . 
Han var hensunken i dybe tanker , da hun kom . 
„ Forstyrrede jeg dig ? “ 
„ Nej , nej . — jeg tænkte på et af disse mærkelige ord , det vrimler jo af mærkelige ord . „ Det er lettere for en kamel at gå igennem — “ Du kender resten . “ 
„ Ja . — jeg hørte nylig en udlægning af disse ord , “ hun talte blødt og dæmpet . „ Til en og anden siger Herren , som han sagde til den unge mand : „ Giv alt , hvad du har , til de fattige , og følg mig så ! “ Men til os alle siger han : giv mig alt , hvad du har , råderet over dine penge , din tid , dine evner og kræfter , og følg mig så ! Enhver rigdom , vi ikke have givet ham , vil hindre os i at komme ind i guds rige . Vi have jo modtaget det alt af vor himmelske fader og skulle gøre ham regnskab . — straks da jeg hørte dette , knugede fortiden mig næsten til jorden , for hvordan skulle jeg kunne gøre regnskab ? Men så lød det velsignede 

budskab om ham , der har sonet vor brøde , betalt vor gæld og købt os til sit ejendomsfolk . Og er vi hans ejendomsfolk , må vi naturligvis lade ham råde over os og alt vort ; gøre regnskab hver dag , gå frem for hans ansigt , bekende vor skyld og tale med ham om alt . Det er en nåde og lykke uden lige ! “ 
Kontorchefen svarede ikke , men kyssede hendes hånd . Han gjorde det ikke på den gamle , hyldende måde , men ømt , som når en moder kysser sit lille barns hånd . 
Der var dækket i lysthuset . Bierne summede , roserne og de små lavendelhække duftede , og irisken sang i de store bøgetræer , der strakte deres mægtige grene helt ind i haven . 
„ Er her ikke dejligt ? “ 
„ Jo , “ , han så sig om , men forfulgte snart igen den afbrudte tankegang , og det varede noget , før han talte . „ Når man nu vil det , du vil , “ kom det endelig , „ må ens hele måde at leve på ændres , ikke sandt ? — at ville det og dog leve som før , synes mig en modsigelse .  “ 
„ Det kan man heller ikke . “ 
„ Har du tænkt , at vi skulle indskrænke os ? “ 
„ Ja , — jeg har tænkt , at efterhånden som kærligheden voksede , og pengene fik flere veje , måtte vi indskrænke os . For mig vil det ikke være noget offer , men en befrielse . “ 

„ Det står også klart for mig , “ hans stemme var fast , „ at er det alvor , må det gennemføres i livet . — har du allerede lagt planer ? “ 
„ Nej , dem må vi lægge i forening og for guds ansigt . — pengene , både dine og mine , er jo skyld i , at vi ikke indrettede os som andre i vor stilling , men som om du allerede havde ministerpladsen .  “ 
„ Tror du , at jeg endnu higer efter den plads ? “ 
„ Nej , men jeg håber , du vil gøre det senere , hige efter en stilling , hvor du kan virke til så stor velsignelse for dit land og dit folk , som muligt . — men er det bedre for dig at blive i skyggen , véd faderen det jo og vil lade dig blive dér . “ 
Fru Agnete kørte med sin husbond til stationen . 
„ Næste søndag henter jeg dig også , “ sagde hun , „ for dog at forlænge vort samvær et par timer . “ 
„ Og jeg har ikke talt et ord på hele kjøre-turen . Du er sandelig tålmodig , min elskede ven . “ 
„ Jeg er håbefuld , og så er det ikke svært at være tålmodig . — ere vi der allerede ? — farvel Vilhelm . “ 
Han vinkede til hende fra kupéen og råbte , 

idet toget kørte : „ Træk plaiden godt om dig , Agnete ; tågen falder , og natteluften er kold ! “ 
Men hun fandt det ikke koldt . Hendes hjerte var varmt , hendes sjæl fuld af tak og lovprisning . 
Det var dejligt næste dag at synge med 
konfirmanderne : 
„ Ingen er så tryg for fare , som guds lille borneskare ." 
Det var dejligt at lytte til Herrens ord om vintræet og grenene . 
Fru Agnete fulgte langsomt efter præsten , der stilede hen imod sin havelåge . 
„ Tør jeg tale med pastor lind ? — blot et par ord . “ 
„ Gjærne ! — jeg har god tid i dag , holder ferie . Denne vej , frue . — velkommen ! “ 
Hvor der var hyggeligt i hans arbejdsstue , bøger i mængde og skønne bibelske billeder på væggene . 
„ Det er om Henrik Jeppesens enke , jeg gerne vil tale , spørge præsten om råd , om hvordan de mener , der bedst kan blive sørget for hende . “ 
„ Sørget ? — det var et stort ord , frue , jeg tænker , det bliver rigtigst at lade Herren sørge . “ 

„ Jeg lovede manden — “ 
„ Ja , og han troede dem , havde aldrig set dem for , men troede dem , var det ikke skønt ? — selv var han en mand af få ord , men pålidelig til det yderste , og derfor havde han beholdt evnen til at tro andre ; gud sendte dem til ham , frue , derom nærer jeg ingen tvivl , for da bekymringerne vare tagne bort , samledes alle hans tanker om det ene fornødne . — se , hvor underlig Herren forbarmer sig over sine svage , skrøbelige børn . “ 
„ Hvad mener pastor lind , at jeg skal gøre ? “ 
Han tænkte efter med hånden for øjnene , før han svarede . 
„ Min hustru har længe ønsket at få et asyl indrettet for arbejderfamiliernes småbørn , der ofte lukkes inde i tomme hjem eller flakke vildfarende om , og da præstegårdens gamle enkebolig nu står ledig , kan den tages i brug . Egnens gårdmænd ville nok give brændsel og en lille månedsløn , og der er have ved stedet med frugttræer , og jord til kartofler og urter . Vi tænkte nu , at Ane Jeppesen kunne passe for og være tjent med denne plads . Mener de ikke ? “ 
„ Jo ganske vist , men — men jeg ville dog også så gerne gøre noget for hende . “ 
Der gik et smil over præstens ansigt , og stemmen var mild og blød , da han svarede : 

„ De skal få lov til at gøre noget for hende , frue . Det er deres ret , vil jeg ligefrem sige . Men det er også vor ret at sørge for de fattige her på stedet , og nu må vi se til , at den ene ikke kommer den anden for nær . — dette er et velhavende sogn , og går det ved guds nåde fremad med kristenlivet , håber jeg , at vi ikke alene ville kunne klare os selv og samle ind til missionen , men også sende en skærv til den store by med de mange munde . — derinde ligger vel nærmest deres gerning . “ 
„ Tal ikke om min gerning ! — jeg forstår ingenting endnu , — er lige begyndt , har altid før levet kun for mig selv . Det elendigste liv var det ! Dog Herren har vidunderlig forbarmet sig .  “ 
„ Og han slipper ikke , men fuldender , hvad han har begyndt . Hans navn være lovet ! “ 
Lidt efter talte præsten igen : 
„ Ser de , Fru lange , der skal bænke , borde , tavler , billeder og mange andre ting til et asyl , og alt det ville vi selv sørge for . Men der skulle jo også lidt møbler i de to pæne , små Stuer , et par sengesteder — jeg tror nok , grøftegraverens børn pleje at ligge på kryds og tværs i den store seng — lidt gangklæder og køkkentøj . Se , alt det må de om . Og hvis de meget gerne vil , skal de også have lov til at give en symaskine . — nej , behold 

pengene , til de har talt med min hustru ; hun véd , hvad enhver ting koster . De vil nok gå ind med og se børneflokken 1 de vil træffe den jublende og i fineste puds , for det er moders fødselsdag . Den bedste dag i året , næst efter juleaften , forsikre de alle . “ 
Et øjeblik efter sad Fru Agnete midt i den glade kreds ved chocoladebordet . Familiens mindste tulrede om på gulvet , en dejlig toårig pige med store , blå øjne . Barnet så først fast og bestemt på den fremmede , nærmede sig så pludseligt og entrede op på hendes skød . I det samme lød et sagte : „ Tys “ fra faderen , og så foldede alle hænder sig , medens han bad gud velsigne måltidet og takkede ham for alle hans gaver , for denne skønne sommerdag , og for den kære moder . 
Da han var færdig , brødes bordskikken , og de små stormede hen for at omfavne den kære moder , der trods sit smilende ansigt havde tårer i øjnene . 
Senere drøftedes asylplanerne . Fru Agnete følte sig så lille og uerfaren : hun syntes , præstens hustru havde hjerte for alt og tanke for alt . 
„ Se , sådan tror jeg , at hun vil kunne hjælpes til at hjælpe sig selv , “ sluttede Fru lind , „ og med det samme kommer hun ind i en velsignet virksomhed til hjælp for andre . — vi bruge 

ikke alle deres penge , kære frue , men måske de vil lade Ane Jeppesen beholde resten som en nødskilling ? “ 
„ Ja , og så havde jeg tænkt at give hende en sum årligt . “ 
„ Jeg tror ikke , det behøves ; men skriv imellem til hende og send hende en bog , et klædningsstykke , eller anden opmuntring , så hun føler , at de tænker på hende og er hendes ven . — sådan er mit råd , men enhver må jo handle efter sin egen samvittighed . “ Fru linds klare , gode øjne hvilede kærligt på den unge frue . 
Fader , moder og hele børneskaren fulgte gæsten på vej lige til skovleddet . 
Fru Agnete gik langsomt hjem , hun trængte til at samle sig . Præstens ord : „ Derinde ligger vel nærmest deres gerning , “ havde ikke været ude af hendes tanke , fra de udtaltes . 
Der var stille og højtidsfuldt i skoven , ikke en vind rørte sig , ikke en lyd af menneskelivet udenfor hørtes . Det var , som stod hun i et tempel og dog også i lønkamret . Uvilkårlig sank hun på knæ : „ Giv mig kærlighed , giv mig visdom og brug mig så , herre , og ham også , ja ham også , brug os begge , kære herre ! “ 

„ Har arbejdet her været dem besværligt , Caroline ? “ spurgte Fru Agnete om aftenen , „ svar mig oprigtigt ! “ 
„ Nej , det kan jeg ikke sige . — det morer mig ligefrem at lave maden , og jeg føler mig meget raskere og bar dobbelt så stor appetit som hjemme , hvor jeg altid hænger over sytøjet , når der da ikke er strygning . “ 
„ Kristine skal jo giftes til efteråret , “ vedblev den unge frue , „ tror de , at hendes arbejde vil kunne overkommes af dem og stuepigen ? “ 
„ Hvordan mener fruen ? “ 
„ Vi tænke at indskrænke os på flere måder , og da jeg herefter helst vil hjælpe mig selv og heller ikke er bange for at tage en hånd med i husgerningen , synes jeg , at to flinke unge piger nok må kunne gøre det ud . “ 
Jomfruen stod som himmelfalden , men pludseligt gik der et lys op for hende . Kontorchefen måtte have lidt et stort pengetab , ja , naturligvis ! 
„ Vi kunne godt overkomme det , “ svarede hun venligt , „ for så tænker jeg heller ikke , der bliver de mange store selskaber . “ 
„ Nej , slet ingen store selskaber , dog håber jeg , at vi jævnligt ville samle venner hos os . — nå , har de lyst og mod ? “ 
„ Ja , jeg bliver . — skal tjeneren bort ? “ 
„ Endnu véd jeg ikke , hvad min mand be 

stemmer . Hvad mig angår , ønsker jeg , at Jørgensen må få en selvstændig stilling , som kontorbud eller noget lignende . — portnerens store dreng kan vel nok pudse fodtøj , hente brændsel og gå byærinder ? “ 
„ Det kan han godt . — bliver herskabet boende ? “ 
„ Ja , det tænker jeg da . — til de to store værelser med egen indgang håber jeg , vi kunne få en lejer . Vi bruge dem jo næsten ikke , så det bliver intet savn . “ 
„ Nej , bare en lettelse for stuepigen . “ Jomfruen blev stående midt i stuen ; hun var nærved at græde . „ Er fruen bedrøvet ? “ spurgte hun deltagende . 
„ Ser jeg bedrøvet ud ! ? “ 
Nej , hun så ikke bedrøvet ud , det skønne , udtryksfulde ansigt lyste af glæde . 
Caroline rystede på hovedet og gik så stille ud i køkkenet med thebakken . Sådan en omvæltning ! — hvor kunne fruen dog tage det så frejdigt og i denne tid tænke så meget på andre . Var det ikke det fjerde par strømper , hun strikkede til lugekonens børn ! — det var altså derfor , hun ingen hjælp ville have med påklædningen og også selv redte sengen . Hvem skulle have troet ! — 
flittig læsning i biblen , dejlige timer i kirken 

med de unge , stille spadsereture ned til stranden , flere småbesøg hos grøftegraverens enke , en eftermiddag i præstegården og en formiddag hos Peter og hans mormor , og så var ugen gået . 
Jens Hansens jagtvogn mødte i den tidlige morgenstund for at hente Fru Agnete , og toget var endnu ikke kommet , da de nåde stationen . Endelig brusede det frem . Kontorchefen , der stod i det åbne vindue , opdagede straks sin hustru . Uvilkårlig bredte de armene ud mod hinanden . Men han var dog så alvorlig alligevel , glædesudråbet standsede på hendes læber . 
„ Tak , at du kom ! “ sagde han kærligt , „ jeg har mange hilsner til dig fra Poul og hans hustru . Hun er et oprigtigt og klartskuende menneske .  “ 
„ Ja , jeg elsker Anna ; hun har været til velsignelse for mig . “ 
„ Også for mig . “ 
Fru Agnete havde lyst til at høre mere , men hun vovede ikke at spørge . De rullede nu hen ad den jævne landevej , med frodige marker på begge sider . Hist  .og her var rugen allerede mejet , men i dag hvilede arbejdet , og der var søndagsfred over egnen . 
„ Ser du , Agnete , “ begyndte den unge mand igen og tog hendes hånd i sin , „ vi er jo 

så forskellige , du og jeg . Du behøvede blot at få øjnene op for sandheden , så var du på knæ og lyksalig , for det var jo netop dette , du , uden selv at forstå det , havde savnet og længtes efter . — men det var ganske anderledes med mig , for det var jo hele min natur , der var forgiftet . — sig mig ikke imod ! Du véd bedre end nogen anden , at jeg har ret , for netop din uvilje , ja din afsky for mit gamle syndens menneske var min første hjælp . — jeg véd ikke , hvordan det kom , men en af disse aftener talte jeg om alt dette med Pouls hustru , og så sagde hun : „ Han , der åbnede den blindes øjne , rensede jo også den spedalske . “ Den spedalske ! Det var , som mit forpinte sind fik luft , da Tingen kaldtes ved sit rette navn , og fra den stund af , synes jeg , det er begyndt at dages . “ 
Den unge frue lagde sin kind på hans hånd . 
„ Jeg har også været spedalsk , Vilhelm , og du har været blind , men Herren har forbarmet sig over os begge . “ 
De sagde nu tavse en tid , men tankerne gik samme vej , hun følte det . 
Pludselig rev kontorchefen sig løs , hævede hovedet og så sig om . 
„ Det er sandt , jeg må da sige dig , at ejeren 

af skovskjul ikke vil leje stedet ud længer end de seks uger , vor første aftale var . Han er meget raskere nu og længes hjem . “ 
„ Det er en god tidende , for jeg længes også hjem . Jo , du må tro mig . — gud ske lov , at den syge kom sig , så familien kan drage ind igen med glæde . “ 
„ Og når du nu kommer hjem , Agnete , hvad så ? “ 
„ Så begynde vi det nye liv„  jeg véd ikke hvordan , men stoler på , at Herren selv vil lede os . “ Hun fortalte ham sin samtale med jomfruen , og hvad præsten havde sagt . 
„ Måtte jeg kunne hjælpe dig , “ sagde han og tilføjede frejdigere , „ jeg håber , den dag vil komme , da jeg kan hjælpe dig . “ 
Lidt efter fortalte han i en næsten oprømt tone : „ Du må tro , Agnete , folk på kontoret have haft travlt med mig . Først frygtede de , mærkede jeg , at min forstand var i fare , og derpå , at jeg havde en tærende sygdom . Senere ymtedes der nok om skilsmisse og store pengetab . Det anfægtede mig dog ikke en smule ; jeg passede arbejdet og gik forresten om som en lukket bog . Men nu er det anderledes ; jeg har aldrig før været på så god en fod med hele personalet . Det er nu også brave mennesker , næsten alle . — jeg kan se , hvad du tænker : 

„ Som man råber i skoven , får man svar , “ og det er også sandt . Før råbte jeg bare : „ Her er jeg ! “ og så gik folk af vejen . Underlig nok prøvede kun få at stille sig i vejen , og det havde jeg dog ærlig fortjent . — der er noget at oprette på alle kanter , og hver gang jeg tænker herpå , får jeg lyst til at leve . “ 
„ Jeg også ! Hvor er der meget , jeg gerne ville gøre godt igen . “ 
Morgentheen blev drukket i lysthuset , og så vandrede de arm i arm gennem skoven til kirken . Fru Agnete mærkede med glæde , at hendes mand i dag havde øje for egnens skønhed . 
„ Hvordan skal det gå dig inde på brostenene ? “ sagde han . 
„ Jeg længes efter brostenene , efter de store bygninger med side- og baghuse og masser af lejligheder . Det er min bøn og mit håb , at jeg må få lov til at blive noget , være noget for sådant et hus , for alle dets småbørn og for de syge eller de gamle derinde , som føle sig forladte og forglemte . Anna har fortalt mig hvad hun har set og oplevet på sine fattigbesøg . Hun havde ikke været mange dage i byen , før et sultent barn fandt vej til hendes køkken og så bagefter viste hende vej til sit hjem . — Herren vil nok hjælpe og lede mig , 

selv forstår jeg jo ingenting . Pastor lind bad mig indstændigt huske , at man skader det menneske , der får lov til at narre en . Den rette kærlighed gør årvågen . “ 
Kontorchefen svarede ikke , men nikkede bifaldende . Lidt efter spurgte hun : „ Hvad mener du om romerrejsen og din opsparede ferie ? “ 
„ Rejsen er strøget . For pengene tænker jeg at bygge en ganske lille villa , tre , fire værelser , pigekammer og køkken . Jens Hansen har allerede lovet at sælge os en byggegrund , ikke langt fra skovskjul . — nå , det glæder mig , at du synes om planen . “ 
„ Tak , Vilhelm , tusinde tak ! Jeg holder at denne egn og af disse mennesker og føler mig stærkt knyttet til stedet . “ 
Kirkeklokken ringede nu sammen , og folk strømmede til fra alle kanter . 
„ Hvad mon Herren vil sige os i dag , “ hviskedee hun , „ gennem ordet , gennem salmerne ? “ 
„ Jesus din søde forening at smage , “ tonede dem i møde . Fru Agnete så med længsel hen til altergjæsterne . 
Så kom epistlen , formaningen til ikke at vandre efter kødet , men efter ånden : „ Thi så mange , som drives af guds ånd , disse er guds børn . Og i annammede ikke en trældomsånd , 

atter til frygt , men en sønlig udkårelses ånd , i hvilken vi råbe : abba fader ! “ 
Fru Agnete bøjede sig i tak og ydmyg glæde , men hendes husbond overvejede ordet og gemte det . Senere , da evangeliet oplæstes , trykkede han hendes hånd , og hun forstod , at han længtes efter at være med til at gøre guds vilje , længtes efter at bære de gode Frugter . 
Kontorchefen var stille og alvorlig på hjemturen , men der var dæmrende lys , ikke dette knugende mørke , bag alvoret . 
„ Det har været en dejlig dag , “ sagde han , da de skiltes ved stationen , „ den bedste i mit liv , tror jeg . — nu kommer jeg her næppe mere , hvis du da ikke ønsker , at jeg skal hente dig ? “ 
„ Nej , du må heller tage imod mig i hjemmet . “ 
„ Det synes jeg også bedst om , farvel , du kære , hvor jeg vil længes ! “ 
Månen kastede sit klare lys hen over marker og Enge ; det fandt også vej ind i den store skov og spillede hemmelighedsfuldt nedad de høje , ranke bøgestammer og hen over skovbunden . Fru Agnetes hjerte var fuldt , og hun græd mange tårer , angerens , taknemmelighedens og glædens tårer , og så gjorde hun løfter og lagde planer . — hvor kom alle disse tanker fra ? Selv vidste hun det ikke , men der står jo i salmen : 

„ Guds engle de stige op og ned , hvor Herren som helst er inde , hans venner de bringe god besked og skyde dem råd i sinde . “ 
JomFru Caroline blev yderlig forbavset , da Fru lange næste dag pålagde hende at sylte ribs , stikkelsbær og et par pund af de spanske kirsebær . 
„ Når værtens kommer tilbage , er det for sent , og de skulle dog have lidt syltetøj fra deres egen have til vinterbrug . Jeg er vis på , at Kirstine sørger for at fylde alle flasker og krukker hjemme hos os . “ 
„ Det koster sukker , frue . “ 
„ Men er der ikke næsten en halv fjerding tilbage .  “ 
„ Jo , men jeg tænkte , det skulle tages hjem med . — nå , så vi skulle snart rejse ! — ja , her kommer fruen vel aldrig mere ? “ 
„ Jo , det håber jeg da . — min mand har lovet at bygge os et lille hus her tæt ved , hvad synes de ? “ 
Jomfruen syntes ingenting , men hendes forbavselse tiltog . 
Den unge frue hjalp med frugtplukningen og tilbandt selv krukkerne . Flaskekurven med 

den gode vin efterlodes også ; der var kun ét tomt rum . En hvid seddel blev fastbundet til hanken . „ Hilsen og tak for det skønne sommerophold , “ stod på den . 
Så sagde Fru Agnete farvel til Ane Jeppesen , der tog hende i favn og velsignede hende , og til Peter og hans mormor , hos hvem der gjordes store bestillinger . Skovskjul trængte til måtter , asylet skulle forsynes med måtter , og den unge Frue havde brug for alt det garn , mormor kunne spinde . Hun fortalte dem om det lille hus , som skulle bygges , og der fulgte et glad : „ På gensyn ! “ med farvel’et . Men da hun var gået , så Peter drømmende op i luften med sine tungsindige øjne , for et år var en lang tid . 
Sidste søndag vovede Fru Agnete sig til alterbordet . Hun havde haft i sinde at tale med præsten først , rådspørge ham , om hun turde gå , men medens hun tænkte herpå , blev tanken til bøn , og da hun rejste sig , vidste hun , at hun turde gå , at hun var indbudt . 
På hjemvejen måtte hun gentage et af den skønne nadVersalmes Vers . 
„ Min sjæl den er let , 
før gik jeg i verden bedrøvet og træt , min hunger og tørst efter nåden er endt , thi Herren har synders forladelse sendt . 

og Jesus han tog mig til nåde igen , nu er jeg hans ven ! “ 
Næste dag var hun for sidste gang sammen med konfirmanderne og sagde så farvel  . til alle de unge og til hendes gamle ven med krykkerne . Han nikkede med det hvide hoved og så mildt på hende . 
„ Ja , på gensyn , “ sagde han , „ hernede eller deroppe , som gud vil , vi mødes nok ! “ 
Aftenen før afrejsen tilbragte hun i præstegården . Børnene omringede hende , og hun følte sig som hjemme . Der var meget , hun trængte til at tale om med præsten og hans hustru , og dejligt var det også her at kunne sige : på gensyn ! 
Hvor var hjemrejsen forskellig fra udrejsen , og hvor var modtagelsen forskellig fra afskeden ! 
Nu holdt toget , og dér stod hendes husbond med blottet hoved og lysende åsyn . Og dog var der noget alvorsfuldt over ham , men netop det elskede hun . 
Han hjalp hende ned og lagde hendes arm i sin . 
„ Skulle vi ikke gå hjem ? — din jomfru kan så køre med tøjet , ikke sandt ? Lad mig 

lå din lille taske og kurven med blomsterne . — vi have ingen tjener ; Jørgensen er anbragt som bud hos Pouls principal . “ 
Kontorchefen gik nu rask til uden at tale ; en gang standsede han dog og så på hende . „ Min lille Agnete ! “ Han kyssede hendes hånd , øjet havde en fugtig glans , og læben bævede . 
Udenfor døren standsede han igen og gav hende hånden . Hun anede , at det betød : „ Vi ville tjene ham i forening . “ 
Det var underligt at stå i entréen igen og så gå gennem den store spisestue og dagligstuen , det var underligt at se sit eget billede i det pragtfulde spejl , der næsten nåde fra gulv til loft i påklædningsværelset . De fire snirklede broncearme strakte deres høje lys ud imod hende . 
Hun veg tilbage . — alt det måtte bort ! Det var , som kastede det gamle gudforladte , egenkærlige liv sine dybe skygger hen over hendes glæde og fyldte hende med anger og gru , dog kun et øjeblik , så var hun på knæ , og freden og glæden kom tilbage . Hun troede jo på syndernes forladelse og skulle ikke til dommen , men var gået over fra døden til livet . 
„ Vilhelm , “ hviskedee hun , da hun kom ind igen , „ jeg havde næsten glemt alt det gamle , 

og det er jo også forbigangent , men jeg trænger dog til at sige : om forladelse til dig . — om forladelse ! Og så tak ! — hvor er her yndigt med blomster , og så de dejlige billeder over bogskab og fortepiano . Er det din egen tanke ? “ 
„ Ja , men Anna har hjulpet mig med valget . Hun og Poul komme her til middag , og jeg har også indbudt drengen , og en til , den nye lejer . — kan du gætte , hvem det er ? — vor gamle sproglærer . Han har kun små indtægter og står ganske ene , derfor tænkte jeg , det var bedst , at han fik de to sideværelser , så du kan tilse og pleje ham , når han ikke er rask . Gennem andre lod jeg ham vide prisen , og at jeg ønskede en lejer , og så kom han lige øjeblikkelig op på kontoret med stemplet papir . “ 
„ Tak , Vilhelm ! Jeg synes , at det er som en velsignelse over hjemmet , at han bor her . “ 
Senere hilste den unge husmoder venligt på pigerne ; roste det skinnende rene køkken , og traf aftale med stuepigen om hendes fremtidige arbejde . Det var bedst at begynde straks , foreslog hun . Kokkepigen skulle blot give jomfruen lidt råd og anvisning og ellers have lov til at sidde i ro på sit Kammer og sy udstyr . 
Det var næsten overvældende at se Poul og hans hustru igen . Hun kunne ikke sige noget 

men rakte dem hver en hånd . Der var tårer i øjet , men alligevel lyste , det skønne , sjælebevægede åsyn af glæde . Bagefter toges drengen i favn ; han lod sig dog ikke længe fastholde , men ville op at ride på farbrors skulder , som han plejede . 
Den italienske sproglærer mødte i bedste puds og med en lille velkomstbuket . Fru ag-netes uforbeholdne venlighed undrede ham i høj grad , rørte og glædede hans gamle hjerte . 
Så sagde de da ved middagsbordet . Kontorchefen så på sin hustru , og hun igen på ham . Der var et spørgsmål i blikket , og han nikkede , så foldede hun sine hænder : „ Tak , fader i himlen — og velsign os ! “ 
Kaffen nødes i kabinettet , og så gik sproglæreren . Kontorchefen stod ved vinduet med armen om sin Broders Hals . De talte om moderen og livet derhjemme . De to unge kvinder sagde hånd i hånd i hjørnesofaen . Fru Agnete drøftede sine planer med Fru Anna , der straks vidste råd , for hun kendte netop sådant et hus , som det svigerinden længtes efter . Et hjemsted for nød , sorg og synd , hvor de forkomne og forvildede småbørn intet kendte til den store børneven , og hvor de gamle , af lasten mærkede stakler trængte til at høre om ham , der er kommen for at frelse de fortabte . 

„ Allerførst må du sætte dig ind i deres forhold , du kære , og hjælpe dem , hvor du kan . De må tro på din kærlighed , før det nytter at vidne om Herrens . “ 
Fru Agnete bøjede sit hoved : „ Endnu kan jeg også kun vidne , “ sagde hun , „ ved at holde af og ved at tjene , når gud da ikke lige lægger ordet på min læbe . Herren vil hjælpe , tror jeg så vist , lede mig skridt for skridt . “ — 
men ude ad nørrebrokanten lå det omtalte hus , et af de skumleste af de mange store , skumle huse . To småpiger stod sammenkrøbne i krogen ved trappegangen og græd . Fader var kommen fuld hjem , han støjede og tumlede , så de ikke turde være derinde . Fra en af de andre lejligheder lød også kiv og strid , og højere oppe hørtes eder , rå latter og vild sang . Men inde i det mindste kvistkammer stod en gammel kone , der ernærede sig ved at sy sække , og ridsede med kniven hen ad sit brød . Det var et regnestykke , og udfaldet blev , at der nok kunne falde to rundenom af til fabrikspigen i stuen næst ved , der måtte blive hjemme fra arbejdet for at passe sin syge dreng . En mundfuld sort kaffe kunne vel også undværes . — fedtkrukken kom frem , blev skrabet på bunden og siderne , og så besmurtes brødet , og hun gik ind med anretningen . Gamle Maren 

frabad sig al tak . „ Jeg kunne ikke udholde , at du skulle gå sulten i din seng , “ sagde hun blot . Så gik hun igen ind i sin lille stue og skrabede krukken nok en gang til eget brug . 
„ Gud hjælpe os alle , “ mumlede hun , for hun troede , at der var en gud til , men frelseren kendte hun ikke . Dog han kendte hende og hver sjæl i det store hus . 
Og augustnattens klare stjernehimmel lyste ind i det lille kvistkammer , lyste hen over det hele hus . Men gud-fader véd , hvad morgendagen bringer ! 


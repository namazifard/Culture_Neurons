 » Himlen véd , at livet i sin helhed ikke er meget lysteligt , men af alt kedsommeligt her i verden , er dette uheld med Arnold dog noget af det kedeligste . « 
Den talende lå magelig henstrakt i en lav stol foran den åbne havedør ud til verandaen , hvor solen , trods de grønne planter , som vare opstillede for at skygge og svale , stegte og bagte , ja formelig gnitrede på de grå sandsten . 
» Du må undskylde Edele , at jeg synes det er mere end kedeligt — men det er sandt jeg glemte , at hvad jeg og andre mennesker kalde sorg , bekymring , smerte og angst , det har du kun en benævnelse for — kedsomhed ; alt er jo kun kedeligt for dig . « 
» Vil du virkelig påstå , Ida , at du føler sorg eller angst fordi Arnold liar brækket sin arm ? «  spurgte Edele efter en hjertelig gaben , som hun ikke gjorde sig mindste umage for at skjule .  » Det er kedeligt , det véd gud det er . 

og meget uheldigt at det skulle ske netop nu , da jeg er kommen her ud . Alle vore rideture , nu gå de da fløjten — a — ha — jeg tror virkelig , jeg gaber munden af led . Når jeg først begynder , kan jeg ikke holde op igen . « 
» Du skulle såmænd forlægge din residens til et andet sted så længe . « 
Edele så over mod søsteren , der sad i en lille sofa ved vinduet og syntes meget optaget at et håndarbejde ; det var til at få hovedpine at , at se den flittige filernål danne knude efter knude . 
» Hvis jeg havde et andet sted at ty til , så tror jeg virkelig også jeg gjorde det , men du véd , at i år har jeg ikke noget og desuden , der er såmænd lige kedeligt overalt ; her behøver jeg da i det mindste ikke at lægge bånd på mig , det er altid en behagelighed . « 
» Du skulle gifte dig , danne dig selv et hjem , som du kunne få interesse for , «  sagde Fru Hasle , idet hun med lillefingeren bevægede tråden frem og tilbage , før hun knyttede den stramme knude . 
» Med hvem ? « 
» Med én af dine mange tilbedre . « 
» Der er ikke én af dem , som interesserer mig , og du kender mine tanker om et ægteskab uden kærlighed , jeg betragter det for ligefrem umoralsk . « 

» Nutidens ungdom er virkelig for vidende , jeg tror det er en stor ulykke . « 
» Men denne ulykke , som du kalder det , kan ikke undgås . Literatur , skuespil , aviser alt bringer os viden . Det forårsaget , ganske vist , at en del kvinder , der måske ellers ville have giftet sig , nu ikke ville , men jeg synes det kan være ganske heldig , der er såmænd nok om det alligevel . « 
» Jeg véd nok det ikke kan hjælpe at strides med dig om den sag , «  sagde Fru Hasle , og lagde sit arbejde omhyggelig ned i den flettede kurv på bordet . Hun rejste sig , så på blomsterne ved vinduet , drejede lidt på urtepotterne , rettede på bordtæppet , lagde aviserne i orden , som Edele for lidt siden havde bladet igennem og gik langsomt ud af værelset , lukkende døren sagte efter sig . 
Fru Hasle var en lille dame hen ved tredive år , med bleg , gennemsigtig teint , lidt rød-kantede øjne og blond hår . Kun den fint-formede mund og de smukke tænder havde hun tilfælles med søsteren , der hvilede så magelig ved den åbne havedør , med øjnene mat hæftede på den solbelyste plæne med gran og birkegrupper . 
Øjnene blinkede og glippede — fuglene sang fra lindetræet ved gavlen , insekterne svirrede i sollyset - og lidt efter lidt faldt 

øjnene helt til . Søvnen dalede ned og spredte den kedsomhed , der hvilede over de smukke , regelmæssige 'fræk . 
Faste skridt lød på den grusede havegang , nærmere og nærmere kom de og nu op ad verandatrappen , men Edele hørte dem ikke . 
Skyggen af en kraftig mandsskikkelse faldt på sandstene , men Edele sov endnu trygt og ubevidst om de alvorlige øjne , som hvilede på hende med et beundrende blik . 
Endelig gjorde hun en bevægelse , trak de små , fine fødder til sig og så pludselig op . 
» Tilgiv frøken , at jeg forstyrrer . « 
» Det er nok mig , «  svarede hun smilende ,  » der skal bede om undskyldning , jeg spærrer jo ganske vejen for dem . Skal de tale med hr . Hasle  ? « 
» Jeg er hans læge ? « 
» Nej virkelig — å — så gør mig den tjeneste at helbrede ham lidt hurtig . « 
» Jeg lover dem , at gøre det så hurtig som det er mig mulig , «  svarede han med et smil og et buk . 
Da han havde været inde hos sin patient , hvis tilstand han fandt meget tilfredsstillende , ventede han atter at trælle den smilende skikkelse i lænestolen , men pladsen var tom , og uden hindring kom han over verandaen og ned i haven . 

men da han drejede om gavlen af hovedbygningen , og nærmede sig kanalen , der snoede sig igennem haven , stod Edele på bådebroen og anstrengte sig for at løse rebet , som bandt båden til land . 
» Har de travlt , hr . Doktor ? « 
» Nej . « 
» Så hjælper de mig nok med denne knude ! Til gengæld skal jeg være færgekone for dem og sætte dem over til den anden bred . Det er da altid lidt genvej . « 
Hun så så smuk ud med den opsmøgede hat , ligegyldig for solens virkning på den klare , friske teint , at han , endskønt han alligevel havde travlt , dog hurtig stod ved hendes side for at løse knuden . 
Imedens betragtede hun den unge læge og fandt at det energiske udtryk om munden var ganske interessant , og at hans hoved , med det mørke , krusede hår , sad frit og kækt . Hænderne vare vel noget store men meget soignerede og den mørkeblå klædesdragt af sidste mode . 
» Det kunne vist være på tide om jeg præsenterede mig for dem , «  sagde hun , efter at have staget båden fra land og nu benyttede de to årer med mere kraft , end man skulle have tiltroet hende .  » Mit navn er Edele , Edele flammer , Fru Hasle er min søster . « 
» Jeg har heletiden antaget , at jeg havde 

den fornøjelse at tale med frøken hammer , da jeg har hørt , at fruens søster var kommen her ud . « 
» Nå , så vidste de jo forud , hvem jeg var . Men hvad er deres navn ? « 
» Jørgen Knudsen . « 
» Da jeg sidst var her ude , husker jeg der måtte hentes læge fra nærmeste købstad . De har altså nylig nedsat dem her ? » 
» Det er knapt et år siden . « 
» Her må være forfærdelig kedeligt at bo for længere tid , jeg kan godt forstå , om man næsten gik i bagtås her ude . « 
» I bagtås ! « 
» Ja . glemte helt at tale . « 
» Det skulle gøre mig ondt , om frøknen skulle komme i den ubehagelige situation , «  svarede han leende . 
» Det ville virkelig også bedrøve mig overordentlig . Men da de nu kommer daglig til min svoger , så håber jeg at få dem at skjendes med . Lægerne pleje at være meget stridbare . « 
» Frøkenen har sørgelige erfaringer , «  sagde han smilende . 
De vare nu nåde til land , han sprang ud af båden og med en hilsen forlod han sin smukke færgerske , medens hun roede længere 

op ad kanalen til en skyggefuld plads under en gammel hængepil . 
Her gjorde hun båden fast ved en gren , satte sig magelig tilrette og tog en bog op af lommen , som hun med stor Iver fordybede sig i . 
Man kunne , fra den plads Edele havde valgt sig , se op mod høgholt , der , med sine hvittede mure , røde Tage og takkede gavle , smilte venlig imellem de grønne træer . 
Det var en smuk gammel ejendom , som i mange led havde tilhørt slægten og som det derfor for enhver pris gjaldt at bevare for familien . 
Da den gamle godsejer Hasle døde uden at efterlade andet end gården , og den ældste søn havde giftet sig med en fattig embedsmands datter , var det meget heldigt at den næstældste , Arnold , var forlovet og hurtig blev gift med den rige Ida hammer , så at han kunne overtage gården og udbetale broderen og sine to søstre deres arvelod . 
Man sagde om Arnold Hasle , at det var en praktisk mand , der så mest på det reelle og derfor valgte en formuende pige istedet for at følge sit hjertes stemme , men hvordan det nu end forholdt sig , blev han ejer af sine fædres gård . 
Broderen , der var officer , levede i køben 

havn og kom så godt som aldrig til høgholt . Synet af barndomshjemmet , som han var opdraget til at betragte som sin ejendom , pinte ham . 
Havde Arnold ikke været stærkt forelsket i sin unge brud , så Havde hun været så meget mere optaget af ham , og der ymtedes om , at hun ofte pinte sig selv og ham med uberettiget jalousi ; og endnu fire år efter deres bryllup , så hun med beundring op til ham . og hendes blik hvilede med stolthed på den høje , elegante skikkelse . 
Hvorledes en hest kunne tage magten fra ham , og så skammelig kaste ham i grøften , fattede hun ikke — hvor mange gange havde hun ikke set ham tumle selv den mest balstyrige og få magt over den . 
Men nu var det ganske vist sket , og der sad han i havestuen på den plads , som Edele havde forladt , med armen i det stive bind . 
» Jeg er glad over at brudet ikke er værre , «  sagde Fru Hasle , idet hun rettede puden bag hans rvg ,  » og at doktor Knudsen siger , du ingen men vil få derefter . « 
» Det er jo godt at du kan være tilfreds , «  svarede han med en irritation , som vidnede om , at han ikke var nogen tålmodig patient . 
» Tænk , hvor meget værre det kunne have været . « 
2 det kan ikke trøste mig , at der er andre , 

der både have brækket arme og ben . Og fordi Povl druknede i går , er det dog lige ubehagelig for Per , at han i dag har fået våde fødder . Vil du række mig aviserne ! « 
» Forvalteren og skovfogeden have ventet noget , de ville gerne tale med dig . « 
» Så have de vel igen stridigheder , altid er der et eller andet i vejen med de to mennesker . Det er forbavsende , hvor de altid få noget at kævles om , da de dog have så lidt med hinanden at gøre . Men lad dem kun komme ind . « 
Forvalteren , en høj , tynd skikkelse med et langt , skægløst ansigt og et sødligt smil , kom først ind , bag ham ragede skovfogedens høje , djærve person frem , han hilste halvt militærisk . 
» Hvad er der i vejen ! «  spurgte Hasle rejsende sig op fra sin magelige stilling .  » Ere i nu uenige igen ? « 
» Det er skovfogeden , der vil klage , men jeg ville dog gerne være vidne dertil , «  svarede forvalteren med et buk . 
» Jeg véd ikke , om det er efter Herrens befaling , at forvalteren har lavet sig en kjørcvej over den unge plantage ? « 
» Markvejen er så opkørt at vi ikke kan få de tunge sædelæs frem , så har jeg givet ordre til at gøre et lille sving ind i skoven , til vejen bliver bedre længere fremme . Det 

gælder i disse dage at skynde sig så meget som mulig . « 
» Men i skyndingen er der kørt syv af de unge graner ned ; jeg kan ikke svare til plantningen , når folkene have lov til at skatte og valte , som de selv ville . « 
» Det kan , sgu , ikke gå an forvalter — på ingen måde — de véd , hvor meget jeg freder de unge træer . « 
» Hvad vil Herren da at jeg skal gøre ? «  spurgte forvalteren . 
» Grøften til højre er ikke så dyb , de må kaste sten ogjord fra gærdet og så køre over Marken . Det er også Pokkers , at den dårlige arm skal træffe ind nu lige i høsten . Er der ellers noget de vil . Anders skovfoged ? « 
» Kun høre , hvorledes Herren har det ? « 
» Tak , ganske godt . Jeg skal forhåbentlig nok give møde den første dag i jagttiden .  . 
» Det var en sand guds lykke , at deres lille dreng ikke kom til skade , «  sagde Fru Hasle , der nu atter sad ved sit arbejde . 
» Det var det frue , «  svarede skovfogden , forlegent krammende sin hat . 
» Jeg har så ofte set Herren ride igennem skoven med den lille knægt , «  sagde forvalteren med sit mest indsmigrende smil .  » Herren holder nok meget af børn . « 
Fru Hasle sukkede ved tanken om , hvor 

meget der endnu manglede i deres lykke , thi ingen små barnestemmer lød gennem de store Stuer på høgholt . 
» Det hele gik jo meget godt på denne arm nær , «  sagde Hasle noget utålmodig .  » Ja , nu kan de gå , Anders , der skal ikke blive gjort plantagen mere skade . « 
Da skovfogeden var gået blev forvalteren tilbage , han havde endnu en del at rådspørge sin unge herre om . 
Imedens var Edele kommen op fra haven og stod på verandaen lænet op mod døren . 
» Tror du ikke , Ida , «  spurgte Hasle ,  » at jeg-kan køre med en af vognene ud i rugmarken ? « 
» Det er umulig , Arnold , det må du på ingen måde ! Husk du har lovet doktoren , at holde dig fuldstændig i ro de to første dage . « 
» Skal vi tage derud ? «  spurgte Edele søsteren . 
» Vi to ! «  udbrød Fru Hasle forbavset . 
» Ja , hvorfor ikke , det er jo lige ude ved skovbrynet , der er henrivende , og klokken er ikke mere end et , så der er lang tid til middag . « 
» Jeg vil virkelig ikke tage bort fra Arnold . « 
» For min skyld kan du godt tage med , jeg har jo aviserne , i kan trænge til at røre eder lidt . « 
» Jeg har virkelig ingen lyst , det er da . mærkelig Edele , at du ikke kan tænke dig det . « 
» Så tager jeg alene derud . Når jeg er 

på landet , holder jeg af at færdes ude . En lille køretur på en høstvogn kan også være morsom . « 
Svogeren så fornøjet på hende og nikkede samstemmende . 
» Det var ret , tag dig af bedriften medens jeg er lænkehunden , forvalteren tager nu lige derud . De sørger nok for et godt halmsæde bag i vognen . « 
» Frøknen skal komme til at sidde så magelig som i en Landauer . « 
» Dog uden fjedre , «  lo Hasle . 
Med en trøje på armen og parasol i hånden fulgte hun forvalteren ned i lade-gården , hvor der herskede stor travlhed med at påbegynde indkørslen efter den korte middagshvile . 
Forkarlens vogn var allerede kørt med pigerne , nu blev der kastet nogle Knipper halm i den næste til Edele , og snart sad hun nok så magelig og kørte hen over svogerens marker og ned mod den smukke skovkam , som i en halvkreds omgav jordene . 
Edele var flere år yngre end søsteren og havde , da denne forlovede sig med Hasle , været et fjortenårigt pigebarn . Moderen , der var enke og kun havde de to døtre og en ældre søn , der var byfoged i en provindsby , og hos 

hvem hun tilbragte sommertiden , forkælede og forgudede den yngste datter . 
Der var ingen fornøjelse , ingen adspredelse , som hun ikke fik lov at deltage i , på den tid , da andre unge piger endnu gå på kursus , der var intet ønske , som hun jo søgte at opfylde for hende — og følgen deraf blev , at Edele allerede i tyveårs-alderen var ked af alt og fandt livet tomt og indholdsløst . 
Hun tvivlede på stærke og varme følelser , på venskab , kærlighed — ja , måske havde der engang eksisterer kærlighed , og der fandtes muligt endnu spor af denne følelse enkelte steder langt ude mellem mindre raffinerede kulturmennesker — men i de store byer , hvor man idelige hørte om mænd , der bedroge hustruen . og om hustruer , der , forlod manden , nej , der var denne følelse bleven en usund plante , som kun smittede men ikke forædlede . 
Så lukkede hun hjertet mistroisk til og legede smilende med de mange , som nærmede sig hende i det håb , at engang kom vel også hendes tid , og at hendes sjæl vel også måtte bøje sig for den store naturmagt . 
Men én følelse havde hun bevaret frisk og udelt , det var en varm beundring , en sund , klar opfattelse af guds frie , store , herlige natur . 
Himlens hvælvede kuppel med dens myriader 

af stjærner — skovens store hal med sin drømmeriske ensomhed — den lille blomst ved træets fod — bregnens takkede fylde , når den , dækkende skovbunden , selv dannede en underskov skøn som den , der hvælvede sig hen over den — alt dette elskede hun , og for hver enkelt lille skønhed i mark og på eng havde hun et åbent øje . 
Og da hun nu ene vandrede hen ad den bløde skovsti , der slyngede sig mellem bøgenes udstrakte rødder , ind gennem tætte vildtnis og unge graner og ud på åbne græshøjder , da følte hun sig ligesom forvandlet , og hun kendte denne forvandling så godt fra år til år — det var som et dække , der løftede sig og frigjorde hende , et dække af egenkærlighed , ladhed og ligegyldighed , der svandt bort , og lod hende tilbage som et nyt menneske . 
Hun kendte denne frigørelse som noget , der tilhørte hende , når hun træt af den store byes tummel , hvilede sig ud ved naturens moderlige favn . Ja , hun burde sikkert bestandig leve på landet ! Se hvor solen overstrålede bakketoppen med den rødlige lyngbund , og hvor den brune sommerfugl svirrede i solglimmeret . 
Det var dumt hun havde taget den parasol med , den tyngede kun i hånden — hun trængte jo som sommerfuglen til sol og varme . 

og hun lagde sig ned mellem lyngtotterne og stirrede op mod træets krone , som rejste sig helt , helt op i det uendelige blå , hvis farve kun afbrødes af nogle enkelte lette , hvide uldskyer , som svævede sporløst hen . 
Længe lå hun i dybe tanker , og da hun rejste sig var der tårer i hendes øjne — så gemte hun ansigtet i sine hænder og græd . 
Det var underligt hvor det gjorde godt at græde — rigtig græde — uden nogen som helst grund . 
Så lo hun , tørrede øjnene og begav sig igen på vej , længere ind i skoven . Edele gik nu på en skovvej , der løb langs et bevokset hegn , hun havde ikke været her før og gik derfor hen til et lille hus , der lå ved ledet ud til en åben mark , for at høre , hvor vejen førte hen . 
To små drenge , på fem og tre år , legede ved brændestablen foran gavlen af huset . Den yngste stak forlegen fingrene i munden ved synet af den fremmede dame , den ældste tog høflig huen af . 
Edele satte sig ved siden af dem på en brændeknold . 
» Bo i to småtrolde ganske ene her ude i den store , store skov ? «  spurgte hun smilende . 
» Nej , far og mor bo her også , «  svarede 

den ældste og så frejdigt på hende med et par store , mørkeblå øjne . 
» Og hvad hedder din fader ? « 
» Far er Anders skovfoged . « 
» Ja så ! «  sagde Edele og så med interesse på den smukke dreng .  » Så var det måske dig , som var ude at ride med hr . Hasle forleden ? « 
» Hesten gik baglæns ned i grøften og kastede os af . « 
» Nu tør du da aldrig ride mere med Herren ? « 
» Jo jeg tør , «  svarede han med et rask kast med hovedet .  » Herren sagde , at den skulle få tamp , og så lod den nok være med de nykker . « 
» Du er en rask dreng . Hvad hedder du ? « 
» Knud . « 
» Ere i to ene hjemme ? « 
» Nej , mor er inde . « 
» Er det eders køer , der henne på engen ? « 
» Ja . « 
» Så kan jeg vist få lidt mælk , når jeg går ind til din moder . « 
Inde i stuen sad skovfogedens unge kone og lappede børnetøj . Det melankolske udtryk som hvilede over hendes ansigt fortalte tydeligt , at livet ude i den landlige fred og den ensomme skov også havde sine bekymringer og sorger , og den dybe fure mellem de mørke , buede 

bryn , vidnede om sjælekampe , der endnu ikke vare udstridte . 
Da Edele åbnede døren , løftede hun hovedet , men da hun så den fremmede dame , rejste hun sig rolig og uden forlegenhed . 
» Jeg beder dem undskylde , «  sagde Edele noget imponeret af skovfogedkonens ydre ,  » men jeg er fremmed i denne del af skoven og ville kun spørge dem , hvorhen man kommer , når man går igennem ledet ud til Marken ? « 
» De vil komme ned til landsbyen . Det er en halv times vej . « 
» Det var udmærket , så kan jeg gå den vej hjem ! De skulle da ikke have et glas mælk eller frisk vand , jeg har gået langt omkring i skoven og er tørstig . « 
» Vil de sidde ned så længe , så skal jeg straks bringe dem et glas mælk . « 
» Det er en lys og yndig stue de har her , dog tror jeg , at jeg i deres sted hellere sad og arbejdede ude på bænken og så på de raske drenge . « 
» Der plejer jeg også at sidde , men min mindste lille er svg i dag og ligger der henne i sengen . « 
» Hvad fejler den ? « 
» Det véd jeg ikke endnu . « 
» De skulle hente lægen . « 
» Jeg venter ham også hvert øjeblik . « 

da Edele var bleven ene , så hun sig omkring , på billederne på væggen , på blomsterne i vinduet , på triangelhylden med de malede roser og spraglede kopper , men alle vegne var der støvfrit og herskede der orden — så gik hun hen til sengen og kiggede ned til barnet . 
» Den sover nu , «  sagde konen , der kom ind . 
» Den ser så rød ud , synes jeg . « 
» Det bliver vel også mæslinger , den sygdom grasserer for tiden her på egnen . Så , hvis frøknen ikke har haft den , skulle de måske tage dem i agt . « 
» Jeg har haft mæslinger endogså meget grundigt , så jeg er ikke angst , «  sagde Edele og klappede den lille på hovedet ,  » men nu de to andre børn ? « 
» De ligge i en anden stue og løbe ude hele dagen . Det var vel heller ingen skade til , om de nu fik den på samme tid . « 
» Jeg ser der på væggen et portræt , som jeg kender . Det er hr . Hasles søster , ikke sandt ? « 
» Ja , «  svarede skovfogedkonen , idet en stærk rødme for op i hendes kinder .  » Som børn legede vi en del sammen og som ung kom jeg lidt op til gården . Det var inden hun blev gift , at hun forærede mig det billede . « 

» Ja så , «  sagde Edele og forstod nu det udtryk af dannelse , der var udbredt over kones væsen og ansigt .  » Nu tak for mælken , «  vedblev hun , efter at have tømt det glas , der var bleven sat for hende ,  » det gjorde rigtig godt . Og god bedring med den lille . Jeg kan altså gå ligefrem og gennem byen til høgholt ? « 
Det var som gled der en skygge over skovfogedkonens ansigt ved navnet af gården , hun jog den bort ved at stryge sig nervøst over panden og svarede : 
» Ja . « 
Edele sagde atter tak og farvel , nikkede til drengene udenfor huset og gik gennem ledet ud på de åbne marker . 
Hun grundede på , hvor hun for nylig havde set det ansigt , som den unge kones mindede hende om — det var mærkværdigt — hvor og når det var ? Denne lighed plagede hendes tanke , som en Melodi , et glemt navn eller en anden sådan ubetydelighed kan plage . 
Hun blev pludselig revet ud af sine tanker , idet doktoren , kommende fra en markvej , uventet stod for hende . 
» Er de her , frøken ! «  sagde han åbenbart iorbavset over at se hende så langt fra gården . 
» Jeg kommer fra skoven og var lidt inde hos skovfogedens . De skal vel ud og se til det lille svgc barn ? » Har 

frøkenen været inde hos den lille ? «  sagde han uden at besvare hendes spørgsmål . 
» Ja . « 
Men rørte dog vel ikke ved den ? « 
Jeg strøg den kun hen over dens lyse hår . Men jeg har haft mæslinger , så de skal ikke være angst for at få en ny patient . «   » Når det ikke er nødvendigt , bør man aldrig røre ved en syg . 
» Jeg er ikke angst for smitte . < 
» Det kan til sine tider være meget godt ikke at være for angst , men smitte er en kjends-gjærning , noget , der virkelig eksisterer , noget man bør agte og aldrig letsindig udsætte sig for . « 
Tak for deres advarsel , hr . Doktor ; jeg skal erindre mig den en anden gang . Hr det en gjeuvej til landsbyen , som de kom ad ? « 
» Når de følger stien her , kommer de lige ned til byen . « 
Edele hilste , doktoren tog hatten af , og et øjeblik efter var han forsvunden bag hegnet i skoven . 
Imedens Edele havde været borte fra gården , var det gået rask fra hånden med at køre ind . Vejen havde været nem at istandsætte , og skovlogeden havde haft ret i at antage , at forvalteren fornemmelig af chikane og for at ærgre 

ham , havde benyttet Herrens fraværelse til at køre ind gennem ungskoven . 
Det var et gammelt nag , forvalteren nærede til skovfogeden . De havde begge tjent under den afdøde herre , og Arnold Hasle havde beholdt dem , da han overtog gården ; men bestandig syntes forvalteren at skovfogeden blev foretrukken , og hans nag til denne blev ikke mindre , da den smukke gårdmandsdatter , Anna Knudsen , giftede sig med skovfogeden . 
Forvalteren stod ved indkørslen da Edele gik forbi . 
» Hvordan gik det så forvalter , er vejen nu i orden ? « 
» Efter nogen besvær så fik vi den jo i stand . Frøknen er nok gået den lange vej igennem byen . Jeg troede vi skulle have kørt dem tilbage . « 
» Jeg kom hen til skovfogedhuset og gik så igennem ledet . « 
» Det er et fint hus Herren lod opføre der , da skovfogeden giftede sig . Så frøknen måske indenfor ? « 
» Jeg talte med den unge , smukke kone . « 
Forvalterens snu ansigt fortrak sig til et smil . 
» Hun har både været smuk og stolt , og der er mange , som have syntes godt om hende — men stoltheden faldt vel af hende , da hun 

tog Anders , thi engang så hun nok højere tilvejs . « 
Edele , der ikke kunne lide forvalterens snu blik , brød kort af , og skyndte sig op for at klæde sig om til middagen . 
Da lægen nogle dage efter trådte ind i havestuen på høgholt . var familien samlet der . 
» Undskyld at jeg ikke rejser mig og hilser på dem , «  sagde Edele , der sad på sin gamle plads ved havedøren ,  » men jeg har en slem hovedpine og kan ikke godt tåle at bevæge mig . « 
Han så opmærksomt på hende , idet hun løftede øjnene mod ham , der var en større glans over dem , og en stærk rødme på hendes kind . 
» Det plejer at hjælpe , når hovedet hviler fuldstændig roligt . Frøknen skulle gå i seng . « 
» For nogen hovedpine ! Nej , hr . Doktor , så kender de mig ikke . Hvad fejler så den lille hos skovfogedens ? « 
» Der var ikke noget bestemt at konstatere . « 
Hasle , der gik frem og tilbage over gulvet , standsede pludselig sin gang . 
» Hvem er syg derude ? « 

Fru Hasle så op fra sit arbejde forundret over det ivrige tonefald i mandens stemme . 
» Det var kun den lille , «  svarede Edele mat og lukkede øjnene .  » Du må virkelig moderere din stemme , Arnold , jeg kan ikke tåle din Bas . « 
» De må sgu , snart slippe mig løs doktor Knudsen , damerne trættes ved hele dagen at have mig inde . « 
» Arnold ! «  udbrød Fru Hasle bebrejdende . 
» Nå , ja , ja , du måske ikke , men Edele . « 
Doktoren lo og lovede ham at lægge al sin dygtighed ind på snart at få ham rask . 
» Hele afæren er gået så heldig som vel mulig , og jeg tænker de i morgen kan gå frit omkring . Jeg vil gerne tale med dem frue . Kun et øjeblik , hvis de tillader . « 
Der var noget i hans stemme , som fik hende til studsende at se op mod ham , og hurtig , rejsende sig , fulgte hun ham ind i dagligstuen . 
» Deres søster har en del feber , jeg råder dem til at få hende i seng — hun har for et par dage siden berørt en skarlagenspatient — vel behøver hun ikke derfor at få sygdommen , men har hun den , bør hun være i seng i dag . « 
Fru Hasle blev meget forskrækket og ikke lidt vred på Edele for hendes uforsigtighed . Selv havde hun ganske vist haft skarlagensfeber , men hvis nu ikke hendes mand havde haft den ! 

det var i det hele en gæst , som man ikke kunne være glad over . Hun ville straks ind for at sige det til søsteren . 
Men doktoren holdt hende tilbage . 
» De må på ingen måde sige hende min angst , den er mulig forhastet , og det er tidsnok-at hun får det at vide , når sygdommen er der . » 
» Men jeg får hende aldrig i seng — hun gør kun , hvad hun selv vil . « 
» Så skal jeg forsøge derpå . « 
Edele så forbavset op da doktoren stod for hende . 
» Inden jeg går tillader de måske ,' at jeg undersøger deres puls , frøken . De ser mig noget febril ud . Hovedpine og stærk feber er symptomer , der må respekteres . At hvile foran en åben havedør , hvor smuk sommeren end synes , er dog ikke det bedste middel til at forhindre en alvorlig sygdom . Frøknen , skal i seng , Fru Hasle . « 
Edele spilede øjnene op og så forbavset på ham , , hun var så lidt vant til at lade sig noget byde . Men i dag tog han uden videre årerne , og som hun forleden havde færget ham , førte han nu hende der hen , hvor han ville . 
» Det er vel ikke mere end billigt at jeg i dag er den , der betror mig til deres ledelse , da de var så modig forleden dag , at vove 

deres liv i den lille båd under min kommando . «  hun smilede op mod ham med halvtillukkede øjne . 
» Har du været i båden , Edele ? «  spurgte Hasle . 
» Javel , lille svoger . « 
» Og de også , doktor Knudsen ! Den er sågu så rådden , at det er et vidunder den har kunnet bære eder begge . « 
» Jeg har dog bedet dig lidt nok om , at lade den trække på land , «  sagde Fru Hasle som hjalp Edele .  » Hvis de nu begge vare druknede ? « 
» Det er da ikke godt for mig at vide , at Edele er som en skolepige , der kommer ud på landet og straks skal undersøge alt , «  lo Hasle .  » Men de kan vel svømme doktor , så faren var ikke stor . « 
» Så godt , at jeg nok kunne have reddet frøknen op af kanalen . Jeg kommer tidlig i morgen og vil da forhøre mig om deres befindende , hvis de tillader . « 
Hasle fulgte lægen ned i haven , hvor han havde en længere samtale med ham . 
Og da Fru Hasle lukkede vinduet i Edeles værelse , så hun sin mand gå urolig og med nedadvendt blik frem og tilbage i havegangen nedenfor huset . 
Medens hun hjalp Edele , så hun imellem 

efter ham , nu tændte han en cigar og gjorde nogle drag , nu kastede han den atter bort — det var mærkelig , hvor bekymret han syntes at være over Edeles sygdom . 
Men Hasle tænkte ikke på Edele , hans tanker fore ængstelig længere bort . De hastede uroligt fra gården , fra hjemmet her — han så på den indbundne arm , sukkede og trak vejret tungt . 
Edele havde stærk feber . Tankerne ville ikke lystre hende , hun kunne ikke beherske og styre dem , de flakkede om på vildsomme , ubekendte veje , og når hun lukkede øjnene , syntes hun bestandig at være ude i den store , ensomme skov , 
træerne susede svagt over hendes hoved , foden stødte mod trærødderne — hun vaklede og faldt , faldt i det uendelige , i det store tomme rum — og atter gik hun uden dog at kunne finde nogen udgang af skoven — til hun endelig hørte en stemme sige :  » der igennem ledet , så når de landsbyen . «  og hun grundede og grundede , hvem ligner hun dog ? Og atter gik hun og atter snublede hun , til hun træt og mødig standsedes af stemmen :  » den sover nu . « 
Og hun klappede det lille lyslokkede hoved og det var , som for der glødende hede fra 

. . .31 
barnet op i hendes hånd og arm , til den nåde op i hendes værkende hoved . 
Fru Hasle sad . noget beroliget ved at manden havde haft sygdommen , som et offerlam ved søsterens seng , da doktoren næste morgen kom . 
Han satte sig på den stol , som Fru Hasle forlod og tog Edeles hånd for at undersøge pulsen . 
» Ere smerterne i hovedet meget stærke , og hvad siger frøknens Hals ? « 
Edele åbnede øjnene og så vist på hans alvorlige ansigt . Den samme rolige , faste pande , de samme buede bryn med den eftertænksomme fure ved den lige , fintformede næse , det samme bestemte udtryk om munden . 
» Det er mærkelig så de ligner den unge skovfogedkone ! «  sagde hun istedet for at besvare hans spørgsmål .  . 
» Hun er min søster , så det er ikke underlig at vi ligne hinanden . « 
Men nu så han de mørke øjne flakke hvileløst omkring , tankerne vare på andre . Rejser , selv om hun havde forstået meningen af hans ord , var det dog åbenbart noget andet , som nu optog hende . 
Hans øjne så opmærksomt på hende for at opdage spor af den sygdom , som han ventede ville bryde frem ; men huden var endnu skær 

og hvid , og kindens rødme var kun en følge af den høje feber . 
Medens hans hånd endnu omsluttede hendes , så han hvor smukt og ungdommeligt det hoved var , som hvilede på puden foran ham . Han så det mørke , fyldige hår , der faldt ned over panden mod de mørkttegnede bryn , så den fine profil og den lille , smilende mund med de hvide tænder , så kindens bløde runding ned mod den faste Hals . 
» Tror de det er mere og andet end en ganske almindelig forkjølelselsesfeberr «  . spurgte Fru Hasle . 
Han slap hendes hånd og drog et suk , idet han rejste sig . 
» Undskyld frue ! De spurgte ? « 
Hun måtte gentage sit spørgsmål . 
» Om nogle dage må det vise sig , hvad det er . Jeg kommer igen i morgen og håber da at medicinen må have stillet feberen noget af . De har vel et eller andet menneske , der kan overtage plejen af deres søster ? « 
» Min flinke lille jomfru har haft skarlagensfeber , og hende kan jeg ganske stole på . Ellers véd jeg heller ikke hvorledes det skulle gå , thi selv at overtage plejen kan jeg umulig , min mand ville aldrig finde sig deri , og jeg har jo så mange andre pligter . « 

» Jeg ville foreslå dem at skrive efter en sygeplejerske , men nu kan vi jo se tiden an . «   » Doktor ! « 
Han nærmede sig hurtig sengen . 
» Hvad fejler jeg ? «  Edeles stemme var klar og tvdelig . 
» Jeg kan ikke bestemt sige det . « 
» Men hvad antager de ? Jeg ønsker at vide det . « 
Han så rådvild til Fru Hasle , men hun stod og så ud af vinduet . 
» Det kan muligcn blive til skarlagensfeber . « 
Hun lå stille og famlede ved lagnet . 
» Har det lille barn da den sygdom ? « 
» Ja . « 
» Den stakkels lille , hvordan har den det ? « 
» Ganske godt og ikke i nogen høj grad , jeg håber derfor , at hvis de får den , det da må blive mildt . « 
» Jeg hørte de talte om en sygeplejerske , sig til min søster , at jeg ønsker der straks skrives efter én . Jeg kan ikke selv lide at pleje syge , hun skal heller ikke plages dermed . « 
Fra Edele gik doktor Knudsen ud til Hasle , der med længsel ventede på ham . Og da Hasle havde fået sin arm undersøgt og forbindingen lagt til rette , greb han sin hat og med et lettende suk , over endelig igen at 

kunne gå frit omkring , begav han sig ned i gården . 
Efter et flygtigt blik ind i stalden og laden , kom han ud i stakkehaven , hvor arbejdet netop hvilede , det var lige i middagstiden . Den raske hånd undersøgte sædens beskaffenhed , men også denne undersøgelse var kun kort og hurtig ; det var åbenbart ikke det han havde længtes efter at opnå , ved atter at komme ud . 
Forvalteren , der stod ved længen og betragtede ham . lagde han ikke mærke til , men skuppende hatten dybere ned over øjnene , for at skærme dem mod middagssolens stråler , begav han sig ned over vejen til rugmarken , der lå langs skovkanten . 
Forvalteren skyggede for øjnene og blinkede efter ham med de lyse øjenvipper . Munden fortrak sig til et hånligt smil : — det er en svær flast han har med at komme ned i Marken i dag . Men turen går vel også længere — ej lad se — ind i skoven ! Ja , det er også svært hedt — man må svale sig lidt , efter at have siddet i stue så længe . Han tog uret op af lommen , undersøgte omhyggelig timen og minuttet og gik så op til sit Kammer for at få middagsmaden . 
Imedens gik Hasle hurtig hen ad den skovsti , som førte til skovfogedhuset . Her tinder træernes skygge skuppede han den bløde 

filthat tilbage på det tætklippede hår og fremviste den brede pande . De små , klare , gråbrune øjne så med et langsynet , skarpt blik ind mellem træernes stammer , næsen var fint buet med letbevægelige næsevipper , et soigneret og tætkrøllet fuldskæg dækkede de buede noget fyldige læber og den vel svære hage . 
Flan trak vejret let og frit som en løssluppen fange , og inddrak med velbehag den friske køling . Han elskede denne skov , som hans fader før ham havde fredet om , og trods dens store udstrækning , kendte han næsten hvert træ ; det var gamle venner han gik forbi , og som syntes at smile og vifte til ham , idet solen blinkede på bladene og spillede op ad stammerne . Da hver sti og hver genvej var ham velbekendt , nåde han hurtig hegnet ved ledet . 
Eftersom han nærmede sig ad stien , der løb om gavlen af det lille- hus og bag brændestablen , blev hans gang langsommere og mere nølende , men da hans skarpe blik opdagede de to største børn nede i engen hos køcrné , vandrede han lige hen mod huset . 
Skovfogedkonen stod ved stablen og samlede brænde i sit forklæde , ved lyden af hans skridt så hun hurtig i vejret , og furen ved de buede bryn , blev dybere , da hun genkendte Hasle . 
» Er Anders hjemme ? « 

'nu skal jeg kalde på ham . « 
» Sover han til middag så behøves det ikke . « 
Han stod lænet mod brændet og så bleg og anstrengt ud , den dårlige arm støttede han mod hånden og rettede på bindet . 
Hun så det , læberne bævede let , men hun sagde ikke noget . 
» Du skulle lykønske mig , Anna , til at jeg allerede er så rask . Glæder det dig slet ikke . « 
» Jeg véd det fra Jørgen . « 
» Derfor kunne det vel nok glæde dig . Jørgen kommer vel hver dag til dig i denne tid ? Hvorledes har den lille det ? « 
» Jørgen mener , at det er ganske godt . « 
» Men Knud — de andre — tror du ikke de skulle sendes til din moder . De kan umulig undgå at blive smittede her . « 
» Anders og jeg mene , at hvis de skulle have sygdommen , er den vel allerede i kroppen og så kan det jo ikke nytte at sende dem bort . Hos mor er der nu desuden så travlt med høsten , og der er ingen , som kan passe dem så godt som jeg selv kan . « 
» Jeg er bange , det skal blive en svær tid for dig , Anna , «  sagde han sagte og blidt . 
Hun bøjede sig ned for at fylde forklædet med brænde . 

» Jeg kommer vel over det tunge som over det glade . « 
» Du synes i det hele at finde dig let til rette , «  svarede han med nogen bitterhed ,  .ikke alle finde sig lige let i de tilskikkelser , der sendes dem . 
» De sorger er altid lettest at bære , som man ikke selv er årsag i . « 
Hun rejste sig op og stod for ham uden at se på ham , desto ivrigere hvilede hans blik på hendes alvorlige ansigt og ranke , smukke skikkelse . 
» Har Herren ellers noget , som jeg skal sige til Anders ? « 
» I dag ville jeg kun se dig . « 
» Så byder jeg farvel , «  sagde hun efter nogen tøven ,  » den lille er ene . « 
: du kunne gerne række mig din hånd , Anna . Jeg har kun én at byde dig , hvis jeg kunne , gav jeg dig dem begge to , for gamle dages skyld , som jeg aldrig kan glemme . « 
» Hvad der ligger bag os er ikke godt at tænke på ; Herren skulle glemme det , som jeg forsøger derpå . « 
Da Anna var gået ind i huset , gik han den samme vej tilbage , men skovens smilende ynde , gjorde nu intet indtryk på ham , og med sænket blik nærmede han sig høgholt , forvalteren 

stod i stakkehaven og tog ærbødig hatten af . 
Da Anna kom ind lagde hun stilfærdig brændet tilrette og satte sig derpå ved barnets seng . 
Billeder fra fortiden joge ilende forbi hende , snart smilte de vinkende , snart truede de skræmmende — å , denne fortid , ville den da aldrig gå hende af minde ! Disse besøg af Hasle bragte hende altid ud af den tilkæmpede ro , men den magt han havde over hendes tanke var en synd , og den måtte bekæmpes . Og medens hun glattede på den lilles tæppe og rettede dens leje , droges snart brynene sammen , snart glattedes de atter , det bestemte udtryk om læberne mildnedes og blidnedes , og da manden kom ind efter middagshvilen , kunne hun modtage ham med et smil . 
Døren stod åben til køkkenet , hvor ilden brændte lystigt , og kedlen snurrede . Hun rejste sig , satte kopper , sukkerskål og fløde på bordet , derefter gik hun ud til den syngende kedel og puslede ved ovnen , og lidt efter trængte en krydret kaffeduft ind i stuen . 
Anders sad på bænken for enden af bordet og hvilede sit hoved på hånden , hans øjne vare søvnige og tunge men fulgte dog hendes stille syslen og enhver af hendes bevægelser med et mildt blik . 

da hun havde skænket katten op for ham , sagde hun , idet hun satte sig ved den anden side af bordet : 
? Herren har været her . « 
Søvnen gik pludselig af øjnene og han så hurtig op . 
» Har han nu ikke længere ro på sig ! «  han tog fast om skeen og rørte stærkt om i koppen . 
Hun svarede ikke men så ned for sig . 
» Hvad ville han ? « 
» Ikke noget bestemt . « 
Han slog med hånden i bordet så kopperne dansede . 
» Men Anders dog ,  . hun så nu fast på ham , og det energiske udtryk om munden blev tydeligere og bestemtere .  » Vil du da , at jeg fortier sådanne besøg for dig ? Nå , når du ikke vil det , hvorfor skræmmer du mig da med din hæftighed . Hvad der er sket , er sket , derved kan intet mere forandres , og du vidste det jo . « 
» Men jeg vidste ikke , da han tilbød mig at bo her , at han atter , efter nogle Års forløb , ville begynde at søge dig , jeg viste ikke , at vi ingen ro skulle lå . « 
» Jeg troede du nu vidste , Anders , at du kan stole på mig , og at jeg ikke glemmer det gode , der er gjort mig . Men når Herren 

kommer her og taler til mig , er jeg vel nødt til at svare , men derved bliver det også . Jeg har nu længe været din kone , og du har vist ingen skjellig grund til klage . 
» Og dog er det , eller synes mig lidt at være , som dine tanker er langt fra det , du har mellem hænder , og når jeg og børnene glæde os ved det , som netop er lige om os , og ved os , så er du ofte adspredt og langt borte fra os . « 
Hun sad nu med armene på bordet og støttede hovedet i hånden . 
» Å — ja — Anders , det kan måske synes så , men ens tanker har nu så mange veje . « 
Han stod ved vinduet og trommede på ruden , øjnene så mørkt ind i skoven og læberne vare tæt sammenpressede . 
Det viste sig snart at doktoren ikke havde taget fejl af sygdommen , og endskønt Edele kun blev let angreben , var den lange sygdomstid dog en stor prøvelse for hendes søster . 
Hun , som altid havde følt sig overbevist om at besidde dyb menneskekærlighed , havde nu svært ved at tilbringe et par timer ved Edeles seng , og det syntes , at den egoisme 

hun altid havde anklaget søsteren for at eje i så høj en grad , havde skiftet bolig . 
Hun havde levet så roligt der ude på landet kun omgivet af mennesker , som ikke havde stået hende så nær , at de havde trængt til hendes hjælp eller støtte og først nu , da prøvelsen kom . trådte denne følelse tydelig frem . 
Hasles humør var dårligt , endskønt armen snart var rask . Hun følte sig overbevist om , at han trængte til adspredelse , men de sommer-gjæster hun havde inviteret , sendte afbud på grund af Edeles sygdom . 
Selskaber kunne hun ikke være bekendt at holde , og hvem havde vel også mod til at komme i et hjem , hvor der forud var en så farlig gæst som skarlagensfeber . 
Og dog trængte hendes mand særlig til opmuntring og omgang med andre , thi vejret var blevet højst uroligt , og høstarbejdet var næsten ganske standset . 
Sygeplejersken , som var sendt ud fra det røde kors , var hende også en stadig kilde til ærgelsc . Vel gjorde hun ikke selv store fordringer , men desto flere syntes Fru Hasle , at Edele gjorde på hendes vegne . Det var næsten harmeligt så omhyggelig hun var for denne skabning , der var dog virkelig en måde med alting . Det var ikke langt fra at Edele lå i 

sengen og plejede hende — så skulle hun spasere , og så skulle hun sove — har de nu fået noget at spise ? Og hvad har de fået at spise ? 
Og når hun beklagede sig til sin mand , fik hun kun korte svar . Fru flasle var inderlig ked af det hele , 
hun ville have skrevet til moderen , for at fia hende derud , det ville være en stor adspredelse for Edele , sagde hun , men Edele satte sig bestemt derimod — da hendes sygdom ikke var farlig , behøvede moderen jo ikke at vide noget om den . 
» Det ville være syndigt at forstyrre hendes sommerglæde , «  sagde hun . Så lå hun og  .skrev små muntre episler til moderen , om livet på høgholt . Det var , som morede hun sig nok så godt i sengen , frem for at færdes oppe . 
Når Hasles humør var nogenlunde godt , satte han sig ved vinduet i Edeles værelse og så på de tunge skyer , som joge hen over himlen og hyppig sendte rigelig væde ned over den udstrakte have . 
Fru Hasle tog da sit arbejde og sad ved bordet foran sofaen , det var hende en stadig gåde at det kunne adsprede ham , at høre på Edeles paradokser om alt muligt og umuligt , som i øjeblikket bevægede hendes sind . 

når hun med munter stemme og et smil forsikrede , at livet var uudholdeligt , så nikkede han samstemmende og sagde : at det kunne være muntrere end det var . 
Hans mørke mine , kunne da få hende til studsende at se op på ham .  » Mener du det virkelig , Arnold ? I dit sted ville livet synes mig overordentlig herligt . Jeg ville svinge mig på min hest og jage over mark og gennem skov og lade det regne og storme så meget det havde lyst , uden at tage mig det videre nær . « 
» Hvor du dog taler , «  sagde Fru Hasle misfornøjet .  » Du véd jo at Arnold ikke kan ride endnu ; du må vel også kunne indse , at det er temmelig bedrøveligt  .for ham at sidde her i høstens tid og se på regnvejret . « 
» Arnold forsømmer dog i det mindste noget ved sin leddiggang og har da den ærgrelse at tænke på — men beklag mig , som ligger her og véd , at jeg intet forsømmer — det er i sandhed toppunktet af kedsomhed . « 
» Du er næsten dybtænkende , «  svarede Hasle med et uvilkårligt smil .  » Du synes altså at det er en tilfredsstillelse at have bekymringer ? « 
» Det er da altid mere optagende end hverken at have glæder eller sorger . Husk at lidelser gør manden stor . « 
Fru Hasle så hen til søsteren med optrukne 

bryn og et ringeagtende smil . Det var en uendelig mængde nonsens hun dog sad inde med . 
Det er godt de kommer , Knudsen , «  sagde Hasle , da doktoren i det samme kom ind .  » Min svigerinde synes mig snart så rask , at hun må kunne udskrives . « 
» Frøkenen kan måske stå op i morgen , men er dog derfor ikke udskreven ; før om fjorten dage må de ikke komme ud . « 
» De må ikke tro at jeg er utålmodig , jeg befinder mig særdeles vel ved at tilbringe denne regntid i sengen . Kunne de formå min svoger til at lægge sig , da ville det vist være heldigt for hans urolige sjæl . « 
» Jeg kender virkelig landmænd , «  sagde doktoren ,  » som gå i seng hver gang det regner . Måske der er noget beroligende derved . « 
» Jeg foretrækker min svigerindes andet råd , og vil derfor tage vandstøvler på og traske mig en ordentlig tur , trodsende slud og storm . 
» I det vejr !- , udbrød Fru Hasle .  » Du resikercr jo at komme gennemblødt hjem . « 
» |a hvad så ! Men lad os nu først få frokost , så aviserne med en cigar , måske det klarer op i den tid . « 
Han rejste sig og gik , og Fru Hasle samlede sit arbejde og fulgte ham . 

da Edele var bleven ene med doktoren , rakte hun venlig hånden mod ham . 
» Tak for al deres omhu for mig . De har virkelig været en højst elskværdig læge . « 
» Hvis jeg ikke viste dem omhu af anden grund . «  svarede han , idet en mørkere farve steg op i hans kind ,  » så burde jeg dog i det mindste gøre det , fordi de har pådraget dem denne sygdom i min søsters hjem . « 
» Det var altså ingen drøm . De har virkelig fortalt mig , at skovfogedkonen var deres søster . Jeg har ofte tænkt derover i disse dage , men ikke rigtig kunnet forstå det — bliv ikke vred over mit spørgsmål — er det hende , der er dalet ned fra deres standpunkt eller dem , der har løftet dem fia hendes ? Dog før de svarer mig , må jeg sige dem , at jeg var forbavset over hendes ydre og væsen , som jeg syntes stod langt over hendes stand . « 
Jeg er bondefødt , min moder ejer en gård her nede i byen , og jeg boer hos hende . «  Edele så studsende og noget forlegen på ham , uden straks at finde svar . 
» Jeg vil sige dem , frøken , «  sagde han hurtigt ved at se hendes forlegenhed ,  » at jeg sætter en ære i at være født Bonde og altså at have tilegnet mig min dannelse selv , « 
» Så må de have tilbragt deres ungdom i København ? « 

» Ja , frøken , og da jeg senere arvede en morborder , var jeg så letsindig at rejse til Paris , hvor jeg har studeret et Års tid . 
» Så er det altså derfor — . « 
» Hvilket frøken ? «  han så smilende på hende , morende sig over hendes rådvildhed . 
» De bliver vred , når jeg siger det . « 
» De tager fejl , jeg bliver ikke så let vred . « 
» Uh — jo — de har undertiden noget ligefrem bistert ved dem . « 
» På mine patienter bliver jeg i hvert fald aldrig vred , lo han ,  » De kan rolig fortsætte . « 
» Det er altså i Paris , de er bleven så fuldstændig afsleben , at man aldeles ikke aner den oprindelige ædelsten . « 
» De gør nok nar ad mig , frøken Edele . « 
» Sagae de ikke selv , at de var stolt af at være født Bonde . Men lad os nu tale om noget vigtigere ; hvorledes har børnene det i skov-fogedgården  ? Jeg synes de hører mig noget til , siden vi have den samme sygdom . « 
-desværre er den ældste dreng , Knud , nu også dårlig , og mere angrebet end de andre . « 
» Det gør mig ondt , det er en dejlig dreng . « 
» Jeg er bange for at det er min søsters yndling , og at hun dårlig vil kunne bære at miste ham . « 
» Lad os håbe at det ikke bliver tilfælde , « 

sagde Edele og rakte ham hånden til afsked . Finn har jo dem så nær , og deres omhu og dygtighed redder ham nok . « 
Lidt efter gik doktor Knudsen med langsomme skridt ned ad vejen , som førte til landsbyen . Hovedet var bøjet , og øjnene så ned mod jorden med et eget indadvendt og adspredt udtryk . 
Der var en sætning —- hvorledes var den . kommen i hans tanke , og hvor havde han engang læst den — som han nu , da den var kommen ham i hu , nødtes til at gentage . Han løftede hovedet , regnen piskede nu rask ned fra den mørke himmel , og dråbernc sloge ham i ansigtet , men det adspredte blik svandt , for et lyst , strålende glimt i hans øjne , idet han nu sagde sætningen højt : 
» Kvindegunst er som en skøn dag , du må vente på den . « 
Ja , som en skøn dag , og regn og storm , hvad var det , mod håbet om engang at se solen glimte gennem den disede , tågetilslørede himmel , hvad var mange kolde , sludfulde hjærte-år mod én dags gryende håb dybt inde , så dybt inde , at han selv knap kendte dets tilværelse . 
Men det gryende håb havde dog hidset hans egen følelse , havde fremkaldt ønsker , drømme og forhåbninger , som uden det , . 

måske aldrig vare fremkomne , som han ville have overvundet i deres fødsel og jaget bort som unyttige , vage luftkasteller . 
» Kvindegunst er som en skøn dag , du må vente på den , «  gentog han , og atter løftede han hovedet og atter strålede øjnene op mod de mørke skymasser . 
Han havde nået landsbyen og gik nu ad den brede kørevej , til han nåde et stræde , som førte op til hans moders gård . Vejen var opkørt og sølet , og møddingen udenfor gården , gjorde den ikke bedre . 
Han gik udenom gården , forbi porten og gennem en låge , som førte ind i haven , der , efter hele anlæget og den måde den var holdt på , mere lignede en præstcgårds end en bondehave . 
Han bøjede sig og hæftede en Rosengren op , som regnen havde pisket ned fra muren , og derpå gik han ind og hilste :  » Goddag . « 
En ung knøs sad på bænken ved bordet , som stod langs de tre små vinduer ud til gården . Han hilste tvært til gengæld , uden at tage armene ned fra bordet . 
» Sig til mo’r' at jeg er kommen , «  sagde doktoren .  » Jeg går kun ind og tager en tør frakke på . « 
» Det kan du vel selv , når du går lige forbi døren ! « 

det kan jeg vel også . « 
Da han kom ind var der bredt dug på den øverste kant af bordet og dækket til to — han satte sig for bordenden og begyndte at spise . 
Du er nok i dårligt humør i dag , Jens ? « 
Hvad skulle jeg vel være i godt humør for ? . 
Om ikke for andet , så for de gode guds gaver , som stå for dig . « 
De samme stå jo for dig . « 
» Jeg klager heller ikke . « 
Jens sendte ham et sideblik , medens han langsomt førte skeen til munden og mente , at det havde broderen heller ikke stor grund til . 
» Hvorfor har jeg mindre grund end du ? «  Jens svarede ikke , men spiste i tavshed . 
» Du er bleven så forandret i den sidste tid , «  fortsatte den ældste Broder efter en lang pause , hvad går du og gnaver over ? « 
Det er måske morsomt for mig bestandig at gå og trælle under mo’rs kommando . «  doktoren sendte den lyshårcdc Broder et langt , prøvende blik . 
» Du tænker da ikke på allerede nu selv at styre gården , du har jo knap fyldt dine tyve år . « 
» Jeg kunne vel lige så godt som andre have lyst til at lære noget . « 

du har jo været på højskolen , det var svært nok for mor at undvære dig og bekoste dit ophold der . « 
Det var måske ikke svært for hende at bekoste din lærdom . « 
» Du skal jo af den årsag have gården . «   » Hvornår bliver det ! « 
Jens lagde skeen fra sig og støttede hovedet op mod vinduet . 
Moderen , Jørgen knudscns enke , eller Ane Jørgens som hun også kaldtes , kom ind og satte sig på en stol ved bordet og så til . Pigen bragte kødet , og doktoren skar for . 
Der blev ikke sagt meget under måltidet , først da de vare færdige begyndte moderen langsomt og sindigt samtalen . 
» Du er vel bleven helt våd . Jørgen ? « 
» Ikke videre . Vejen er da ikke så lang , at det kan bløde helt igennem . « 
» Hvordan irar de det ellers der oppe på gården  ? « 
» Nu er det ganske godt , om et par dage kan bindet tages af hr . Hasles arm , og frøken hammer kan stå op i morgen . « 
Der blev en pause inden Ane Jørgens kunne komme frem med det , der lå hende på hjerte . 
» Og ude hos Anna , hvordan står det til der ? «  sagde hun endelig . 
» Ikke så godt som jeg kunne ønske . « 

er hun meget forknyt ? « 
» Anna ligner dig så meget , moder , både af ydre og sind , så du må omtrent vide fra dig selv , hvorledes hun tager det . Hun svnes meget rolig . Det glæder mig at se , hvor meget Hasle holder af sin skovfoged , han ser mig aldrig , uden med den største deltagelse at spørge til Anna og børnene . « 
Moderen så ned mod bordet og trommede med fingrene på pladen ; Jens , der havde strakt sig på bænken , med armene under hovedet , rejste sig op på albuen og så hen på broderen med et hånligt udtryk i de blå øjne . 
Doktoren rejste sig og bad moderen følge med til hans værelse . 
Det var et stort og rummeligt Kammer i gavlen af huset og med vinduerne ud til haven , som var indrettet til sønnen , og møbleret efter hans egen smag , 
dette lyse værelse med reoler fyldte med bøger . Skrivebord , sofa og bord med fint grønt klæde på pladen og tæppe over gulvet , var moderens stolthed . Her hyggede hun og tørrede støv af , her viste hun enhver gæst op , når sønnen ikke var hjemme , for at de kunne se , hvor fint han havde det . Her satte hun sine smukkeste blomster i vinduet , for at han kunne have fornøjelsen af at pleje dem . 
Den samme beundring , hun følte for sin 

studerte søn , følte hun for alt , som hørte ham til . 
Det havde kostet hende besvær og møje at få den noget påholdende mand , som var mange år ældre end hun , til at indvillige i , at den lærnemme dreng blev sat i god skole og senere kom til København . Hun havde sparet og knebet , for at manden ikke for meget skulle mærke , hvor dyrt et sådant ophold i hovedstaden var . 
Mangt et gnavent udfald mod sig og drengen havde hun fundet sig i og båret med tålmod ; men lønnen havde også været stor — glæden over studenten og endelig over den unge læge , der med vel fuldbragt eksamen kom hjem og kærlig opfyldte hendes ønske om , at han foreløbig blev nogen tid hos hende og praktiserede der på egnen , hvor der manglede en læge , havde langt opvejet alle hendes mange bekymringer . 
Hun var en høj , noget svær skikkelse med et roligt , fattet væsen . Sin bondedragt og de gamle skikke holdt hun fast ved , og regimentet i huset førte hun med stram tømme . 
Jørgen tog en stol og bad hende sætte sig . 
» Jeg har tænkt på at gå ud til Anna , «  sagde hun , idet hun sindigt satte sig . 
» Vejret er så dårligt . « 
» Deraf tager jeg vel ingen skade . « 

» Jeg ville tale med dig om Jens . « 
-hvad er der med ham ? « 
» Han er misfornøjet ; det har ikke været heldigt for ham , at jeg er her hjemme . Han gør sammenligninger . « 
» Jeg har mærket det . Men hvad tænker den skidt dreng på — han skal jo have gården — hvad ønsker han så mere ? « 
Du må se mildt på det , mor , det er ikke sådan at sætte sig ind i andres tanker , og hvem véd , om man ikke ville gøre ligeså i hans sted . « 
Er dit arbejde måske ikke strengt ! Hvad ville den sovetryne sige til at vækkes midt om natten og i al slags vejr følge hvem som helst , der ønskede hans hjælp . Har du ikke , da du var i hans alder , læst og læst og kun tænkt på at blive færdig , for at glæde din moder . Hvad gør han , ligger på ovnbænken og snuer og sidder med tvær mine ved maden . « 
» Men han ser sig harm på min større frihed , på mine finere klæder , og måske føler han også , at du er stolt af mig . Vær nu billig imod ham og indrøm dette . « 
» Det har jeg vel skellig grund til , Jørgen . « 
» Aldeles ikke . Mor . Han kan være dygtig nok på sit felt , når han kun selv7 vil , og jeg tror han ville , når du gav ham mere kommando over folkene , og spurgte ham lidt tilråds 

i et og andet . Tænk nu over det , medens du går ud til Anna , thi det kan ikke gå an , at min nærværelse her ødelægger drengens karakter^ 
efter samtalen med sønnen kastede Ane Jørgens et sjal om skuldrene , bandt et tørklæde om hovedet og beskærmet af en gammel , grøn paraply begav hun sig på vejen ud til skovledet . 
Hun gik rank og stift , ingen skulle se på hende , at mange slags bekymringer havde hvilet på hendes skuldre , ærekær som hun var over sit og sine ; ingen måtte have noget at sige på hende eller nogen , der tilhørte hende . 
Svært at dække for den , der selv blottede sig for sladder og folks ilde omdømme — men der var bleven dækket , og alt var gået godt til denne dag — kom nu alligevel syndens straf , og hvordan ville Anna kunne bære den ? Tungt nok det , tungt nok det , om det skulle ske sådan . 
Hun nærmede sig huset med faste skridt , og med rolig hånd åbnede hun døren og bød :  » God dag . « 
Anna sad i den anden stue ved drengens seng , hun rejste sig og kom ind . 
» God dag ! I se , er du der . « 
» Jeg måtte vel ud og se , hvordan det stod til . « 

» Så må du da tage tøjet af og sidde ned . « 
» Ret længe kan jeg ikke blive , men det er vel bedst , at jeg tager det våde sjal af , inden jeg går ind til drengen . « 
» Han har sådan en slem feber . « 
» Jeg skulle hilse fra Jørgen , at han kommer igen om lidt . Han synes så svært godt om den dreng . 
Annas læber dirrede , men der kom ingen tårer i hendes øjne . 
» Jeg beholder ham vist ikke , mo'r . « 
Sig nu ikke det , Anna , for der kunne gerne være synd i den angst , du føler for det barn , og det véd da desuden også kun vor herre . « 
Hun lagde sjalet over en stol , stillede paraplyen ved siden af , og idet hun rettede på folderne i det store sorte forklæde , fulgte hun datteren ind til drengen . 
Med hviskende stemme talte hun til ham , men drengen kendte hende ikke , og rystende på hovedet satte hun sig på sengekanten . 
Imedens var der banket på yderdøren , men da ingen svarede , blev låsen drejet , døren gik op og Hasle trådte forsigtig ind . 
Hans hurtige , lynsnare blik ovcrfo’r stuen , og da han ingen så , lukkede han atter forsigtig døren og gik ind i det andet værelse . 

i det samme vendte Ane Jørgens hovedet for med forklædet at tørre tåren af kinden , som synet af drengen havde trængt frem i hendes øje , men hun glemte tåren og al bevægelse ved at se ham og sad som en urokkelig træfigur med hænderne foldede over maven . 
Hvordan har han det , spurgte Hasle hurtigt og gik lige hen mod sengen . 
Det gav et sæt i Anna , men hun vendte sig ikke om . 
» Hr . Hasle skulle hellere blive hjemme på sin gård , end komme her og give folk an-ledning til snak , «  sagde Ane . uden at forandre sin stilling . 
Jeg elsker dette barn og må vide , hvordan han har det . « 
Det kunne de jo få at vide af Jørgen . ; 
» Men jeg vil se ham . og vil også selv forvisse mig om , Ane Jørgens , hvordan Anna er til mode . De véd jo bedst , at jeg har leget med hende og holdt af hende , fra jeg var dreng . « 
Ja , desværre . « 
Uden at bryde sig om hendes bemærkning bøjede han sig over sengen og strøg drengen blødt og varsomt hen over håret og berørte hans kind og hånd . 
Drengen så op og smilte til det kendte ansigt . 
» Han smiler til mig , «  sagde han med en 

rørelse , som ville forbavse enhver , der kendte ham under andre forhold ,  » og der er en fin fugtighed over hans pande og hånd , jeg tror det er gode tegn . Tab ikke modet . Anna , så hårdt håber jeg ikke du skal prøves . Jeg kom også for at sige dig , at du ikke er ene om bekymringen og angsten , og at du i denne tid liar det bedre end jeg , thi du er hos ham . Det glæder mig , at de var her , Ane Jørgens , thi de kan da se . at der ikke var noget ondt i mit besøg . Farvel , Anna , farvel . « 
Og lige så hurtig som han var kommen , lige så hurtig gik han igen . 
Ane Jørgens så til datteren , som nu ikke-kunde holde tårerne tilbage . 
Ja . nu må jeg nok gå . «  skal det allerede være ? «  det havde dog vist været bedre for dig og Anders , om i havde boet noget længere herfra .  : 
hun tog sjalet og hæftede nålen fast i . 
Anders går og tænker på en skovfogedplads ovre på Fyn .  . 
Så — ja såmænd — ja , det ville vist være godt det . « 
Atter gik hun ud i det sludfulde vejr med den store paraply over hovedet , tankerne fore fra Anna og barnet , til Jens med det misfornøjede sind og derpå til Hasle , som havde 

strøget med så varsom hånd hen over hendes barnebarns hoved , men gangen var lige fast og regelmæssig og ansigtet lige roligt og bestemt . 
Da hun nærmede sig gården så hun Jens og forvalteren , der var i vandstøvler op til knæet . De talte tilsyneladende ivrigt , hun så forvalteren gestikulere med hånden , men da Jens så moderen , gik han ind i gården . 
» Det er en flink knøs og svært vel voksen af sin alder , «  sagde forvalteren til hende , da hun kom og ville gå ham forbi .  » De har et godt greb på at opdrage deres børn og få dem frem i verden . « 
» Jeg klager ikke , «  svarede Ane . 
» Hvad doktoren angår , så er han nok vel anskreven på herregården . « 
» Så , «  svarede Ane . 
» Der ymtes om så meget deroppe . « 
» Hvad skulle det vel være ?< 
» Alan siger , at frøkenen , som er syg . synes godt om sin læge . « 
» Ikke alt , hvad der siges , kan stå til troende . « 
» Der går dog sjælden røg af en brand , uden der er ild i den . « 
Den eftermiddag var Ane mere tankefuld end sædvanlig . Hun havde aldrig rigtig klaret det for sin tanke , hvorledes sønnens fremtid ville kunne forme sig . Foreløbig var det hende 

nok , at han var en lærd mand , som hun kunne være stolt af , og hele landsbyen se op til . 
Men kom nu en fin og fornem dame og tog ham fra hende — nu stod det hende klart , at sådan måtte det vel komme en gang - -hvorledes ville vel forholdet da stille sig mellem hende , sønnen og den fremmede dame ? 
Men fra høgholt blæser der ingen god vind ned til os , tænkte hun , og var forvalterens ord sande , så bliver dette mig vel også kun til sorg og græmmelse , o o 
på landet var der almindelig uro over den vedvarende regn , man begyndte allerede alvorlig at ængstes for årets høst . 
Aviserne vare overfyldte med beretninger om , hvor langt tilbage i tiden noget lignende var indtruffet , og fortalte om spirende sæd og nedslåede kornmarker . 
Da en aften gik solen . ned uden mørke , truende skymasser , og der hvilede en stille , kølig fred over marker , skov og Enge . Mangt et øje var den aften forhåbningsfuldt rettet mod himlen , og mange drøftede barometrets stigning og gik beroliget i seng for at vågne med glad vished om de varme 1 ågemasser , som sænkedes og atter løftedes over den våde jord . 

det var atter varm , strålende sommer , da Edele , nu fuldstændig helbredet , gik ned ad havetrappen og ud på grusgangen , der førte forbi huset . 
Ved lågen mødte hun Hasle , der lod til at have meget ti avlt . 
» Hvor skal du dog hen så pyntet og med de elegante handsker ? « 
» Jeg skal på visit .  . 
» Visit ! Her på landet . Hvem fanden vil du dog gøre visit hos . Vil du op til præsten for at modtage hans velsignelse efter den vel overstandne sygdom ? Men der behøver du ikke at være i toilet , det gamle rokkehoved kan hverken høre eller se . « 
» Fy , tal dog ikke så formasteligt om den hellige guds mand . Forresten skal jeg ikke til rokkehovedet , du må gætte om igen . « 
Undskyld , men jeg har sgu ikke tid til at gætte gåder nu . Det må vente til middagen  . 
Og borte var han om gavlen af huset . 
Edele samlede sin spadseredragt og gik ned over gården , igennem porten og ud ad alléen . 
Hvor luften var varm og dog frisk og herlig at indånde , og hun inddrak den i lange drag . Alt syntes hende så skønt og festligt . Græsstrået som ukrudtblomsten smilte og blinkede i fornyet ungdommelig pragt . Lærken 

sang som var det en stille forårsdag og alt endnu åndede forventning og længsel . 
Edele var så let , så glad , hun følte kærlighed til lærken . Blomsten , strået , det tætte løvhang over sit hoved , til alt og alle . 
Hun følte ungdom og den genvundne sundhed ved hver bevægelse hun gjorde , det var en hel fornøjelse at flytte foden hen ad vejen og hoppe over de små vandpytter , som endnu lå i fordybningerne . 
Landsbyen var som uddød , alle , som havde kraft til at færdes ude på markerne , sås i travl virksomhed med at vende neg eller rive sammen , kun enkelte gamle koner viste sig i husdørene , og nogle barbenede børn vadede med opsmøgede benklæder i gadekæret og forskrækkede ænderne , som rabbende og snadrende flygtede for dem . 
» Kan i sige mig , hvor doktor Knudsen boer ? « 
De standsede alle i legen for at se på den fine dame . 
. Hvor boer doktoren ? Det véd i vel ! « 
De viste hende gården . Den anden der oppe til venstre . 
Hun nikkede og gik videre . Da hun kom til strædet , måtte kjolen højere op , det kneb at bevare de fine støvler for stænk , og da hun vel var kommen over denne vanskelighed , fik 

hun en forskrækkelse af den fremfarende lænkehund , som stod i porten og bjæffede lydelig ad den uventede gæst . 
Hun bankede på yderdøren , men ingen svarede , så gik hun ind og bankede på den næste , men da resultatet her var det samme , åbnede hun også den og stod nu i den store stue med det lange træbord foran vinduerne . 
Heller ikke her var der nogen , og det syntes som om der ingen var i hele gården på hunden nær , som stadig stod og bjæffede og sled i lænken . 
Hun så sig nysgerrig omkring , undrende sig over , at den mand , hun søgte , virkelig havde sit hjem her . Hvor lidt han dog passede i disse omgivelser , hvor kunne han leve og ånde i dem  ? 
Hun hørte en dør blive åbnet , og idet hun vendte sig , stod hup lige over for Ane Jørgens og fattede straks hvem hun var . 
» Jeg beder dem undskylde , jeg uden videre er gået ind , men der var ingen , som lukkede op da jeg bankede . Jeg ville hilse på doktor Knudsen , er han hjemme ? « 
Ane havde med et blik overskuet hele den elegante skikkelse , som stod for hende , og var også øjeblikkelig på det rene med , hvem hun var . 
» Nej han er ikke . « 

» Mit navn er Edele hammer , jeg har været svg , og doktor Knudsen har været mig en meget omsorgsfuld læge . Det var min hensigt at takke ham i hans eget hjem . Hvis jeg ikke tager fejl , er de sikkert hans moder . Doktoren ligner dem overordenlig meget . « 
» Ja , man siger det , «  svarede Ane smigret . .  » Vil frøkenen ikke sidde ned ? « 
» Tror de . det varer længe før doktoren kommer ? « 
Det er aldrig muligt at sige — sommetider kommer han tidligt og sommetider sent — men frøkenen kunne jo blive her lidt . Det kan måske fornøje dem at se haven , Jørgen tager sig så meget af den . « 
» Jeg er bange , jeg sinker dem , «  svarede Edele med sit mest indsmigrende smil . 
Å — nej — jeg har ikke selv noget videre med høsten at gøre , så hvis de har lyst , skal de ikke genere dem . Værsgod , her skal de se , «  og med en del stolthed over det virkelig smukke haveanlæg lukkede hun døren op , som førte derud . 
-her er jo prægtigt ! «  udbrød Edele , der overraskedes ved at se de smukke blomsterpartier og den friske grønne plæne , som i skønhed langt overgik græsplænen på høgholt . 
Haven forsonede hende en del med doktorens hjem , og en anseelig bondekone kunne 

4 
vel være lige så meget værd , som en pyntet dame i København . Hun så på haven , beundrede det smukke anlæg , lugtede til roserne , og da Ane sagde , at hvis hun havde lvst til en af dem , skulle hun ikke genere sig men tage den hun syntes bedst om , tog hun også én og hæftede den i sit bælte , men trods alt dette tog tid , kom doktor Knudsen dog ikke . 
» Nu er det nok på tide at jeg går , «  sagde hun endelig .  » Så vil jeg kun bede dem , give deres søn dette kort og bringe ham min hilsen . « 
» Vil frøkenen ikke selv lægge det i hans værelse ? «  Ane havde nok lyst til også at vise det frem . 
Edele betænkte sig lidt , men hendes nysgjærrighed var vakt , og hun gik med Ane op i det stille værelse , som , overgydt med solstråler , smilte venligt til hende . 
» Hvor hyggelig her er ! «  udbrød hun , idet hendes øjne overfor reolerne , de store kobberstik og de mange raderinger , der dækkede væggene . 
» Her er vel ikke så fint som oppe på gården , men Jørgen er da tilfreds med det , som det er . « 
» Her kan han sagtens være tilfreds , her er jo dejligt . « 
Hun beundrede blomsterne i vinduet , så 

på nelliken , der stod i fuld blomstring og fortalte Ane , at højrøde nelliker var hendes yndlingsblomst . 
Da hun endelig gik , fulgte Ane Jørgens hende ud af gården og forbi den vrede lænkehund , hun ville vise Edele en sti , som var renere end strædet og førte udenom byen ned til vejen . 
Udenfor porten så de doktoren , som kom gående fra markvejen og hurtig nærmede sig , da han fik øje på Edele . 
» De her , frøken ! «  han var åbenbart meget forbavset over at se hende . 
» Jeg ville aflægge dem et besøg , doktor Knudsen , og takke dem for alle de mange skridt , de har ofret for mig — vejen er virkelig ikke så kort . Deres moder har vist mig den smukke have , og jeg har , som de ser , berøvet dem en af deres smukkeste roser . Nu skal jeg ned ad stien der og se at finde hjem . « 
» Det bedrøver mig , at jeg ikke har været hjemme og selv kunnet overrække dem rosen ; men tillader de nu , at jeg følger dem et stykke på vej og viser dem stien ? « 
Hun smilede , og han fulgte , og Ane Jørgens stod ene tilbage og stirrede efter den høje , slanke skikkelse , som med synlig interesse lyttede til hendes søns ord . 
Det var ikke glæde , ikke stolthed , der 

rørte sig i hendes hjerte , medens hun stod der så alvorlig . 
Hun tænkte på alle de mange besværlige timer , som hun havde gjennemkjæmpet for at lå sønnen frem — på de mange bitre ord , som derved vare fremkomne mellem manden og hende ; hver gang pengene skulle frem fra kistebunden , havde hun måttet døje meget mere , end nogen anede . Det var så lang tid siden , at alle disse erindringer havde været fremme i hendes tanker , at hun selv undredes over , hvorfra de kom — men det var vel angsten for , hvorhen alt dette mulig kunne bære . 
Hun følte nag mod den unge dame , som , på så kort en tid havde vundet den , som hun havde ofret så megen bekymring , og som var hendes stolthed og glæde . 
Fru Hasle havde stadig grund til ærgrelse ; nu i den travleste tid var der kommen en gæst til Hasle , en ungdomsbekjendt af ham , men hun vidste nok , hvorfor han var kommen , hun kendte capitain Thomsens følelser for Edele . Og ville Edele endda opmuntre ham og lade det endelig en gang blive til alvor — Fru Hasle ville gerne indbilde sig selv , at det var hendes søsterlige venskab for Edele , som frem 

kaldte dette ønske om at se hende vel gift ; at det var en vis ængstelse for søsterens indflydelse over Hasle , ville ingen have fået hende til at indrømme . 
Det var derfor ærgerligt at høre Edele straks erklære : at det var utåleligt , at man ikke engang kunne være i fred på landet . 
Trods disse ord lod hun dog til at more sig fortrinligt med den nyankomne gæst . Allerede dagen efter havde hun redet en lang tur med Thomsen , og sinket staldkarlen med hestens opsadlen . 
Hun burde naturligvis være glad over , at hendes mand ikke blev utålmodig over Edele — men det var alt for forbavsende til at hun kunne lade være med at irritere sig derover . Han havde indvilliget i en skovtur og havde selv været kusk , og lige så dårlig hans humør havde været for nogen tid siden , ligeså strålende var det nu . 
Og så doktor Knudsen , også han havde øjensynlig indlemmet sig mellem søsterens tilbedere — det var mageløst med mændene , at de ikke kunne tåle at se en nogenlunde køn kvinde , uden straks at blive forelsket . Hvordan det indre , hvordan sjælen var , derpå tænkte de ikke , de lod dem blindt lede af deres øjenlyst . 
Hun sad ved sit filerarbejde , medens disse tanker fore rundt i hendes hoved , og Edele 

hvilede på sin sædvanlige plads ved verandaen , med fødderne mageligt lagt op på en gyngeskammel . 
» Edele ! « 
Edele drejede hovedet lidt og så på søsteren . 
» Du må endelig være lidt forsigtig med doktor Knudsen . « 
» Hvad mener du , Ida ? « 
» Du må ikke opmuntre ham , ikke kokettere med ham . « 
» Hvorfor ? « 
» Naturligvis fordi det ville være stor synd . « 
» Jeg kan da ikke forhindre ham i at beundre mig , når han nu en gang har lyst til det , «  lo fidele ,  » Og hvorfor skulle det være mere synd for ham , end for enhver anden ? « 
» Fordi du selvfølgelig ikke kan mene noget med din leg . « 
» Hvorfor , i alverden , skulle jeg mene det mindre med ham ? « 
» Det behøver jeg dog vel ikke at sige dig ! «  svarede Fru Hasle spidst . 
» Jo . det véd gnd du gør ! « 
» Duglemmer , at hans moder er bondekone her i byen , og at hans søster er gift med vor skovfoged . « 
» Ja , hvad så ? «  sagde Edele drillende . 

det ville være et temmeligt ubehageligt slægtskab for mig , og for dig vel også . Men det har ingen nød , det glemmer du såmænd heller ikke , så arrogant som du er . Men så bør du også behandle ham sådan , at han kan vide , hvad du mener . « 
» Du himlens gud , hvor du er langt tilbage for tiden , Ida , «  sagde Edele gyngende frem og tilbage .  » Véd du da ikke , at nu er dannelse alt . og at den kaster bro over alle stænder . « 
; du er virkelig undertiden højst utålelig , «  svarede Fru Hasle irriteret . 
» Å — hvilket held — at de netop kom nu ! «  sagde Edele til kaptajnen og doktoren , som i det samme trådte ind fra haven .  » Vi have nemlig en søsterlig disput , og den , véd de måske , er altid temmelig nær ved et skjends-mål . Det var lige i rette tid , inden det brød rigtig ud . « 
» Men Edele dog ! « 
De , doktor Knudsen , vil bestemt holde med mig . « 
Hvis frøkenen vil sige mig hvorom striden handler . « 
Han bukkede og rakte hende en pragtfuld buket af mørkerøde nelliker . 
» Min yndlingsblomst ! Hun begravede ansigtet i buketten .  » Å , doktor , vil de lægge den hen på bordet . « 

han gjorde det med et nervøst drag om munden og en rynke mellem brynene . 
» De , capitain Thomsen , vil holde med min søster . Men tag en stol og fortæl mig noget morsomt fra vor kære hovedstad . « 
» Men først skulle jeg dømme imellem dem og fruen . 
» De og min søster har naturligvis ret , og så har jeg ikke lyst til at tænke mere derpå . « 
Capitainen tog en stol , og bøjende sig over den snoede han tilfreds sit spidse overskæg . 
» Tro kun altid , frøken , at jeg har ret , så vinder jeg dog måske én gang den lykke , som de véd jeg higer efter , «  sagde han med dæmpet stemme . 
» Vær endelig ikke for sikker på det . jeg foretrækker ofte det urette . « 
» Umuligt ! Ungdom og skønhed er gerne forenede med alle dyder , et skønt legeme , en skøn sjæl . « 
» For himlens skyld , Thomsen , lad mig være fri for komplimenter her ude på landet — desuden er det en påstand , som ingen steder har hjemme , dertil findes der for megen glimmer i verden , for hvilket man bør vogte sig , véd de nok . « 
» Der er intet , som skuffer mere end det ydre , «  bemærkede Fru Hasle .  » Jeg har kendt 


en komplet skønhed , der var eller i det mindste var lige ved at være — en sand djævel . « 
» Der kan de selv høre , hr . Capitain , min søster , hun véd det . « 
» Så havde præsten måske dog ret , «  svarede Thomsen . 
» Hvad påstod han da ? « 
» Det var en meget from mand , derfor foldede han sine hænder hver gang han mødte en smuk pige og bad — herre , led mig ikke udi fristelse . « 
» Capitaincn er nok ingen udpræget præste-ven , «  lo doktoren , der stod lænet mod dørkarmen . 
» De herrer officerer foragte i regelen enhver stand , undtagen deres egen , «  sagde Edele . 
» Vi har dog den dybeste respekt for feltlægen med de skarpe knive og andre uhyggelige instrumenter . « 
» Har de ofte været udsat for at falde i feltlægens hænder ? «  spurgte doktoren med et noget skadefro smil . 
» For Pokker , doktor ! Hvorfor røre ved dette ømme sted ? De véd jo meget godt , at jeg endnu ikke har lugtet krudt . Jeg talte på hele standens vegne . « 
» Bliv nu ikke gnaven over den krudtrøg , «  lo Edele ,  » men gå hellere hen til klaveret og lad os få en sang . « 

de kender jo hele mit udvalg , frøken — dog nej , jeg tror der er én ny , den skal de få . « 
Han rettede sin høje , elegante skikkelse , og Edele fulgte ham med øjnene til han sad ved klaveret . 
Doktoren betragtede hende alvorligt og forskende , og furen mellem de mørke bryn blev dybere og fastere , medens hun smilende lyttede til Thomsens bløde , vellydende stemme : 
jeg elsker det unge , blomstrende træ , hvis glans kun solen kan male , hvis løvrige krone med skygge og læ er sangernes højenloftssale . 
Jeg elsker sommerens lyseste dag , kår dug for solen må vige , når svenden bag høstakken hviler i mag med drøm om sin elskede pige . 
Jeg elsker den friske , modnende frugt , som snart fra træet vil dale , den smiler og blinker og rødmer så smukt , min tørst skal den engang husvale . 
» Bravo , capitain ! «  sagde Hasle , der var kommen ind under sangen .  » Det gør godt at få lidt musik . Min hustru og min svigerinde er næsten ikke til at få til klaveret . Så , nu må vi have én til . « 
» Nej , min gode Hasle , mere end denne 

ene får de ikke - - men måske doktoren kan afløse mig . « 
Ja , det er rigtigt , jeg har helt glemt deres-gamle talent , Knudsen . Kan de huske , hvor rask de i gamle dage kunne improvisere , når da ånden kom over dem . Så dannede de selv et slags akompagnement , det kunne lyde glimrende . Har de helt lagt det på hylden ? « 
Tildels , det er heller ikke let at få stemningen til at passe til øjeblikket . « 
» Lad os få det som deres stemning er  «  lød Edeles indsmigrende stemme ,  » ellers er det jo heller ikke improvisation . « 
» Som frøkenen vil . « 
Han indledede , efter nogen nølen , med et par harmoniske mollaccorder en Melodi , og begyndte først dvælende , siden inderligere , med en kraftig , smuk baryton : 
der går dæmrende lys over landet , morgenen bryder sig rødmende frem , lette luftninger krusede vandet , fiskerne vendte med fangsten hjem . På stranden  » han «  stod og stirrede over de lette , lyse , gyngende vover . 
Han tænkte , just sådan er hendes sind , som bølgen så let , den sagteste vind bringer skiftende leg , veksler lys med skygge . Tør på gyngende grund mit livshåb jeg bygge ? Tør jeg håbe i hjertet dybest inde , som på havets bund , ædle Perler at finde ? 

Edele havde lænet sig tilbage i stolen og stirrede smilende ud over haven , men alt som sangen skred frem og hans stemme lød kraftigere , medens akompagnementet brusede stærkere hen mod hende , svandt smilet mere og mere , og via han sluttede , sad hun alvorlig med ryggen mod stuen . 
» Herligt , smukt , «  sagde Hasle . 
» Havde jeg anet deres talent , doktor , havde jeg skam ikke sunget først . « 
» En fuldstændig uskolet stemme , «  hviskedee Fru Hasle til Edele — men uden at svare rejste hun sig , bøjede sig over bordet med doktorens forsmåede nelliker , tog den største og smukkeste og hæftede den ved brystet . 
» Jeg havde nær glemt at sige , at vognen om et øjeblik er for døren , «  sagde Hasle .  » Ere damerne færdige ? « 
» Vognen ! «  gentog Fru Hasle forbavset . 
» Har du helt glemt , lille kone , at folkene skulle trakteres med kaffe og æbleskiver . « 
» Det aner jeg ikke det mindste om . « 
» Var det da ikke fra dig , at Edele kom med forslaget ? « 
» Det var virkelig fra mig selv . Svoger , og jeg troede , du havde talt med Ida . « 
» Nå , ideen var jo god — og den skal have tak , som opfandt den . Men du har i 

ethvert tilfælde ikke været meget i dit køkken , thi de have stegt og braset den hele formiddag . « 
» Du véd , at jeg hver morgen gør min runde og giver jomfruen mine ordre — så den bebrejdelse — « 
» Jeg tænker sandelig ikke på at bebrejde dig noget , lille ven . Men lad os nu komme afsted . De tager vel med , Knudsen ? « 
Doktoren så til Edele , før han svarede , men hun lod ikke til at bemærke ham , men lo og talte med kaptajnen . 
. Vær så sød . Ida , hun vendte sig til søsteren ,  » og tag nellikerne med dig og sæt dem i vand . 
» Jeg kan desværre ikke i dag , «  svarede han opfyldt af en bitter stemning , som Edeles ligegyldighed havde fremkaldt . 
» Men de kommer jo i ethvert tilfælde i aften ? »  spurgte Hasle . 
Doktoren bukkede . 
Edele var fuldt optagen af turen og var først på vognen . Kaptajnen hjalp hende . 
Fru Hasle var gnaven og misfornøjet over , at Edele havde fået denne ide . som syntes at glæde hendes mand . 
Hasle var selv kusk og hilste venlig med pisken ned til doktoren , som stod ene tilbage . 
Doktor Knudsen kendte ikke kaptajnen 

og havde aldrig set ham før i disse dage . Det var en mand med mange interesser og som det derfor var en fornøjelse at tale med , for så vidt syntes han godt om ham — men det . at han så åbenlyst viste Edele sin kærlighed og ved enhver som helst lejlighed sagde hende det , stødte ham . der selv var meget tavs og tilsluttet i alt , hvad der bevægede ham dybt og inderligt . Var det et tegn på overfladiskhed , som ikke lovede noget godt for den . der bandt sig til ham — og dog , hvad kendte han til hende , hvad gav ham grund til at beskæftige sig med hendes fremtid — hun , som for få måneder siden havde været ham fremmed og ukendt , hun , som han kun havde været læge hos i en lettere sygdom . 
Men han elskede hende , hendes tålmod og mildhed , medens hun havde været syg , havde bundet og fængslet ham — tåbelighed , hvor mange havde ikke under deres sygdom været som hun — nej , hendes skønhed , hendes unge , rige skønhed havde beruset ham , gennemtrængt ham med en magt , som han nu forgæves kæm-pede imod . 
Mange kvinder havde han set , men aldrig bøjet sig så dybt for nogen , som for denne ene — og hun havde øget denne følelse med et gryende håb , eller var det kun hans egen forfængelighed , der havde set og anet noget mere 

og inderligere i hendes væsen mod ham — nej og atter nej — han havde haft grund til at tro , at han ikke var hende ligegyldig ; og nu — kastede hun ham fra sig , som hun vel allerede havde kastet blomsten , der sad ved hendes bryst . 
Det var et sandt ord , at kun dåren gør regning på lykken i morgen , fordi den smiler o c ? r o 
til ham i dag . Thi morgenrøden tilhører os ikke , før vi vel have nået aften . 
Han var kommen hjem , havde forsøgt at beskæftige sig i haven , og hans moders alvorlige øjne fulgte ham forskende . 
Var ulykken allerede kommen , siden han gik så tankefuld og adspredt ? Hun huskede , at dér havde også Anna gået , bleg og adspredt . og puslet ved blomsterne , medens hendes kamp stod på . 
Længe blev han dog ikke i haven , med langsomme skridt gik han ind i sit værelse og satte sig ved skrivebordet med hovedet hvilende i hånden . 
Var hun en letsindig , legende sommerfugl , som blidt hang med vingerne , når kulden fo'r hen over den og atter , så snart solen skinnede , flagrede tankeløs fra blomst til blomst . Dog nej , glemsom og letsindig var hun sikkert ikke , kærligt og mildt var hendes hjerte . 
Havde hendes første længere tur ikke været 

til skovfogedhuset med favnen fuld af legetøj til de små børn , og havde hun ikke overtalt Hasle til at følge med for at hjælpe hende at bære de ting , som hun under sin sygdom havde forskrevet til dem . Og hvor glad havde hun ikke været , da lille Knud bedredes , svogeren havde været helt rørt derover . 
Hørte han virkelig imellem dem , som straks med glæde fandt fejl hos den , som ikke besvarede deres følelser ? 
Men så han ikke fejl hos hende , og ville han ikke se dem , der var , så måtte han også kæmpe for at vinde hende og ikke fejt tabe modet . At han var født Bonde , var vel i nutiden ingen hindring for at nå op til den , man elskede , vare ikke mange af landets bedste mænd Bondesønner , og dog vare de nåde frem til det , de ønskede ? 
Han rejste sig , tog hatten og gik ud . I forstuen stod moderen , hun så studsende på det forandrede udtryk i hans ansigt . 
» Kom lille mor , så gå vi sammen ud i Marken . « 
» Så må jeg da have et tørklæde om skuldrene , og mit solklæde , Jørgen . « 
Stemmen dirrede af ivrighed , hun havde stor lyst til at gå med sønnen . 
Største delen af jorderne lå bag haven , men den dag arbejdede de ovre på den anden 

side af kørevejen , og de skulle først ned ad strædet for at nå derhen . 
Da de kom ned til vejen , kom vognen fra høgholt kørende . Han tog moderen under armen og svingede hatten til hilsen . 
Hasle tog ærbødig hatten af for Ane Jørgens og nikkede til Jørgen . Fru Hasle hilste stift , Edele nikkede muntert , og doktoren så , at nelliken endnu var bevaret . Kaptajnen så kun nysgjærrig ned på sin rival . 
Jeg synes , vor gode doktor stod mærkværdig fortrolig med den bondekone . « 
Fru Hasle overhørte bemærkningen . 
» Det er hans moder , «  svarede Edele og så fast på kaptajnen ,  » så det er egentlig ikke mærkværdigt , at han viser hende fortrolighed . « 
» Nå — ja så , «  sagde Thomsen lang-trukkent . 
Det er en af de dygtigste og agtværdigste koner her på egnen , «  sagde Hasle fra bukken ned i vognen . 
» Højst forbavsende , «  svarede Thomsen ,  » man aner aldeles ikke hans oprindelse ved at tale med ham . Jeg sværmer ellers ikke for bondefødninger , som svinge sig i vejret . « 
-og hvorfor ikke7 «  spurgte Hasle .  » Må . man ikke netop antage , at der hos et sådant menneske er mere energi , mere kraft og be 

gavelse , end hos andre , som så godt som fra vuggen blive fyldte med kundskaber . « 
» De mangle som oftest den tilbørlige rod . « 
» Hvad mener de ?- « 
» Den medfødte takt , den fra den tidligste barndom indpodede dannelse , fundamentet til ethvert nobelt menneskeliv . « 
» Jeg er ganske enig med kaptajnen . uden derfor at ville nedsætte doktor Knudsen , «  sagde Fru Hasle , tilfreds med at have fundet en allieret . 
» Vil de virkelig påstå , Thomsen , at en Bondes liv ikke kan være nobelt , blandede Edele sig i samtalen . 
» De er idealist , frøken , «  svarede Thomsen med et smil .  » Jeg vil overordentlig nødig berøve dem deres poetiske drømme , som måske er indpodede dem gennem Christian Winthers træsnit . Men , som sagt , deres unge læge her ude synes at besidde dette fundament , og det er kun det , der forbavser mig . « 
Edele lænede sig tilbage i sædet og syntes ikke at have lyst til at fortsætte samtalen . 
Thomsen var ganske tilfreds med denne nye opdagelse , thi han kunne ikke skjule for sig selv , at denne doktor , som åbenbart i høj grad var fængslet af Edele , havde foruroliget ham noget . Men synet af den svære bondekone med solklædet fortrængte hans frygt , thi 

den smukke og velbekendte frøken hammer betænkte sig vel nok , før hun presenterede hende som svigermama . - - 
» Har du så tænkt over mine ord fra forleden dag ? «  spurgte doktoren , da de vare komne over vejen . 
» Ja , Jørgen , det har jeg . « 
» Og du vil tage lidt mere hensyn til Jens og til hans meninger ? « 
» Jeg har tænkt som så , at jeg vist alligevel ikke beholder dig længe her hjemme . « 
Der gik nogen tid før sønnen svarede . 
» Mulig vil virksomheden her ikke ganske tilfredsstille mig . « 
» Det vil den nu nok ikke , Jørgen . Kan hænde , at også andet vil drage dig bort . Jeg har tænkt mere i den sidste tid , end jeg har tænkt hele mit liv , tror jeg . Og så mener jeg , at drengen nok falder til føje igen — i ethvert fald er han for ung endnu til selv at kunne styre , og helt aflægs er jeg da heller ikke . Jeg har tænkt og tænkt , og i den sidste tid har det undertiden s yntes mig , at det havde været nok så godt , om du aldrig var kommen til bogen , Jørgen . « 
» Hvad er nu det for tanker , du har ? « 
» Så havde du nu stået for styret . «  de bestemte læber bævede og kæmpede , men hun betvang sig og fortsatte .  » Så havde jeg nu 

med glæde boet til aftægt hos dig , og den , som var flyttet ind hos dig . « 
Har jeg såret , bedrøvet dig med noget , siden du angrer den opdragelse , som du har ladet mig får er du misfornøjet , utilfreds med mig ? « 
» Nej , Jørgen , nej , jeg er kun stolt og glad i dig , og undertiden synes det mig også , at det * vel kun er , fordi jeg holder for meget af mig selv , at jeg tænker som jeg gør . 
» Hvad har da givet anledning til alle disse tanker ? « 
» Min tro på , at du holder af den unge dame på gården . For det gør du jo ? « 
Ja . Mor ! « 
» Og hun af dig ? « 
Det har jeg ingen grund til at tro . Men en moders tanke er skarp og klar , og du har ret i at antage , at min følelse for frøken hammer vil frembringe en omvæltning i mit liv . Jeg må ud , må søge mig en rigere gerning , ind til byen , studere videre og søge at tilkæmpe mig en større plads i samfundet . «  pause gik de videre til de nåde stedet , hvor høstfolkene arbejdede . 
Her stod Anders skovfoged og talte med Jens , som langede negene op på sin vogn , men vendte ryggen mod broderen , da han så ham . 

skovfogden gik hen til Ane , og de satte sig alle tre i en . Bunke neg . 
» Jeg har da fået pladsen på pyn . « 
» Hvad har du fået ? «  spurgte doktoren forbavset . 
» Jeg har søgt en skovfogedplads på Fyn , og den skal jeg nu overtage . « 
» Er den da så meget bedre end denne plads ? « 
» Å — nej — det kan jeg ikke sige ? « 
» Men hvad vil du da med den ! « 
» Anna og jeg trænge vel også til nogen . Forandring . « 
» Det har du vidst , mor , og har ikke sagt et ord . « 
» Jeg syntes , det var tidsnok at tale derom , hvis de fik den . « 
» Det var det da egentlig også , «  sagde skovfogeden . 
» Og så skal moder undvære Anna og børnene ! « 
» Der er jo så meget , én må undvære , «  mente Ane Jørgens . 
» Jeg er kun bange for , at Herren skal blive ked deraf , når han får det at vide , og derfor vil jeg bede dig . Jørgen , om at sige det til ham . Han er jo nu så vant til mig . « 
» Jeg synes , at ban har været dig en så 

flink og elskværdig herre , at det nok må forbavse ham , at du vil bort herfra . « 
» Det har han også , jeg klager ikke , «  svarede Anders noget forlegen ,  » men nu er det engang sådan ! Da jeg skal tiltræde pladsen om en fjorten dage , ville jeg gerne , at du sagde det lidt snart . « 
Endskønt det var Jørgen en ubehagelig kommission , lovede han dog svogeren at sige det samme aften . Han kunne ikke forstå moderens ro ved denne efterretning og havde en følelse af , at de holdt noget skjult for ham . 
» Vi skulle helst have den bunke med , «  sagde Jens , som kom kørende med vognen ,  » hvis herskabet da ellers ville lette sig . « 
» Det er nok en streng dag for dig ? spurgte broderen . 
» Det er ikke fuldt så mageligt som at spadsere hele dagen på herregården . « 
» Vogt din mund , dreng ! «  udbrød Ane barsk . 
» Jeg gør da karls-gjerning , så dreng er jeg da ikke mere . « 
» Du kan til efteråret komme ud at tjene , så kan du prøve karls-gjerning . « 
» Lad nu det være godt , «  , sagde doktoren formildende ,  » Jens mener det ikke så slemt som det lyder . « 

om aftenen , da doktoren kom til høgholt og drejede ind gennem lågen til haven , sad Edele på bænken , som stod ved bådebroen . 
Hun hilste og vinkede ad ham . 
» Forstyrrer jeg dem ikke , frøken ? « 
» Nej , thi jeg tror de holder af naturen og forstår at nyde en aften som denne , ligeså godt som jeg selv . Se engene , hvor de dampe , og kirken , som ligger der midt i tågen , omgivet af de høje , mørke træer — det ser ud som et eventyrland . « 
Og den , som med ord maler dette billede for mig , ligner prinsessen i eventyrlandet . « 
» De skal ikke se på mig , doktor , «  lo hun ,  men på det , som jeg viser dem . « 
» I aften er de atter dem selv . « 
Er jeg ikke altid det ? « 
Der synes at bo to naturer i dem . « 
» Virkelig ! Lad mig høre hvorledes de er , det er så sjældent man hører et sandhedens ord . « 
Hun gjorde plads for ham på bænken , og han satte sig ved hendes side . 
» Den ene er mild og blid , betænksom og overbærende . « 
» Og den anden ? « 
» Den anden — « 
» Hvad , de nøler ! Er det noget så for 

færdeligt — det skulle da ikke være en trold , der boede i mig ? «  spurgte hun leende . 
» Jo , en ganske lille djævel . « 
» Og har de ofte været udsat for denne lille djævels ondskab ? « 
Hun så stadig ud mod solnedgangen , og det syntes ham , at skyernes guldkantede takker afspejlede sig i hendes øjne . 
» Ikke særlig ofte , heldigvis . « 
» Véd de . hvoraf det kommer ? Der er nemlig mennesker , som have en forunderlig evne til at fremkalde den onde ånd i mig ; selv står jeg da hjælpeløs og har ingen magt . « 
» Mener de , frøken Edele , at jeg har denne sørgelige evne ? « 
» Nej , netop ikke , «  hun vendte sit ansigt fra solglimmeret om mod ham .  » Jeg kender kun få mennesker , som mindre vække min modsigelseslyst . « 
» Tro ikke , at det kun er tom høflighed , når jeg siger , at deres ord fylde mig med 
lykke . ? " 
» Jeg synes nok , det er noget overdrevent . Herre gud , doktor , bliv nu ikke som alle de andre . « 
» Hvilke andre — er det deres tilbedere , de mener ? « 
Hun lo og nikkede . 
» Men jeg , frøken , Edele , er jo blandt dem . 

jeg véd det er tåbeligt , naragtigt , vanvittigt , om de vil , men jeg elsker dem . « 
» Nej — nej — doktor , sig nu ikke detl «  hun så bebrejdende på ham og rakte hånden afværgende ud mod ham .  » De piner mig dermed — jeg kan ikke lide det . « 
» Men derfor elsker jeg dem dog alligevel . Er det fordi jeg er født Bonde , og de har set mit hjem , at de ikke vil høre mig ? « 
» Fy , det havde jeg sikkert ikke fortjent at dem — en sådan tanke er en fornærmelse mod mig . og dem uværdig . « 
Hun så hans mørke blik og sammenpressede læber . 
» Jeg skal betro dem en hemmelighed , doktor Knudsen , men så skal de se på mig og ikke sidde sådan og stirre . Jeg kan ikke elske , hører de , jeg har intet hjerte . « 
Han så op og mødte hendes blik . 
» Jeg har det virkelig ikke — og vil heller ikke have noget - hvis jeg følte , at det vågnede , så ville jeg kæmpe , stride derimod ! Thi hvad er det at elske ? Man tror , nu elsker man og bliver så gift — og nogle år efter opdager man , at det slet ikke er manden eller konen , men y ennen eller veninden man elsker . Det sker jo hver dag , at man ser følelserne skifte og veksle , der skrives , digtes og spilles kun derom , og alle er enige i , at det er 

ganske naturligt ; de har intet og føler intet ansvar og vil intet påtage sig ud over deres egen forelskelse . Men jeg ville føle ansvar og vil ikke tage mig det på — tør ikke sige til nogen : din i al evighed . Og hvis det nu dog var sådan , hvis jeg elskede til al evighed , og han derimod ophørte dermed — ved himlen , doktor Knudsen , jeg tror jeg dræbte ham og mig selv ! Så , kan de nu forstå mig , og vil de venligt række mig deres hånd ? « 
Han tog hendes udstrakte hånd og holdt den et øjeblik i sin . 
» Og tror de virkelig , at alle ægteskaber er så ulykkelige og byggede på så løs grund  ? « 
» Nej , der gives naturligvis undtagelser . Men hvorfor skulle jeg blive mellem de lykkelige , hvad garanti har jeg derfor ? « 
» Den , at jeg virkelig elsker dem — jeg tør ikke sige : i al evighed , disse ord have ingen god klang i deres øren , og de ingen tro til — men jeg elsker dem varmt og oprigtigt , og lyst og klart vil deres billede altid vedblive at leve i min erindring , når vi nu skilles . « 
» Vi skilles da ikke i aften ? « 
» Jo , frøken , Edele ! Hvis det står til mig , så ses vi ikke oftere . De rejser om en fjorten dage , jeg vil i den tid tage mig en ferie . « 

» Kan de sige mig , hvorfor en mand altid flygter , når man ikke straks besvarer hans følelse ? Er det så underligt , at man sky’r og frygter en erklæring , når man sætter pris på denne mands selskab ? « 
» For mit vedkommende kan jeg forklare dem det . Det vil være mig grænseløs pinligt at se det smil , som jeg elsker • at høre den stemme , som fryder mig — at modtage det blik , som trænger sig ind til min inderste sjæl , og så at vide  - om kort tid er alt dette ikke mere mit . Så lyser disse øjne for andre , disse læber , denne skikkelse , alt det , som jeg tilbeder , det stirrer fremmede , mig ligegyldige mennesker beundrende på . « 
Der var en underklang af dyb lidenskab og smerte i hans stemme , Edele følte sit eget hjertes hurtigere banken og åndedraget blev kort og brudt . Da hun så op mod ham , bemærkede hun , hvor bleg han var . 
» Går de nu straks ? « 
- nej , jeg følger , med deres tilladelse , med op . Denne ene aftens fryd og smerte — og så — så — « 
Capitain Thomsen havde været lænkebunden til stuen , da vært og værtinde sad inde . Han vidste , at Edele var ude i haven , men kunne ikke linde nogen passende anledning til at slippe ud . 

han blev ikke særlig glad , da ban så doktoren i hendes selskab og tænkte på , at denne havde haft den lykke , som han selv var gået glip af . Vel syntes det ham nok , at doktor Knudsen ikke så særdeles glad eller lykkelig ud , endskønt Edele viste sig meget venlig imod ham . 
Dog var også hun tankefuld og mærkværdig adspredt , hun havde overhørt flere af hans spørgsmål og på andre havde hun svaret helt hen i tåget — en feteret dame har ganske vist en del friheder , men hun var unægtelig lovlig lunefuld og koket . 
Men det klædte hende — klædte hende henrivende — og den næste dag måtte og ville han have en alvorlig samtale med hende . Og fik han en kurv , så ville han vente endnu nogen tid ; tålmod havde belønnet mangen en mand , og fordi han fik nej i år , var det ikke sikkert , han fik nej næste år , enhver fæstning kunne jo indtages af en klog general . 
Da Hasle gik ind i sit værelse med doktoren , gjorde han forgæves forsøg på at få hende ind i en livlig samtale , hun var ligefrem forstemt , og det var ham næsten ikke muligt at få et svar af hende . 
» Nå , doktor Knudsen , har de noget at betro mig , siden de ønsker at tale ene med mig ? «  sagde Hasle , da de vare komne ind . 

de ser mig så alvorlig ud , de har da ikke haft nogen' ubehagelighed ? « 
» Det er ikke angående mig selv , «  svarede doktoren , - og ser jeg alvorlig ud , da har det intet at gøre med det , jeg vil tale om . « 
» Det glæder mig , kære ven ! Jeg var sågu angst for , at det var noget med min svigerinde , jeg ville så overordentlig nødig , at de skulle have kvaler i den retning . Hun er sød nok , det véd gud , men hun hører ikke til dem , man vinder i en snup , og egner sig , imellem os , heller ikke endnu til at blive gift . « 
» Det er angående skovfogeden — han har bedet mig om at tale med dem . «  det gav et sæt i Hasle , han blev ganske bleg , og drejede sig hurtig om mod doktoren . 
» Jeg må tilstå , «  vedblev denne ,  » at jeg ikke fatter ham , ligeså lidt som hans bevæggrund dertil , men han har søgt sig en anden skovfogedplads , og den har han nu fået .- 
» Ja så !- , sagde Hasle hurtigt , legende med sin urkæde . 
Han indså dog rimeligvis , at det var utaknemligt mod dem , der altid har været ham en meget human og elskværdig herre , thi han havde ikke lyst til selv at sige dem det . « 
» Ja , så , «  gentog Hasle adspredt .  » Ja , jeg kan forstå — nå , ja , ja da . «  doktoren så 

forundret på ham , han havde ventet et heftigt svar , men i det sted stod Hasle famlende og forlegen . Han fattede sig dog snart og sagde med et tvungent smil : 
» Naturligvis , vil manden bort , kan det vel ikke hjælpe at holde på ham . Det må han gøre , som han har lyst til . « 
Doktoren fortalte ham derpå om svogerens ønske , at rejse snart , og bad om Hasles tilladelse . 
» Det bliver naturligvis noget vanskeligt for mig , «  svarede han ,  » men — jeg finder vel en anden ; indtil da må jeg selv være skovfoged og passe på vildtskytterne , som her nok findes enkelte af . Sig ham , at fra min side er der ingen hindring . Rejser deres søster og børnene nu straks med ham ? « 
Han ville først selv derover for at ordne lidt og kommer da igen for at hente dem . « 
» Meget fornuftigt af ham ! Vil de gå ind til damerne , jeg kommer om et øjeblik . Jeg har nogle fordømte regnskaber , som jeg skal have i orden . « 
Det faldt ikke Hasle let at bevare sin stemning den aften . Også Edele manglede sit sædvanlige gode humør , og doktoren var alvorlig . 
Kun Fru Hasle og kaptajnen fortsatte samtalen med tilsyneladende liv , dog varede det ikke længe , før Fru Hasle opdagede sin 

mands adspredthed — hvad havde doktoren og han talt om ? Havde det været om Edele , og var det kommet til en forståelse mellem de to — men hvorfor skulle Hasle derfor være så misstemt ? Han , der satte så forbavsende megen pris på denne bondedoktor . 
Der gryede en svag , men så meget desto forfærdeligere mistanke frem i hendes hjerte . Hvis Edele , med sin leflende spøg og sit til sine tider indsmigrende væsen , dog virkelig havde forstået at fængsle Arnold , som så mangen anden , der kom i hendes nærhed— hun turde næsten ikke tænke tanken ud -- hun følte , hvorledes der voksede ondt frem i hendes hjerte ved synet af den unge søster , som hun aldrig havde sympatiseret med — og dog , da doktoren havde taget afsked og de andre vare gået til ro , så arbejdede og arbejdede tankerne . Arnold havde været så mærkværdig denne sommer , hun syntes han havde skyet hende og kun været inde , når Edele var der . 
Hun havde i den sidste tid lokket ham til lange ensomme spadsereture , og Fru Hasle holdt ikke af at gå , det vidste jo søsteren , lignede det da noget at foreslå det ? 
Og under Edeles sygdom havde han i timevis siddet i hendes værelse , talt og spøgt med hende . Hvor led nu hendes stakkels hjerte - hun følte nu klart , livor rent og 

uskyldigt det var , siden hun ikke tidligere havde fattet nogen- mistanke — å , hvor rent var det ikke ved siden af al den ondskab , der fandtes i verden . 
Hun følte , at hun næsten hadede hende , med en svag sjæls angst for alt bevidst ondt , og med rædsel , fordi det gik op for hende , hvor lidt værd den havde , som hun kaldte søster . 
Der var uro og flagren imellem de talrige alliker , som beboede Toppen af de høje poppeltræer langs hegnet , som omgav den store have . Ungerne skulle ud at røre vingerne og forsøge sig på egen hånd . De skreg ængstelig om hjælp og hoppede med udbredte vinger fra gren til gren , medens de gamle fløj frem og tilbage i Toppen af træerne , opmuntrende og vejledende dem . 
Edele og Thomsen kom spadserende i livlig samtale , som dog blev afbrudt af fuglenes hæse skrig . 
Edele så smilende op mod de tætbesatte trætoppe . 
» Hvilket fornøjeligt , selskabeligt liv de dog fører , «  sagde hun . 
» De har stærk Sans for familielivets glæder . 
Jeg er ikke naturkyndig nok til at vide , om de 

ere kræsne i valget af deres bedre halvdel , eller de vælger i flæng , men i hvert tilfælde er der vist ikke mange ungkarle imellem dem . Når man har et åbent øje for den lykke , der kan findes indenfor hjemmets stille vægge , så er det også et kummerligt liv at vandre ene gennem verden . « 
Hvorfor gifter de dem da ikke , capitain Thomsen ? «  . 
» Og det spørger de om , frøken hammer ! De som véd , at der kun findes én , som kunne gøre mig hjemmet lykkeligt . « 
» Er de ikke kommen videre i al den tid , jeg troede det gamle sværmeri for længst forbi . « 
» De hører ikke til de kvinder , man elsker den ene dag og glemmer den anden . De må sige mig , hvad det er , som de har imod mig ? Er der noget , jeg kan forandre eller rette , noget , som jeg kan stræbe at nå , og som kan gøre mig værdigere i deres øjne ? « 
» Å , Thomsen , «  svarede hun og lagde sin hånd fortrolig på hans arm ,  » vi to . kende hinanden for godt , have danset alt for meget sammen på disse tomme , indholdsløse københavnske baller , til at en alvorlig , stærk følelse kan spire frem nu . Kom jeg ikke til at elske dem , den gang vi lærte hinanden at kende , så kommer jeg aldrig til det . « 
» Den lykke jeg har . haft ved at møde 

dem , at tale med dem og ofte være dem nær , skal altså , nu være årsagen til , at de ikke i den kommende tid vil kunne elske mig . « 
Han gik i nogen tid tavs ved hendes side så fortsatte han , idet hans blik hvilede forskende på hende : 
» Jeg beder dem sige mig endnu et , for den kærligheds skyld , jeg i så lang tid har følt for dem . Er der nogen anden , de elsker ? Tilgiv mit spørgsmål — men så længe jeg véd , at deres hjerte er frit , er det mig umuligt at opgive håbet . « 
» De frister mig jo mosten til at lyve for dem og sige ja til deres spørgsmål , «  svarede Edele , idet en stærk rødme overfo’r hendes an-sigt . Men de skal opgive håbet , uden at jeg lyver for dem , og kun være mig en god og trofast ven , som jeg kan stole på vil forsvare mig , når nogen skulle føle lyst til at angribe mig . « 
» Jeg takker tor den ærefuldt stilling , som de tildeler mig , «  svarede han med nogen bitterhed ,  « men jeg vil vedblivende håbe på , at den dag en gang vil komme , hvor de vil indse , at jeg fortjener en fortroligere plads ved deres side . « 
De er uforbederlig og må da bære følgen . Men jeg håber dog , at de må give mig den 

Ros , at jeg ikke bevidst har næret deres følelse  ? « 
» Måske ikke bevidst , men der er et medfødt koketteri i hele deres væsen , de løfter én til himlen , for i det næste minut at sænke én til helvede . Tilgiv at jeg siger det , men de er en meget farlig dame , måske netop fordi det er ubevidst . « 
» Det er et sandt held , at vi nu nærme os gården og mennesker igen , «  lo Edele ,  » thi de er jo lige ved at blive ubehagelig . Men tal de med min søster , de vil se , at hun vil give dem ret . Jeg får mange moralske prædikener her ude . « 
» Jeg rejser i eftermiddag , «  svarede Thomsen , som trods de fattede beslutninger , hvormed han havde begyndt denne samtale , dog følte sig bittert skuffet ,  » min nærværelse er nødvendig i byen . « 
De vare nåde op i forhaven , hvor Fru Hasle havde travlt med at samle de sidste roser til potpourri , hun hørte hans sidste ord og forstod af tonen , at Edele atter havde afvist hans tilbud . 
Hun så ikke med mildt blik på Edele den dag , og da Hasle , der havde været så glad ved hans ankomst , nu sagde med et lettende suk :  » Gud ske lov , så blev vi da af med 

ham , «  så var hun overbevist om sin egen elendighed og mandens brødefulde følelser . 
Den eneste lettelse var , at Edele havde bestemt sig til at tage hjem efter en fjorten dages forløb , så blev hun da befriet for hende . Hun havde altid følt nag og misundelse til den langt yngre søster , som var så meget smukkere og som bestandig var bleven fore-trukken , først nu i disse sidste dage følte hun klart , hvor stor en magt naget havde fået . 
Hun udspejdede hvert af mandens og Edeles skridt , og hver gang de talte sammen eller ud-vexlede de ubetydeligste ord , hvilede hendes øjne forskende på dem . 
En dag traf hun dem sammen på verandaen i ivrig samtale . Hasle standsede midt i en sætning da hun kom ud . 
» Hvad er det , i drøfter så livligt ? « 
» Å , det var ikke noget videre , «  svarede han og gik ned i haven og hen til forvalteren , der ventede på ham . 
» Ikke noget ! «  udbrød hun stødt .  » Det er et mærkeligt svar . Det forbavser mig , Edele , at du vil have hemmeligheder med din søsters mand . « 
Edele så forbavset op , hun anede intet til søsterens mistanke og jalousi , og fortalte da , at de havde talt om skovfogeden , der skulle bort 

den næste dag , og at Arnold var ked af at miste den flinke mand . 
» Er det noget at være ked af , hans lige kan vi såmænd snart finde , «  svarede Fru Hasle .  » Der er i det hele gjort alt for meget væsen af ham og hans familie , det tåler den slags mennesker ikke . Jeg har sagt det ofte nok til Arnold , men han har aldrig villet høre mig . « 
De stod nu begge og lænede sig ud over jærngelænderet på verandaen og så ned mod Hasle , der syntes at være i heftig ordstrid med forvalteren . Han slog ud med hånden og enkelte vrede ord lød op til dem . 
» Hvad , fanden , mand , kan de da ikke mere tænke på egen hånd 1 « 
Forvalterens svar kunne de ikke høre , derimod kom Hasles svar så meget desto tydeligere . 
» De kan rejse og ryge ad hede helvede til — når de selv vil . « 
Forvalteren hilste ikke des mindre med sædvanlig ærbødighed , Hasle besvarede ikke hans hilsen , men gik længere ned i haven . 
» Vor herre må vide , hvad der går af Arnold for tiden ? «  sagde Edele ,  » hans humør er rigtignok temmelig knudret . « 
Fru Hasle svarede ikke , men sendte hende et skarpt blik og gik ind . 
Edele havde allerede i nogen tid længtes 

bort og efter sit eget hjem , men hun kunne ikke nænne , at moderens ophold hos sønnen skulle forkortes for hendes skyld , og ventede derfor med tålmod til den bestemte tid kom . Der var for tiden en så lummer , uvejrssvanger luft på høgholt , at det var med vanskelighed hun drog vejret let og frit . 
Hvorfor og af hvem , stemningen tyngedes så stærkt , kunne hun ikke rigtig forstå — var det hende selv , der følte sløvt og tungt ? Det var det måske — men verden var nu engang utilladelig trist og kedelig , og det var ingen ublandet fornøjelse at være kommen ind i denne besværlige tilværelse . 
Så mange krav stilledes der , hvor mangt og hvor meget havde man ikke at stå til ansvar for — ethvert utilbørligt ord , stod der jo — men det var nu alligevel uretfærdigt , at man skulle være ansvarlig , når man ikke havde bedet om at komme ind i verden , og aldrig gjorde andet , end næsten kede sig ud af den igen . 
Havde hun nogen skyld lige over for ham , der forleden aften forlod hende , så bleg og alvorlig — hun syntes ikke , og dog forfulgte hans billede hende , og dog hørte hun hans stemmes klang og følte atter sit eget hjertes hurtigere banken og forundredes over , at hun tænkte langt mere på ham , end på nogen af 

de andre , der forgæves havde søgt at vinde hende . 
Der var en gæring , en kamp i hendes indre , som hun forgæves søgte at løsrive sig fra , og håbende , at forandring af opholdssted og mere adspredelse , end hendes gnavne slægtninge på høgholt kunne skaffe hende , ville sprede den uro , der var over hende , glædede hun sig over , at der kun var et par dage til afrejsen . 
Der havde været flere besøg af nabofamilierne fra egnen , som nu , efter at deres forskellige sommergæster vare rejste , atter fortsatte den sædvanlige omgang . 
Familien på høgholt var meget yndet , og Fru Hasle betragtedes af alle de gifte damer som særdeles fornuftig og behagelig . Edele faldt derimod ikke i deres smag , og mødrene syntes ikke om , at døtrene beundrede hende . 
Høsten var sluttet og det sidste sædlæs kørt vel i laden , og dog var Hasle stadig urolig og fredløs — forvalteren så han ikke til og syntes at sky damernes selskab . 
En formiddag havde han meget travlt inde i sit værelse , han fik alle sine jagtredskaber frem og pudsede og polerede bøssen . 
» Skal du på jagt ? «  spurgte hans kone forundret .  » Jagten er jo knap gået ind endnu . « 
» Jeg vil ud i aften og gøre en runde i 

skoven . Her skal være nogle krybskytter , og de ville naturligvis benytte sig af , at jeg ingen skovfoged har i denne tid . « 
» Jeg går med ! «  udbrød Edele . 
» Du ! «  sagde Fru Hasle .  » Vil du ved nattetid trave om i skoven ene med min mand , du er næsten guddommelig ! « 
» Det kunne netop være morsomt , vejret er jo  .henrivende og det bliver klart måneskin . « 
» Det er umuligt , «  sagde Hasle ,  » du vil blive træt af den lange tur . « 
» Jeg er en udmærket fodgænger . « 
» Ja , det véd jeg nok , men i aften kan jeg nu ikke have dig med , hvor gerne jeg ellers ville . « 
» Der kan da ikke være nogen fare for dig ? «  spurgte Fru Hasle .  » Tag et menneske med — forvalteren måske . « 
» Du kan være ganske rolig , kære Ida , der er ikke spor af fare . Lusker der nogen om derinde , så er det kun folk her fra egnen , de kende mig alle og er egentlig skikkelige mennesker . Det er naturligvis nogle unge labaner , som have lyst til at lege jægere . « 
Det var en stille , kølig september aften med klart måneskin , da Hasle med bøssen over nakken vandrede ind mellem skovens tætte træmasser . Månelyset faldt sølverhvidt og 

spøgelseagtigt hen over stien og dannede mørke , forunderlige skyggeformationer . 
Dyb , uendelig stilhed hvilede over skoven , men inde i dens midte lød sagte , hemmelighedsfulde suk , og løvet knækkede og faldt , som var der andre end ham , der færdedes gennem det tætte løv og banede sig vej mod et bestemt mål . 
Men Hasle var alt for kendt med skoven både dag og aften til at skænke disse lyde nogen tanke . 
Han gik frem uden at ane , at én skygge foruden hans egen fulgte ham . Når han stod stille , da standsede også den , når han gik , da listede den atter sagte efter , søgende så vidt muligt at undgå månestriberne og de åbne steder , men stadig spejdende og opmærksomt følgende ham . 
Hasle måtte endnu én gang se Anna og tale med hende , før hun rejste . Kun om aftenen kunne han være uforstyrret af børnene og alle , fremmede . 
Han havde aldrig tænkt sig , da han , for at få høgholt , havde bundet sig til en anden , at hans barndoms kærlighed og ungdoms forelskelse skulle være en følelse , som ikke var til at beherske eller udrydde . 
Han syntes den gang , hun led ved hans forlovelse med Ida , at det vel måtte kunne 

bæres , da det var nødvendigt ; men nu , da hun syntes lykkelig i sit hjem , og en anden optog hans plads og kaldte sig fader og havde ret over hans barn , da vågnede hans skinsyge og hans længsel , da kom alle ungdomsfølelserne brusende frem og magtstjal hans sind og tanke . 
Han elskede dette barn , hans eneste , som nu skulle fjærnes fra ham — havde han dog kun denne raske dreng at elske — havde han ham at opdrage , ham at færdes med . 
Men han havde kun det tomme hjem og en hustru , som han ikke elskede , ja ikke engang sympattiserede med — det store , tomme hjem — hvor dyrt havde han ikke tilkøbt sig det ! 
Han huskede , hvorledes han som dreng legede i haven og på engen med den lille gårdmandsdatter , som var jævnaldrende med hans yngste søster , hvorledes han , når huslæreren gav ham fri , ofte listede op til Ane Jørgens og blev trakteret med kaffe og søsterkage og altid beundrede det smukke barn , som voxte op til byens smukkeste pige . 
Han havde ikke , som broderen , lyst til at studere , og blev derfor sendt ud for at lære landvæsenet , men kom atter hjem efter nogle Års forløb for at hjælpe faderen . 
Han fornyede da snart sit bekendtskab med Anna , som hyppig kom op på gården 

til søsteren , og den barnlige beundring gik ntt over til en stærk og heftig lidenskab . 
Han fo’r op af sine tanker ved lyden af en vissen gren , der knækkede bag ham , han vendte sig hurtig , og hans skarpe øjne funklede ind i skoven , men alt var atter stille og ensomt , og kun månelyset blinkede bag ham , som det blinkede foran hans fod . 
Så vendte han sig igen om og stod snart foran det lille skovfogedhus , der lå så stille og ubeskyttet . 
Et lys strålede rødligt ud gennem de små ruder og oplyste Hasles ansigt , idet han gik forbi og hen til døren , som han åbnede . 
Men skyggen sneg sig efter ham og lænede sig forsigtig op mod brændestablen , men da alt vedblev at være stille og tyst og Hasle ikke kom straks igen , listede den sig hen mod huset , nærmede sig vinduet , hvor gardinet ikke sluttede tæt , og pressede det blege ansigt fast mod ruden . « 
Men inde i stuen sad Hasle ved siden af Anna , bøjet hen mod hende . 
» Du har fået en hård straf over mig , Anna . Intet sted har jeg ro og fred for den nagende længsel , jeg føler efter dig . Tomt og ulykkeligt synes mig mit hjem , hvor jeg skal hykle venskab og ømhed og kun føler lede . I begyndelsen , før jeg endnu havde indset , hvor 

ganske jeg havde mistet dig , og før drengen var bleven mig så kær , da gik det vel nogenlunde — men nu , hvert venligt ord er mig en kamp , hvert smil en pine — min barnløse hustru er mig imod , du har sandelig fået en hård straf over mig ? « 
» Og rammer den da ikke mig som dem ? «  spurgte hun seende ned på sine hænder , der lå foldede i hendes skød . 
» Du holder jo af Anders . « 
» Ja , jeg holder af ham — men jeg husker dog , at der lever én , jeg har holdt mere af . « 
» Anna ! « 
» Tror de da ikke , det gør mig ondt , at de ikke kan glemme , og at høre om , hvor forandret de er fra den tid , da de altid var glad og fornøjet . « 
» Det synes mig så lang , lang tid siden ! Hvorfor lod jeg dog ikke gård være gård , og søgte mig en forpagtning , hvor du kunne have fulgt mig . « 
» Å — Arnold — , «  hun var bleven bleg og tårerne stod hende i øjnene ,  » hvorfor tale om alt dette , véd du , véd de da ikke , herre , hvor meget de piner mig ? « 
» Jeg måtte én gang tale rigtig ud , måtte sige dig alt dette , om det end piner dig . Måtte se dit ansigt endnu én gang før du rejser og se , om du hader eller elsker mig •— . Og nu 

vil jeg ind til drengen og tage afsked med ham , medens han sover så roligt og blidt , og så må jeg høre et ord af dig , et eneste , til trøst for mit forspildte liv . « 
Han rejste sig , tog hendes hånd og førte hende ind i den anden stue , hvor drengen sov så ubekymret og uvidende om den kamp , der kæmpedes i det hjerte , som nu bankede ham så nær . 
Men ude på vejen ved ledet hørtes raske , faste skridt , skikkelsen ved vinduet lyttede med spændt forundring , lågen blev lukket op og atter omhyggelig lukket , skikkelsen forsvandt i brændestablens mørke skygge . 
Imedens stod Hasle bøjet over drengens . Seng , han kyssede ham på panden og vendte sig da om mod Anna . 
» Og nu Anna , sig mig til afsked , har du godhed for mig endnu . Sig mig det , jeg tror det vil mildne mit sind og gøre mig livet lettere . Anna , sig mig det , ja eller nej ? « 
» Ja , herre , og det bliver vist aldrig anderledes . « 
Han slyngede armen om hendes skulder , drog hende sagte til sig og kyssede hende . 
» Farvel Anna , så ses vi vel ikke mere . Tak for disse ord . « 
Han tog sin hat , kastede bøssen over skulderen og gik stille ud af huset . Hans blik var bøjet mod jorden , og hans tanke optaget 

af afskeden med hende , han havde kær , og med langsomme skridt fordybede han sig i den af månen spøgelseagtig oplyste skov , der syntes at vinke og hviske advarende til ham . 
Men den , som sidst var kommen til huset stod stum og forfærdet ved synet af Hasle , der så sent kom ud fra Annas hjem . Endelig fremstødte han en ed — for hen til døren , rev den op og gribende en bøsse , der hang i forstuen , ilede han efter ham . 
Men skyggen fulgte nu ham , på hans ville fart , og sneg sig lydløst , som en ond ånd , hen ad stien . 
Fru Hasle ville ikke gå til ro , før hendes mand var kommen hjem , hun følte en underlig uro og ængstelse ved den sene tid , som han denne aften færdedes på — han var vel før om aftenen gået skoven igennem for at opdage dem , der jagede hans vildt , men skovfogeden havde da altid været med , og hun havde aldrig før følt den navnløse angst , som hun nu ikke kunne frigøre sig for . 
Edele opmuntrede hende så godt hun formåede , men søsterens uro og nervøsitet smittede hende , og begge lyttede efter gård-hundens bjæffen , den havde en egen måde at hilse sin herre på . 
Lampen stod tændt på bordet , men den store lampeskærm dæmpede næsten ganske 

lyset . De sagde ved vinduet i dagligstuen og kiggede ud i gården , hvor alt var stærkt oplyst af månen . 
Edele havde talt sidst , nu tav også hun og så ud . 
Der gik en stund , hvori alt var fuldstændig stille , da hørte de pludselig hunden rasle med lænken og fare frem og tilbage omkring sit hus . 
» Der er han . «  sagde Edele lettet . 
» Gud ske lov ! «  udbrød Fru Hasle .  » Jeg har været meget angst , og skal også sige Arnold , at den slags ængstelser må han ikke oftere udsætte mig for . « 
De så nu en mand komme frem fra porten , gå langs med muren og op imod dem ; hunden lagde sig ligegyldig , og manden forsvandt gennem døren til forvalterens værelse . 
De så atter uroligt på hinanden og blev endnu mere ængstelige efter skuffelsen . 
» Hvor kan forvalteren dog komme fra på denne tid af døgnet ? «  sagde Edele uvilkårlig dæmpende sin stemme . 
» Hvad er klokken ? «  spurgte Fru Hasle på samme dæmpede måde . 
Edele så på sit ur . 
» Halv et . « 
» Og Arnold sagde , at senest elleve ville han være her igen . Det er uforsvarligt af ham 

at udsætte mig for en sådan angst . Jeg tror , at jeg vil bede forvalteren blive oppe . « 
Hun rejste sig og gik hen mod døren . 
» Går du med Edele ? jeg er så forunderlig i aften , jeg har ikke engang lyst til at gå ene over gården . « 
Da de kom til forvalterens vindue slukkedes lyset derinde . Edele bankede på ruden — der kom intet svar . 
Hun bankede igen —•  » Forvalter — forvalter  ! « 
Lidt efter kom hans ansigt til syne , det så blegt og forstyrret ud i månelyset . 
» Tag noget tøj på og kom ud . « 
Det varede atter nogen tid , endelig kom han ud til dem . 
» Hvor de ser forskrækket ud , «  sagde Edele , , idet hun næsten gøs tilbage for ham . 
» Jeg blev også angst da de bankede . « 
» Og dog kunne de knapt være kommen i seng endnu , vi så dem jo komme hjem for et øjeblik siden . « 
» Jeg har været nede i byen . « 
» Så har de vel ikke set noget til min mand , de véd han gik til skoven hen ved otte . . Jeg er urolig for ham , han lovede at være : hjemme før elleve . « 
» Den er vist ikke meget mere . « 
» Klokken er snart et . « 

» Det er jo rigtignok noget sent ! « 
» Jeg ønsker , at de kalder på forkarlen og én mand til , og sammen med dem går de ned mod skoven . « 
» Lad os gå med , vejen er ikke lang , «  foreslog Edele . 
Fru Hasle nølede , men hendes angst steg med hvert minut , og Hasle kunne have godt af at se , hvorledes han havde skræmmet hende ved sin ubetænksomhed og unøjagtighed . 
» Ja , vi gå med i kald nu på karlene og skynd dem . « 
» Jeg råder fruen derfra , «  sagde forvalteren nølende ,  » der er mørkt i skoven , og det er dog ikke godt for damerne at gå sådan om ved nattetid . « 
» Fruen og jeg gå med ! «  sagde Edele bestemt ,  » skynd dem , om et øjeblik er vi færdige . « 
Lidt efter gik de to søstre ud af gården og ned ad markvejen til skoven , fulgt af de tre mænd . Der blev ikke talt mange ord undervejs , og Edele så skarpt og forskende ned mod skoven ; men alt var stille , kun lyden af deres egne skridt , nåde deres øren . 
» Herren er nok gået ud af skoven og kommen hjem af vejen igennem landsbyen , «  sagde endelig forvalteren . 

» Det var da en mærkelig vej , «  svarede forkarlen ,  » hvad skulle dog Herren der ? « 
» Det er ikke godt at vide , men jeg synes dog næsten nu , det kan være trolig nok . Her er såmænd ikke et menneske . « 
De vare nåde til skovkanten og- gik nu ind over stenten . Fru Hasle gøs ved den uvante ensomhed og stilhed , hun greb Edeles hånd og stod stille . 
» Jeg tør ikke gå længere ! « 
» Jo vist så , «  sagde Edele ivrigt ,  » er vi først komne så langt , så må vi også videre . Det gælder nu kun , hvilken af stierne vi skulle følge , « 
» Vi kan jo gå her til venstre langs hegnet , «  foreslog forvalteren . 
» Den fører jo lige ned i mosen , forvalter , «  svarede forkarlen .  » Det er da rimeligere at gå lige frem , stien her skærer jo lige midt igennem skoven . 
» Det synes jeg med , «  sagde Edele .  » Kom Ida , her er jo ikke noget at være angst for , når vi have de raske mænd med . « 
Edele sluttede hende fast om hånden og drog hende med sig ; og Fru Hasle fulgte viilieløs , hun vidste , at lige så ligegyldig , blaseret og lad søsteren til sine tider kunne synes , ligeså vrig og dådskraftig var hun , når det gjaldt noget alvorligt . 

» Mon vi ikke skulle råbe på Herren . «  foreslog den raske forkarl , som gik nærmest damerne . Det kunne da være , vi fik svar og kunne høre , hvor han var . « 
Det gav et sæt i forvalteren ved dette forslag , han så lige så bleg og nervøs ud som fruen . 
» Lad os det , «  svarede Edele . 
De standsede alle , men ingen havde lyst til , med et højt råb at afbryde nattens stilhed . 
» Nu skal jeg , «  sagde Edele beherskende sig , og med hånden for munden råbte hun : 
» Arnold ! « 
» Det lød klart og tydeligt ind mellem træstammerne , men intet ekko og intet gensvar fulgte . 
» Herre — hr . Hasle , «  råbte forkarlen . 
Et sagte suk i træernes kroner , en gren , der knækkedes af en opskræmt fugl , var , skønt de lyttede anspændt , det eneste svar de fik . 
» Vi må længere ind , «  sagde Edele . 
Og atter gik de fremad , tavse , beængstede . 
» Herren er nok hjemme nu , «  sagde forvalteren , som havde synlig ulyst til denne nattetur ,  » og er måske nu lige så ængstelig for fruen og frøkenen , som de er for ham . « 
Fru Hasle standsede . 
» Forvalteren har måske ret ; her gå vi 

dog omkring til ingen nytte , og jeg kan heller ikke længere holde det ud . Lad os vende om . « 
Endnu én gang satte Edele hænderne for munden og råbte af alle kræfter : 
» Arnold — Arnold ! « 
Der blev en dyb stilhed , efter at dette stærke råb var hendøet — og nu får de alle sammen af rædsel — var det et skrig eller en høj forfærdelig stønnen ? 
De så blege , rædselsslagne på hinanden . 
Det kom der henne fra træet , «  sagde forkarlen med sagte stemme . 
» Vi må derhen ! Kom Ida ! « 
Men Fru Hasle rørte sig ikke . 
» Kom karle , vi må derhen ! « 
Og med de to karle ved sin side , gik Edele med tøvende skridt hen mod en gammel bøg , som strakte sine rødder langt ud over stien . 
Forvalteren stod hos Fru Hasle , og som . hun skælvede han over alle lemmer . Da hørte de et udråb , et skrig , og så Edele kaste sig ned ved træet . 
Fru Hasle fik atter sin kraft tilbage , og en minut efter lå begge søstrene bøjede over Hasles sårede skikkelse . 
Det var som det nødråb , han havde udstødt , ganske havde taget hans sidste kraft , thi han var bevidstløs og lå henstrakt langs jorden . Med den største forsigtighed blev han 

loftet og lagt hen ved stenten . Den ene af karlene blev sendt i forvejen til gården , for at hente flere folk med en bårc , og derfra videre til landsbyen , for at se , om doktor Knudsen skulle være kommen hjem , hvis ikke , skulle han øjeblikkelig ride til nærmeste by og få en anden læge . 
Fru Hasle havde først følt dyb smerte og sorg over den ulykke , der havde ramt manden , men nu stod hun stiv og kold ved stenten og ventede på folkene med båren . 
En ny angst , fremstået af hendes mistanke mod ham , vågnede nu i hendes tanke — hvem havde den været , som havde bibragt ham dette , måske dødelige skudsår i siden ? Når hun tænkte på den stemning , han i den sidste tid havde været i , tænkte på hans Iver efter at komme afsted denne aften — lå det da ikke nær at antage , at han selv havde søgt at dræbe sig . Og af hvilken anden grund , end fordi han elskede Edele . 
Men så var hun jo intet for ham , han intet for hende , så havde hun kun grund til at føle bitterhed og vrede . 
Hans bøsse lå ikke ved hans side , de havde ikke kunnet se , om den endnu var ladt ; gerningen måtte være sket længere borte , og han havde rimeligvis forsøgt med de sidste 

svigtende kræfter at nå hjemmet , men ikke nået længere , end hvor de fandt ham . 
Edele holdt hans hånd , Edele tørrede jord og støv fra hans pande , Edele var den , der gav mændene ordre , men hun selv stod støttet mod stenten , med det blege ansigt vendt bort fra manden . 
Endelig hørte de stemmer og skridt , og et par af folkene kom med et leje , hvorpå Hasle blev lagt med stor omhu og varsomhed , og nu gik det hurtigt mod hjemmet . 
I gården stod doktor Knudsen . Edele drog et langt lettelsens suk , hun syntes aldrig at være bleven så glad over at se et kendt ansigt , som nu , da hun så disse rolige , bestemte træk . 
Endelig , efter en pinefuld , ængstelig time , var hun ene med ham i dagligstuen — Fru Hasle , til hvem doktoren havde sagt , at skudet ikke var bibragt af Hasle selv , sad ved hans leje — og nu kunne hun endelig få at høre , om han troede det blev liv eller død . 
» Jeg er aldrig bleven så glad over atter at se nogen , som ved at se dem , doktor Knudsen . De véd ikke , hvor forfærdelig denne nat har været . « 
Hun gemte ansigtet i sine hænder , som hvilede på bordet , og nu brød de længe tilbageholdte tårer ustandselig frem . 

han gjorde en hurtig bevægelse hen mod hende , men standsede atter . 
» Jeg kom heldigvis hjem nu i aften ; det var et lykkeligt tilfælde , som måske redder deres svogers liv . « 
» Der er altså håb ? « 
» Da jeg lykkelig har fundet kuglen , så er der håb . Skuddet har været rettet mod hjertet , men er afveget noget og har forhåbentlig ikke beskadiget de ædlere dele . « 
» Hvem har dot ? kunnet rette sit våben o 
mod min svoger ? « 
» Det er aldeles ufatteligt , så meget mere som min svoger skovfogeden , hvem jeg i aften , rejste sammen med hertil , netop tilfældig kom til at sige , at her var for tiden ingen friskytter . Hvad Hasle da ville ude , er mig en gåde , da han jo må vide det ligeså godt som skovfogeden . Skudets skrå retning , fra oven og ned efter , tyder på , at det må have været en høj mand . « 
Edeles ansigt var pludselig bleven spøgelseagtigt blegt , hun rakte hånden ud mod ham og greb ham i armen . 
» Sæt dem , doktor ! Her ved siden af mig . Jeg har fået en frygtelig mistanke — gud tilgive mig , hvis den er urigtig . « 
» Hvad er det , frøken ? Fat dem . « 
Han satte sig ved hendes side , og efter at 

Edele havde set sig sky om , begyndte hun med sagte stemme at fortælle og forklare . 
Han lyttede med synlig spænding og interesse og afbrød hende kun enkelte gange med korte bemærkninger . 
» I morgen kommer herredsfogeden . Deres søster har allerede givet ordre derom . Han er en flink mand , som man rolig kan overlade sagen . « 
» Gud ske lov , de er her , doktor ! Jeg tror virkelig , jeg har længtes efter dem . « 
Trods den nervøse angst og uro , der var over hende , spillede dog et smil over hendes blege ansigt . 
Han bøjede sig over den hånd , der lå på bordet , og trykkede et Kys på den . uden at hun gjorde forsøg på at drage den til sig . 
» Nu skal de gå til ro , frøken Edele , jeg bliver her i nat , og går nu atter ind til deres svoger . « 
» Det er umuligt for mig at sove , jeg bliver her . « 
» Læg dem da i det mindste her på sofaen . Husk , at jeg også er deres læge . « 
Hun så på ham med et smil og rejste sig som et lydigt barn , og han svøbte en plaid om hende . Hvor ofte havde han ikke stået bøjet over hendes leje , hvor ofte havde han ikke , som nu , følt brændende trang til at løfte 

denne lette skikkelse i sine arme og trykke hende mod sit bryst . 
» Er det nu godt ? «  han talte som til et barn . 
» Ja , udmærket . «  hun puttede sig ind i tæppet .  » Stakkels doktor , de kunne dog ikke undgå deres skæbne . « 
» Hvorledes — hvad mener de ? « 
» De ville så nødig se mig igen . «  hun vendte sig og lukkede øjnene . 
Herredsfogeden og hans fuldmægtig vare på høgholt . De havde været i skoven , hvor forvalteren og forkarlen havde vist dem det sted , hvor Hasle var blevet fundet . 
De havde ladet folkene gå hjem , og havde selv fundet det sted , hvor hans bøsse endnu lå , og hvor han rimeligvis var bleven såret . Der var intet , som tvdede på den forfærdelige gerning , som her var øvet , intet blod , ingen spor af kamp , ingen knækkede grene . 
De fulgte stien videre frem og nåde til skovfogedhuset . 
Børnene legede glade udenfor døren , Anna sad på bænken ved muren . 
» Er Anders skovfoged hjemme ? «  spurgte fuldmægtigen , en ung mand med rødligt kind-skjæg og pincenez . « 

Anna så meget forbavset fra ham til herredsfogedens svære skikkelse og rejste sig høflig . 
» Søger herredsfogden min mand ? Han er ikke hjemme for tiden , men ovre på Fyn , hvor han har fået en ny plads . « 
» Ja så , det vidste jeg ikke . Fører vejen udenfor ledet ned til landsbyen ? « 
» Ja . « 
» Har de ikke i aftes set nogen gå her forbi og ind i skoven ? « 
Hun havde ikke set nogen , der kom så få den vej . 
Efter undersøgelsen i skoven gik de til bage og sagde nu atter i dagligstuen og talte med Fru Hasle og Edele — doktoren stod ved vinduet og lyttede med opmærksomhed . 
» Her er altså vildtskytter på egnen ? «  spurgte herredsfogeden , der sad ved bordet med fuldmægtigen lige over for sig . 
» Det forbavser mig , at hr . Hasle har kunnet tro det , sagde doktoren .  » Skovfogeden , som jeg netop talte med i aftes , sagde , at her ingen var . « 
» Hvor har de talt med skovfogeden ? « 
» Han har været på Fyn , men han kom hjem i aftes sammen med mig . « 
Herredsfogeden og fuldmægtigen vekslede 

studsende et blik , og fuldmægtigen noterede i sine papirer . 
» Tillad mig , frue , har der været noget brud mellem hr . Hasle og skovfogeden ? « 
» Nej , min mand har altid holdt meget af skovfogeden , og de skiltes særdeles venskabeligt . « 
» De var ængstelig for at lade deres mand gå ene i aftes , havde han da nogen uven her , som de frygtede ? « 
» Nej ; men jeg , som aldrig har troet på forudanelser , må dog nu næsten bøje mig for tanken derom ; jeg havde virkelig en ubeskrivelig angst den hele aften . Og da min søster og jeg så forvalteren komme hjem , gik vi ned til ham og fik ham med ud . « 
» Véd de , hvorfra han kom ? « 
» N ej . « 
Hvad tid var det ? « 
» Klokken var halv et , «  svarede Edele ,  » jeg havde netop mit ur i hånden . « 
Atter så herredsfogden til fuldmægtigen , og atter noterede denne . 
» Tillader de , frue , at forvalteren kommer herop ? « 
» Jeg skal lade ham kalde , «  sagde doktoren , og nu vekslede han og Edele blik . 
Lidt efter stod forvalteren i stuen og hæftede sine snu øjne på selskabet . 
» Hvor var de i aftes klokken tolv ? « 

han havde åbenbart ventet dette spørgsmål , thi han svarede hurtigt : 
» Jeg kom fra landsbyen . « 
» Da der ingen kro er i byen , var det en mærkelig sen tid at komme hjem på . Véd de nogen her på egnen , som deres herre har haft stridigheder med ? « 
Han tøvede , så til doktoren og krammede sin hat . 
» Nå , mand , svar på mit spørgsmål . « 
» Hvis jeg var ene med hr . Herredsfogden , så kunne det måske være , at jeg kunne give nogle oplysninger — hvis fruen og frøkenen ikke vare tilstede . « 
» Jeg ønsker at høre alt , hvad der angår denne forfærdelige gerning , « ' sagde Fru Hasle ,  » véd de noget . Forvalter , så sig kun frem . « 
» Som fruen selv vil , men husk bag efter , at jeg har villet skåne dem og Herren . « 
» Det var måske bedst , jeg havde ham ene for mig , «  bemærkede herredsfogden . 
» Jeg vil hellere blive , «  sagde Fru Hasle . Hun havde en følelse af , at grunden til hendes mands indesluttede og adspredte væsen måske i det næste øjeblik ville blive klar for hende . 
» Skovfogeden er Herrens uforsonligste fjende . « 
Doktoren studsede og så mod forvalteren . 

» Herren har holdt af hans kone i mange år , og den ældste dreng er hr . Hasles . « 
Edele rejste sig heftig for at afbryde ham , og doktor Knudsen trådte frem fra vinduet og sagde :  » Løgn ! « 
Forvalteren skottede til dem og vedblev : 
» Da Herren giftede sig , fik han skovfogeden , der , ligesom så mange andre , syntes godt om Anna , til at gifte hans gamle kæreste . « 
Fru Hasle , der sad lænet mod bordet med hovedet gemt i hænderne , følte det , at hvert ord , han sagde , måtte være sandt . Hun var bleven bedraget fra den første dag . Edele gik hen til hende og lagde sin hånd på hendes skulder . 
» Han byggede det smukke hus til dem og gav dem , hvad de ellers ønskede . Skovfogeden kunne få hvad han ville , men så måtte han jo rigtignok se igennem fingre med , at Herren imellem besøgte hans kone , men det ville skovfogeden nu ikke længere . Så besluttede han sig til at rejse , men var ufornuftig nok til at lade konen blive ene hjemme i nogen tid . Det er nu min overbevisning , at Herren har været i skovfogedhuset , og skovfogeden , der kom hjem i aftes , har truffet ham der — og Anders skovfoged er nu noget heftig . Det var kun det , jeg ville sige . « 
» Hvert ord er usandhed og ondskab ! « 

udbrød doktor Knudsen heftig .  » Skovfogedens kone er min søster ! Jeg har aldrig hørt , aldrig vidst noget om et sådant forhold . « 
» Den gang var de i byen , doktor , og studerede . Deres moder dækkede godt over det , og Herrens giftermål forjog mistanken hos folk her . « 
» Hvoraf véd de , at skovfogeden er kommen hjem ? «  spurgte herredsfogeden . 
Forvalteren tøvede , han var ikke forberedt på dette spørgsmål . 
Jeg mødte ham i byen . « 
» Da han forlod mig , gik han lige ad stien til skoven , hvorledes har de da kunnet møde ham ?< spurgte doktoren . 
» Tillader de , hr . Herredsfoged , at jeg siger et ord ? «  spurgte Edele . 
Herredsfogeden nikkede venligt til hende . 
» Min svoger og skovfogedkonen blive sik-kort omtalte på en højst uforsvarlig måde — jeg har været her hele sommeren , og i den tid har jeg flere gange været i skovfogedhuset . Hun er en elskværdig , nydelig kone , der lader til at være sin mand meget hengiven . Skov-fogeden og min svoger har ikke været uvenner , medens jeg har været her ; derimod har forvalteren der og skovfogeden ikke kunnet forliges , og i de sidste dage har Hasle været misfornøjet med forvalteren og sluttelig sagt ham 

op . Jeg har hørt min svoger bruge meget hårde ord imod ham . Har han nogen uven her , så er det sikkert forvalteren , og jeg antager , at hele denne historie er en hævn , hvis han da ikke har taget en endnu større . Hans sene hjemkomst i aftes var højst mistænkelig , ligesom hans hele opførsel ; hans forsøg på at holde os damer her hjemme fra skoven , hans angst for selv at gå ind i den var også påfaldende . « 
» Frøkenen må undskylde — «  afbrød forvalteren . 
» Stille ! «  sagde herredsfogeden .  » Når jeg spørger dem , kan de svare . Damernes nærværelse er nu ikke mere nødvendig . De , forvalter , bliver her , til de kan bevise , hvor de var i aftes . « 
Edele gik hen til søsteren og bad hende følge sig . Fru Hasle rejste sig mat . 
» Jeg beder dem , frue , ikke fæste lid til de ord , som er blevne hørte her , «  sagde den godmodige herredsfoged deltagende . 
Hun svarede ikke , men bøjede kun hovedet til hilsen . 
Forvalteren skelede med et ondt blik efter Edele og krammede sin hat . 
» Tillader de , hr . Herredsfoged , «  sagde doktoren , da damerne vare gåde , at jeg opsøger skovfogeden og bringer ham med herhen ? « 

» De kommer mit ønske i forkøbet , kære doktor . « 
Forvalteren så atter frit op , når skovfogeden kom , så glemte de nok ham , for hvad de da fik at høre . 
Doktor Knudsen var meget oprørt over den plet , forvalterens ord havde kastet over hans . Søsters ære . 
Nu lå Hasle der i stærk sårfeber og kunne hverken forsvare hende eller sig selv . Det var en sand lykke , at skovfogeden var kommen hjem ; og dog , havde han nu siddet ovre på Fyen , så kunne der slet ikke være rejst nogen . Mistanke mod ham . 
Skammeligt , skammeligt , alt det forvalteren der havde lavet sammen — og dog —• alt som han gik , samlede og formede sig i hans erindring ord , hentydninger , begivenheder , som dannede en klædning udenom forvalterens fortælling , der sluttede og passede så forbavsende godt . 
Flan jog tanken bort og søgte at fæstne den på andet , søgte at tænke på Edele , på sit gensyn med hende , men selv dette lyse billede formåede ikke at bortjagc de mange tegn , som nu bestandig viste og pegede hen mod et kjærlighcdsforhold mellem Anna og Hasle . 

men de kunne jo have holdt af hinanden den gang uden noget brødefuldt forhold nu — den ældste dreng — hans kære , raske Knud . Nu da han fremmanede hans billede , så måtte han indrømme , at der kunne tænkes en lighed med Hasle , men sligt kunne jo være et rent tilfælde , hvor ofte kunne man ikke se det . 
Han havde nu nået huset og standsede efter sin hurtige gang , for at samle sine tanker og for ikke med uoverlagte ord at forskrække den , som tilsyneladende boede så fredeligt der inde . 
Da han nærmede sig , gik Anna , der stod i døren , ham glad i møde . 
» Er din mand hjemme ? « 
Hun så forundret på ham . 
» Det er da mærkeligt , du også spørger efter Anders ; herredsfogden har også forhørt sig . Du må da vide , at han er på Fyn , og at jeg ikke venter ham hjem før i morgen . « 
Broderen så forfærdet på hende . 
» Har Anders ikke været her ? Jeg talte i aftes med ham på stationen . « 
Du ! « 
» Ja , jeg ! Anna , her er sket en ulvkke ! « 
Hun greb ham i armen og støttede sig angst til ham . 
» Hasle er i nat bleven overfalden i skoven — mistanken — « 
Anna vaklede og faldt , og broderen så 

forfærdet den virkning , hans ord havde frembragt . Han løftede hende op , og medens børnene græd over den bevidstløse moders skikkelse , søgte han atter at bringe liv . 
Og medens han badede hendes pande og vædede hendes læber , fore tankerne vildt gennem hans hjerne . 
Hvor langt , langt bedie var det nu ikke for hende at sove bort fra det hele — hvor knugende tungt atter at kalde hende til bevidsthed . Men pligten bød , og han adlød med bristende mod . 
Da Anna endelig kom til sig selv igen , ilede doktoren ud på Marken for om mulig at finde én , der kunne bringe bud til hans moder . 
Han så heldigvis en røgterdreng , der gik fredelig udenfor hegnet og flyttede kreaturerne . 
En kronespenge fik drengen hurtigere end alle ord til at løbe ned over markerne til Ane Jørgens og derefter besørge et brev til høgholt , hvori herredsfogeden underrettedes om skovfogedens forsvinden . 
Forlade Anna i den nedtrykte og beængstede tilstand , hvori hun var , kunne han ikke , hvor meget han end higede efter at komme derfra . Børnene skulle der ses efter og passes , og Anna var næsten ikke i stand til at samle en tanke eller røre sig . 

han havde , så skånsomt som muligt , fortalt hende alt ; han følte , at hun hellere måtte vide det nu , end senere lidt efter lidt pines dermed . 
Og hun , som først havde siddet tavs og lyttet , havde da fortalt ham alt om sin ungdoms-kærlighed , sit fald , og den senere rolige ‘tilværelse hun havde ført i sit hjem . Hun fortalte om manden , som altid havde været god og mild mod hende , men hvis hæftige sind ofte brød løs , når Hasle havde søgt ham hjemme , eller , som nu i den senere tid , så til hende , når han vidste Anders var ude . 
Hun kunne altid styre mandens sind , når hun var tilstede , og hurtig blev han da god igen , idet han bestandig havde troet på hende ; men var han kommen hjem aftenen forud , og havde han set Hasle gå ud af huset , da var der rimelighed for , at hans hæftighed kunne have givet sig udslag i hin forfærdelige gerning . 
Og hvor var han nu — hvor flakkede han om ? At han skulle være taget over til Fyn igen , var ikke sandsynligt , da flere end doktoren havde set ham på stationen og altså kunne vidne imod ham . 
Broderen kunne ikke finde ord til at trøste' hende , han var alt for tynget af sine egne tankers byrde , og gik ud af stuen for at se efter moderen . 

og der kom hun da endelig på sin sindige måde , men dog med uro malet på ansigtet , thi alle slags rygter lød nede i byen . 
Han gik hende i møde . 
» Du har vel hørt om ulykken på høgholt ? « 
» Ja . « 
• » Det er galt fat her ude — Anders , som du véd , der kom hjem i aftes , er forsvunden — ingen har set ham , siden jeg forlod ham . « 
Hun tog ham ved armen og støttede sig  . til ham . 
» Hvorfor har du aldrig fortalt mig om mit hjems skam ? Hvorfor skal jeg første gang høre det af fremmede og på en så skånselsløs måde ? « 
» Jørgen ! « 
» Tilgiv mig mor , men det kom frem i forhøret i dag på gården . « 
» Af hvem , Jørgen ? Af hvem ? Dog ikke af ham selv ? «  hendes øjne funklede , idet hun så op . 
Af forvalteren , der forresten selv er stærkt mistænkt . « 
» Den slyngel , han har selv forgæves søgt at blive Annas mand . « 
» Men skovfogeden er forsvunden , han har taget sin bøsse med . Hasle var her i aftes for at tage afsked med Anna — tiden stemmer — de må være mødtes her udenfor huset . « 

de vare nu komne til ledet , og sønnen åbnede det for hende . 
» Vent lidt , Jørgen , vent lidt ! «  hun satte sig på en sten ved gærdet og foldede hænderne i skødet .  » Du herre gud i himlen ! At al den rædsel dog skulle komme over mig , du herre gud i himlen . « 
Doktoren så ængstelig til hende , hun som altid var så støt og rolig . 
» Jeg kan ikke stå på mine ben , sådan ryste de under mig — jeg har gjort alt dette efter bedste tykke , og for din skyld . Ingen skam skulle hvile på dig og din gang i livet ; hæderlige og ærlige bønderfolk stammede du fra , og ikke skulle du have grund til at skamme dig over din slægt . Så overtalte jeg hende til at gifte sig med skovfogeden , svært nok var det , at få hende dertil — men hun gjorde det for min og for din skyld . Og nu alt dette ! « 
Hvad det angår ,- , sagde han forsøgende at trøste hende , men hans stemme lød hård og uvant ,  » så er vel alle slægter lige gode , fra de højeste til de laveste findes den slags pletter , det gælder vel kun at vænne sig til tanken — værre er det med xanders . « 
» Dø’r han deroppe ? « 
» Jeg håber , han lever .  » Men du må ind til Anna nu , hun er meget ulykkelig , og du 

må være god mod hende , hører du ! «  han bøjede sig ned og klappede hende kærligt på hovedet .  » Jeg må straks tilbage til høgholt . den mindste uforsigtighed kan hidføre hans død , og det er af største vigtighed for os at han lever . Så sender jeg Jens herud , du og Anna skal ikke være ene til natten . « 
» Kom hellere selv , Jørgen . « 
Han lovede hende det , hvis det var ham muligt . 
Herredsfogeden havde fået doktorens brev , og sendt bud til stationen for at opspore , om skovfogeden var rejst igen . Men dér havde ingen set ham , han måtte efter al rimelighed være på egnen endnu . 
Kan de tænke dem noget sted , hvor han kan opholde sig ? «  spurgte herredsfogeden doktoren , da denne trådte ind i dagligstuen .  » Nej . « 
» Skoven bliver nit undersøgt , også i hans hjem og hos deres moder må vi desværre gøre ulejlighed . Bliver de her foreløbig ? « 
» Jeg skal ind til hr . Hasle . « 
» Forvalteren har ikke kunnet klare for sig . han kan ikke bevise sit alibi — foreløbig må han holdes i forvaring , han følger med mig . Historien , som han afleverede , antage vi for usandhed . « 
Doktoren svarede ikke , men bukkede kun 

for den venlige herredsfoged og gik ind til damerne i havestuen . 
Fru Hasle sad ene derinde , lænet op mod sofahjørnet ved vinduet , hendes rødkantede øjne vare endnu rødere end ellers og syntes helt ophovnede , hun rejste sig hurtig ved synet af ham . 
» Det var godt , de kom , doktor Knudsen , jeg kan da få lejlighed til mundtlig at takke dem for den omhu , de har vist , og tillige sige dem , at den ikke ønskes mere . Jeg har for noget siden sendt bud efter doktor Holm fra kjøbstadcn og venter ham snart . « 
Edele , som var kommen ind fra Hasles værelse , stod tavs ved døren . 
Efter de oplysninger , frue , som er fremkomne i dag ved forhøret , er synet af deres mand og alt her mig pinligt , kun ønsket om at bevare hr . Hasles liv har ført mig hertil . Det er meget vigtigt for mig og min familie , at han lever . Rimeligvis vil kun han kunne give oplysning om denne nats hændelser , som vi alle er så sørgelig indblandede i . Frem for alt gælder det om , at hr . Hasle undgår enhver sindsbevægelse — det mindste vil kunne dræbe ham . « 
Deres honorar vil blive dem tilsendt med vor tak . «  Fru Hasle vendte sig om og gik tilbage mod sofaen . 

» Men Ida dog ! «  udbrød Edele , der let og hurtig for over gulvet og hen til doktoren , der stod bleg og med sammenpressede læber . 
» Tilgiv min søster ! Hele denne begivenhed har rystet hende så meget , at hun nu ikke kender ven fra fjende . At dette ville være min svoger i højeste grad imod , derom må de være overbevist . « 
» Du tager dig en myndighed , Edele , som ikke passer sig i mit hjem . « 
» Jeg tager mig den myndighed , som særlig passer sig godt for mig . Jeg viser doktor Knudsen den høflighed , som jeg og vi alle skylde ham , og som du har forglemt . Modtag forsikringen om mit venskab og min fulde agtelse . « 
Et øjeblik så han ind i hendes bevægede ansigt , kinderne blussede , og øjnene funklede ham kærligt i møde . Da bøjede han sig , trykkede et Kys på hendes fremrakte hånd ; endnu et blik på det ansigt , som var ham så dyrebart , og han forlod stuen . 
» Må jeg spørge dig , hvad din mening er med denne scene ? »  sagde Fru Hasle og nærmede sig heftig søsteren .  » Har du måske i sinde at holde med disse mennesker og med ham derinde , som har fornærmet mig , ringeagter og bedraget mig ? « 

» Jeg har kun i sinde at opføre mig som et menneske , der véd hvad dannelse er . « 
» Men du , som aldrig har elsket , kan ikke flitte den følelse af kval og elendighed , som opfylder mig . « 
Fru Hasle sank atter ned i sofaen og gemte ansigtet i sine hænder . 
» Tro mig , Ida , at jeg har meget ondt af dig , men var jeg i dit sted , og elskede jeg , så ville jeg være den sidste til at tro en så skammelig historie — så sad jeg nu ved min mands leje , og før han selv havde bekræftet , hvad jeg havde hørt , skulle ingen , om det så var erkcenglen selv , få mig til at tro noget ondt , endsige en sådan person som forvalteren . Der kan jo være så meget formildende , som kun Hasle selv kan forklare dig . « 
Fru Hasle sad fremdeles i samme stilling , Edele så på hende med let optrukne bryn og gik da igen ind i det værelse , hvor svogeren lå i stadig stærk feber . 
Doktor Knudsen tog sin hat i entréen og gik med mørk mine ned over gården . Da han kom udenfor porten , så han en del mænd komme frem bag stakkehaven med en båre imellem sig . 
Han studsede og så ængstelig mod den ; der var foregået så meget , så sindsoprørende meget , denne dag , og dog ventede han , at de 

sørgelige overraskelser ikke vare sluttede endnu . 
Mændene standsede , og forkarlen , som var med i følget , tog høflig hatten af og bad doktoren følge med ind i laden . 
Et par frakker vare lagte over båren , men han så nok til at vide , at det var hans ulykkelige svoger , som dette dække skærmede for lyset og nysgerrige øjne . 
Han fulgte med tunge skridt , og han følte , at han dog til dette øjeblik havde næret et svagt håb om , at den anden kunne have været den skyldige . Der lå den høje skikkelse med et dræbende sår i venstre side , hans bøsse med . to afskudte løb lå hos ham og vidnede imod ham . 
Doktoren gik op ad Alleen og gennem byen , folk stod og talte i portene og så langt efter ham ; det var åbenbart , at nattens og dagens hændelser vare rygtedes overalt . Mændene hilste , de havde stor lyst til at standse ham for at få nye efterretninger , men han gik dem så hurtig forbi , at der ingen lejlighed blev dertil . 
I gården stod Jens og lænede sig over halvlågen til stalden . 
Doktoren gik hen til ham og spurgte , om-han vidste , hvad der var sket den dag . 
» Jeg har hørt nok , til ikke at være synderlig glad derved . « 

» Har du også hørt , at skovfogeden er fundet i skoven ? Han har skudt sig selv . « 
Jens så forskrækket op mod broderen . 
» Så har det da alligevel været sandt , hvad forvalteren har ymtet om til mig . « 
» Hvad har han sagt ? « 
Å -- han har åbnet mine øjne for en hel del , «  sagde Jens og hans brune kinder fik en endnu mørkere farve .  » Men det behøvedes nu ikke i det stykke , jeg har gået her hjemme -og set så meget den gang , så jeg har da nok selv kunnet lægge det sammen -- men at Herren stadig har været gode venner med Anna , det vidste jeg dog først fra ham . « 
Det kan du vel også forstå er en nedrig usandhed , «  svarede broderen vredt . Jens tyggede på et strå og så tvært hen for sig . 
Doktoren fortalte ham om forvalterens . Anholdelse og hvad dermed stod i forbindelse . 
» Her bliver ellers muntert at være , når alt det kommer ud . Godt er det da , at jeg har mine penge fra morbro’r . « 
Hvad mener du med det ? «  spurgte doktoren studsende . 
» Hun vil jo selv have mig ud at tjene , så det ønske , at blive af med mig , kan da nok blive opfyldt . « 
» Kan du gå så længe og tænke på et hastigt ord ? « 

» Nå — det var vist ikke så uoverlagt endda — hun véd ganske godt , hvad hun selv  .siger . « 
» Du skulle se lidt mildt på mor nu , hun trænger hårdt til det . « 
Jens svarede ikke , men tyggede videre på strået . 
» Jeg går nu ud til Anna , og rimeligvis blive vi der i nat . Du véd nu , hvor vi er , •og hvis du føler trang til at sige Anna et venligt ord , så kom i aften . « 
Det var en lang , tung nat for de tre ude i skovfogedhuset . Doktoren hørte , hvorledes moderen og Anna dels græd , dels talte , selv sad han i husets eneste armstol og kæmpede med  .sine egne urolige tanker . 
Hvor meget han end stræbte for kun at samle dem på Annas tunge skæbne og på de små børn , der sov så trygt og uvidende om alt ondt , så strejfede de dog viden om og endte altid ved den skikkelse , som han elskede , det blik , det strålende udtryk , som havde hvilet over hendes ansigt , da hun kærligt rakte ham hånden , for at udslette søsterens sårende opførsel . 
Ja , han elskede hende , elskede hende ! Hele hans væsen var som gennemtrængt og opfyldt af denne ene følelse ; og nu , da han atter havde begyndt at fatte et svagt håb , og hvor kunne 

han se hende , høre hende , være sammen med hende , uden at fatte dette håb , nu rejste skæbnens ubønhørlige magt sig imod ham og hans kærlighed . 
Hun , som forud nærede så liden tro til lykke i gensidig kærlighed , hun , som tvivlede på denne følelses varighed og på mandens troskab , hun kom nu i så nær berøring med al denne uhygge i livet , at hun umulig trygt kunne hengive sig til nogen — og mindst af alle til ham , broderen til den kvinde , der havde gjort hendes søster så ulykkelig . 
Han følte , hvorledes hans egenkærlighed krympede sig i den hårde kamp med hans hengivenhed for søsteren — det var ham bittert og svært at opgive håbet om engang at vinde Edele , fordi hans søsters fortid stillede sig hindrende imellem dem — enhversomhelst anden årsag ville have været ham lettere . 
Og hvad nu — blive her hos moderen og være den , der skulle opmuntre og trøste , medens han selv knap syntes at kunne bære byrden — blive her resten af sit liv i disse mørke , triste omgivelser — havde moderen så dog ikke ret , at det havde været bedre for ham , aldrig at være kommen bort fra sit barndomshjem og gamle skikke , for at tilegne sig dannelse og lærdom og blive fyldt med alle disse higende ønsker . 

i nattens dunkelhed syntes der intet lys at ville stråle for ham mere . 
Forvalteren havde stadig indfiltret sig i flere og flere modsigelser . Han ville ikke frem med , , hvor han havde været den aften og nat . og da herredsfogeden havde fået mistanke om sagens rette sammenhæng og antog , at han måtte have været tilstede ved mordforsøget på Hasle , uden at bringe hjælp , så at han derved kunne have forårsaget hans død , lod han ham anholde som medvider og føre til arresten . 
Han var mut og tvær , og hans sædvanlige smil var forsvundet . 
Han undskyldte sig med . at han havde en kæreste i byen , som han havde besøgt , og der var vel ingen , som kunne forlange , at han skulle sige hendes navn og blamere hende . 
Betjenten , der havde ham under forvaring , smiskede og lo smørret i skægget : den slags undskyldninger kendte man nok — alle , som kom i bekneb , havde en kæreste et eller andet sted , som de ikke kunne nænne at bringe i ulykke .— det var for gammelt , han skulle se at finde en nyere . 
Han sad på en stol ved et vindue i entréen , da Edele engang gik igennem , og hans ansigt lyste af ondskab , da han fik øje på 

hende — kunne han have bragt ondt over hende , så havde han gjort det med glæde . 
Foreløbig måtte han trøste sig med , at det var doktorens søster , han havde ramt , og at de alle , mere eller mindre , fik deres del af skammen — men dog Ane Jørgens mest . Den stolte bondekone , hvem han forgæves havde søgt at få overtalt til at give ham Anna , hadede han af ganske hjerte . 
Han var bleven ført ned til skovfogdens lig , for om mulig at konfrontationen med ham kunne ha ham til at bekende eller dog give en sanddru forklaring . 
Uforberedt som han var på at se sin gamle fjende ligge bleg og udstrakt for sig , fo’r han forskrækket sammen , men erklærede , at han med ed kunne bevidne intet at vide om hans død . Men mere sagde han ikke og kunne de ikke få ud af ham . 
Da han kom op på vognen med betjenten ved sin side , stod gårdens karle og piger og så nysgjærrig efter ham , men han stirrede ned i vognen og undgik at møde deres blik , 
og medens han tavs kørte hen ad vejen til den nære arrest , havde han kun én tanke , den at slippe bort og også narre herredsfogeden , den vigtige fuldmægtig og den grinende betjent . Stort ville de vel ikke søge efter ham , da de dog vare overbeviste om , at han ikke 

havde skudt på Herren , og for at ønske nogens død blev man da endelig ikke hængt . 
Så sad han sløv og indesluttet og syntes ikke at interessere sig for noget eller lægge mærke til noget , og betjenten antog , at han var helt fra det , og puttede ham med et lille skub ind i det rum , hvor han skulle tilbringe natten . 
» Nu kan de jo tænke på kæresten og drømme om hende , «  sagde han ,  » jeg skal nok give hende besked , hvis de vil sige mig hendes navn . « 
Forvalteren svarede ikke , men lagde sig straks ned på sengen . 
» Han er bleven helt sløv , «  sagde betjenten til fuldmægtigen . 
Han har ikke i forvejen tænkt over følgerne , men kun troet , at han kunne skade andre , «  svarede fuldmægtigen . 
» Han er en snu fyr , «  sagde betjenten .  » Jeg har kendt ham som dreng , vi er skolekammerater . Sådan som han kunne hyle og skrige , når han skulle have tamp af skolelæreren . så slap han ved al den jamren , og så rakte han tunge bag efter , når han ikke blev set . En fæl , lys rødtop var han og slem til at snyde i klink og andet spil . Jeg har også her på egnen hørt tale om , at han godt forstod at gøre sig en indtægt både her og der bag sin herres ryg . « 
Da forvalteren var bleven ene , tog han et 

skarpt overblik af sit fængsel . Det var et snavset , halvmørkt rum med et lille vindue ud til en have , som han vidste tilhørte herredsfogeden . 
Der var jærnstænger for vinduet , men ved nærmere undersøgelse viste det sig , at de vare murede lige ned i muren , og ved at løsne en af stenene måtte den Stang , der gik derned , med nogen besvær kunne løsnes . 
Det var åbenbart , at de ikke vare vante til at huse farlige forbrydere , ellers ville de vel have sørget for et solidere lukke . 
Han havde sin tollekniv og en æske tændstikker i lommen , ikke engang det havde de tænkt på at tage fra ham ; men da man aldrig kunne vide , om de ikke senere ville undersøge ham , gemte han begge dele i sengen og lagde sig atter ned . 
Kort tid efter kom en anden betjent med hans aftensmad , og som han havde tænkt sig , blev hans klæder undersøgte og hans lommer vendte ; men da der ikke fandtes andet end et kulørt lommetørklæde , en gammel pung med nogle få øre , en skråtobaksdåse og en stump tov , blev kun det sidste taget fra ham , og betjenten gik igen , lukkende døren forsigtig etter sig . 
Forvalteren lyttede ,  . han hørte hvorledes trinene fjernede sig gennem gangen og hvor 

ledes en dør til blev lukket . Så begyndte han at spise , sulten var han , og spiste hvad der var sat for ham , og efter endnu engang at have lyttet anspændt , tog han kniven frem og listede sig hen til vinduet . 
Det var temmelig højt oppe og han havde vanskelighed ved at arbejde ; men da han hverken havde stol eller bord og sengen ikke var til at rokke , stablede han madrassen og de lå sengklæder op ved vinduet . Nu behøvedes der ikke lang tid til at løsne de ganske almindelige mursten — og nu hang den ene af jærn-stængerne frit , og der var åbning nok for ham til at krvbe igennem . Han behøvede kun at vente nogle timer , da var han atter fri . 
I nattens stille timer listede forvalteren sig gennem landsbyen og snoede sig med sagte skridt op gennem gyden til Ane Jørgens gård . 
Efter forsigtig at have set sig omkring forsvandt han gennem lågen til haven , og lidt -efter blev Jens vækket ved en banken på hans rude . 
Han troede , det var broderen , der kom hjem , og åbnede vinduet . 
» Du er vel ene , Jens ? « 
» Hvad , er det dem ? «  svarede han forbavset over at se forvalterens snu ansigt . 
» Jeg må tale med dem . « 

» Så kom ind . « 
Forvalteren krøb gennem åbningen , hjulpen af Jens . 
» Jeg troede ellers , de sad fast henne hos herredsfogeden  ? « 
» Det gjorde jeg også , men de passede ikke på mig , så jeg slap løs — de ser så forskrækket på mig ! « 
» Jeg må vide , om de er skyld i det deroppe på gården ? « 
» Ikke mere end de . Men jeg så Herren gå til Anna , og jeg så skovfogeden løbe efter ham med bøssen , derfor var jeg ikke hjemme den aften , og det har jeg ikke lyst til at sige i retten , da jeg måske kan drages til ansvar , fordi jeg ikke gjorde alarm . Jeg ville hævne mig på alt det kram deroppe , og det har jeg da også nået . Har de nu alt i orden til den plan , vi har lagt , så lad os udføre den i nat , det passer godt nu . « 
» Det er svært nok det , netop nu at gå fra mor . « 
» Nå tak , de er bleven blød om hjertet og vil hellere blive hjemme og selv knappe bukserne ned , når de skal have ris . « 
Jens svarede ikke . 
» Deres fine hr . Broder har vel talt godt for dem , «  vedblev forvalteren med sit spydige-smil ,  » og lovet dem bedre dage — ja vel 

bekomme — bliv de så kun her hjemme , men jeg rejser , som jeg har besluttet . « 
» Jeg har hævet pengene og mine klæder er i orden . « 
» Så tag dem på , «  sagde forvalteren og satte sig på sengekanten .  » De låner mig så meget rejsen koster , så skriver jeg her hjem , når vi er komne derover , og så få vi mit bagefter , jeg betaler dem da , hvad jeg skylder . Vi gå i nat til købstaden og sejle derfra til Hamburg , i overmorgen går der skib direkte til Amerika . Og er vi først der , så kan de blæse dem her hjemme et langt stykke , og så kan de blive deres egen herre . Måske de her hjemme da ønske , at de havde behandlet dem noget bedre . Det kan så endda hænde , at de en gang kommer hjem og er nok så fin , som deres Broder , og så kan de spille trumf til ham . « 
Han havde alt for stor magt over Jens , til at denne kunne modstå de lokkende billeder , som han fremdeles udmalede , medens Jens iførte sig klæderne . 
Det var en gammel plan , som var bleven endelig fastslået , da forvalteren , havde fået sin afsked af Hasle — og når han lagde sine egne sammensparede penge til dem , som Jens havde , var der en ganske betydelig sum til at begynde med , 

og han fik da også mere hævn over Ane Jørgens . 
Jens indså , at når han ikke af moderen ville tiltvinge sig lov til at rejse , og han vidste hvor vanskeligt det ville blive blot at sige det til hende , så kunne der ikke tænkes nogen heldigere stund end denne , da moderen var hos Anna og måske ikke kom hjem hele den næste dag . 
Hun var vel også så optaget af sine bekymringer for hans søster , så hun ikke engang ville agte videre på , om han var hjemme , når hun kom og ikke straks ville søge ham . 
Rimeligvis ville de antage ham for at være ethvert andet sted , end der hvor han drog hen , men han var da også gammel nok til , at de ikke kunne standse ham , når han først vel var kommen hjemme fra . 
Han og forvalteren gik ud samme -vej , som denne var kommen ind , og med hurtige skridt forlod de den rolige , slumrende landsby og det sted , hvor Jens syntes , at der var vist ham så megen uret . 
Hasle var uden fare , vel lå han endnu i sengen , men feberen havde forladt ham og tankerne vare atter klare . 
Øjnene søgte uroligt om én , til hvem han 

kunne betro sig og hvor han kunne få en forklaring om , hvad der var hændet , medens han havde ligget der , men enten var sygeplejersken eller Edele hos ham , hans kone så han kun lidt , og hun var også den sidste , som han kunne eller ville henvende sig til . 
Endelig en dag spurgte han svigerinden , om doktor Knudsen endnu ikke var kommen hjem , siden de havde taget en fremmed læge . 
Edele , som vidste , at han endnu måtte skånes , tog ikke i betænkning at lyve med den største rolighed og sagde , at doktoren desværre ikke var kommen endnu . 
Hun kunne dog ikke dæmpe den stærke farve , som for op i hendes kinder ved så uventet at høre hans navn . 
» Hvorfor rødmer du , Edele ? « 
» Her er meget varmt herinde , ellers véd jeg ingen grund . « 
» Er Ida dårlig , siden hun så sjælden er herinde ? « 
» Hun fik et stærkt nerveanfald efter den forskrækkelse , vi fik . « 
» Vil du sende bud til Knudsens hjem , og bede dem sende ham straks herned , når han kommer tilbage . « 
» Det har vi gjort for længe siden . « 
Hun beundrede sit eget talent til at redde sig ud af disse mange spørgsmål . 

han lå atter stille , først dagen efter optog-han igen samtalen . 
» Det var også uheldigt , at jeg skulle falde over den sten , så at skuddet gik af og ramte mig . « 
Edele forglemte sin besluttede forsigtighed og udbrød forbavset : 
» Faldt du ! « 
Hasle vendte sit ansigt om mod hende og så stift på hende . 
» Hvorledes troede du ellers det var gået til ! Antog du måske , jeg ville begå selvmord ? « 
» Doktoren sagde , at en anden havde ramt dig . « 
» Det er en fejltagelse , det var mig selv , «  sagde han hurtigt og med synlig uro .  » Der er da vel ingen mistænkt ? « 
Edele var rådvild og svarede ikke straks . 
» Nej ingen , det jeg véd , «  sagde hun endelig . 
» Du skjuler noget for mig , Edele , jeg kan se det på dig . « 
Hun bad ham ligge stille , og forsikrede ham , at hun skulle spørge hans læge , når han kom , om hun måtte tale så meget med ham , og fortælle ham , hvad han ønskede at vide . Men da hun så , hvor urolig han vedblev at være , og vidste , at de ikke kunne vente doktoren før den næste dag , mente hun , at det måske 

var det fornuftigste at fortælle ham , så skånsomt som mulig , alle disse dages hændelser . 
Det var også bedst , at han var forberedt på , at Ida en af dagene ville tale med ham og fordre en forklaring . 
Hun rykkede stolen nærmere til ham og med sagte stemme , og så lidt sårcnde ord som mulig , fortalte hun ham alt . 
» Tak Edele , «  sagde han efter nogen tids forløb .  » Jeg har tænkt mig noget af alt dette — tak , fordi du er så god og overbærende imod mig , og fordi du har forlænget dit ophold her ude . « 
» Det var da ikke godt andet . Arnold , du har jo altid været venlig mod mig . « 
» Nu er jeg træt og kan ikke godt tåle at tale mere , men i morgen vil jeg gerne forklare mig for Ida og dig , så er det min tur til at fortælle . « 
Han havde nu fået mere fred og ro , og lå stille og tålmodig , og om natten sov han bedre , end han havde gjort længe . 
Den næste dag følte han sig betydelig styrket , og da Edele og senere Fru Hasle kom ind , bad han dem sætte sig ved siden af ham . 
Fru Hasle satte sig nølende , med sit blege , kolde ansigt vendt mod ham . 
» Edele har fortalt mig , at du véd alt . Det forundrer mig derfor ikke mere , at jeg ser dig 

så sjældent . «  han standsede , og et øjeblik farvedes hans kinder med en svag rødme .  » Jeg har fejlet meget mod dig , stakkels Ida , -og burde for længst have betroet mig til dig — men lad mig nu oprette , hvad jeg har forsømt , og tilgiv mig da , hvis det er dig muligt . Alt kan endnu blive så godt imellem os , hvis du vil være forsonlig og bære over med mig . « 
» Du indrømmer altså , at alt hvad der er sagt er sandhed ? « 
» Ja , jeg har altid holdt af Anna og har ikke kunnet glemme hende . Men jeg — «  . 
» Det er mig nok , du behøver ikke at sige mere . Du har bedraget mig før vort ægteskab , og du har fremdeles bedraget mig — det er alt hvad jeg vil vide . « 
» Jeg har holdt af hende , ja , men jeg har ikke været dig utro . « 
Hun lo bittert . 
» Og det kalder du ikke at være utro ! Under falske påskud lister du fra hjemmet , for ved nattetid at besøge dette fruentimmer . « 
» Ida , «  sagde Edele mildnende ,  » husk , hvor svag Arnold er . « 
» Jeg er snart ked af at skulle tilsidesætte mig . selv for alle andre — Arnold har aldrig husket på mig , eller skånet mig for dette , nu har jeg heller ingen lyst til at tænke på ham . I eftermiddag rejser jeg herfra og foreløbig 

hjem til moder . Jeg har skrevet til din søster , Arnold , og venter hende med formiddagstoget . Edele rejser naturligvis med mig . « 
» Burde du ikke hellere blive , Ida ? «  sagde han med sin matte stemme .  » Vi to kunne da forsøge at leve livet sammen , nu , da du véd alt , kan det måske blive godt for os endnu . Husk , at du har levet fire lykkelige år her på høgholt , måske kunne du leve mange lykkelige år her endnu . « 
» Nej Arnold , aldrig ! Efter dette aldrig . Det er mig en glæde , at du kommer dig , men føle mindste godhed for dig mere , nej , det kan jeg ikke . Gid du må leve vel . Men da det er mig pinligt at se dig , tager jeg nu med det samme afsked med dig . « 
Han rakte bevæget hånden ud mod hende , men hun lod , som hun ikke så det og gik hurtig ud af døren . 
» Det er kedeligt , at du også rejser , Edele , «  var alt hvad han sagde . 
Hun greb den forsmåede hånd og trykkede den venligt . 
Fru Hasle pakkede ivrigt ind , en hel del var i forvejen ordnet til rejsen , thi hun havde kun ventet på denne samtale med manden . 
Snart kiggede hun ud af vinduet for at se om vognen kom tilbage med Hasles søster , snart 

satte hun sig atter og så på pigen , der spændte kufferten . 
Hun var så forurettet , så sørgelig forurettet — hun som havde elsket ham så højt — som aldrig havde modsagt ham , men føjet ham i alt . Men nu kunne han komme til at føle , hvorledes hjemmet var uden hendes omsorg og kærlighed . 
Hun ville selv modtage hans søster og fortælle hende alt ; hos denne , der selv var gift , måtte hun finde deltagelse , hun trængte til beklagelse . Edele , som med sin sædvanlige . Uberegnelighed ganske ofrede sig for Hasle , var intet for hende , endskønt hun kunne have ydet hende så megen trøst . 
Endelig så hun vognen komme i Alleen , men da fruen kom ned i dagligstuen , hvor Edele allerede var , modtog hun kun et brev istedet for den ventede : 
det var desværre umuligt for hendes svigerinde at komme , da det mindste barn var sygt og ikke kunne undvære hendes pleje . 
» Så må du da blive og pleje din mand , «  , sagde Edele . 
» Så du . hvor lidt han angrede sin opførsel , han bad mig jo næsten ikke engang om tilgivelse ! Kan han undvære mig , så vil jeg også vise , at jeg kan undvære ham . Jeg bliver ikke , vi rejse , som jeg nu engang har bestemt . 

sygeplejersken kan også godt passe ham alene nu , da han er så meget bedre . « 
Edele stod et øjeblik og krammede ved bordtæppet , mange forskellige ’ følelser fore sittrende over hendes ansigt . Hun følte medlidenhed med søsteren . og dog samtidig uvilje , og med Hasle , som havde begået den største uret mod sin hustru , følte hun den hjerteligste deltagelse . 
» Du kan sige — jeg rejser , men ikke vi — jeg bliver nemlig her hos Arnold , til han i det mindste er nogenlunde rask . « 
» Du ! «  Fru Hasle trådte et skridt frem . 
» Ja , jeg . « 
» Hvad vil moder , hvad vil folk sige ti noget så uhørt ! « 
» Moder vil finde det højst rimeligt . « 
» Du vil påtage dig en diakonissestilling hos den mand , der har forurettet din søster så dybt . Du er i sandhed højst rørende , når det gælder om at krænke mig . « 
» Jeg tænker ikke på at krænke dig , Ida — tro mig , at jeg er meget bedrøvet over hvad der er sket — men jeg tænker på , hvor ene din mand bliver og hvor ukærligt det er at forlade ham nu . Desuden er diakonissegjærningen vel ikke så stor , da Arnold er temmelig flink , og jeg har én til min hjælp . « 
» Og jeg siger , at du derved sårer mig og 

gør mig imod , men det er dig naturligvis ligegyldigt . Altid vælger du at gøre det , som ingen anden ung pige tænker på , endsige udfører . Kan du da ikke indse , hvor upassende din opførsel er , og at du giver anledning til folkesnak ? « 
» Det er et spørgsmål ,  .hvem af os der giver mest anledning til omtale , du eller jeg , «  svarede Edele vredt ; hendes tålmodighed , som aldrig var af noget stort omfang , var nu forbi .  » Jeg søger dog kun at udføre den kjærligheds-gjærning , som du nu forlader . « 
» Man skulle ikke tro , at du er den samme , som for nogle måneder siden sad gabende foran havedøren — spillede du den gang komedie , eller nu ? « 
» Ja , det synes jo rigtignok , som om vi have byttet roller , «  sagde Edele med et smil , som ærgrede hendes søster ,  » men jeg skal i ethvert tilfælde ikke tage filerarbejdet fra dig . « 
Fru Hasle gik vred bort , men Edele begyndte et brev til moderen , for selv at forklare hende sine grunde til at blive : 
ikke sandt , lille moder , «  sluttede hun sit brev ,  » du ville have handlet som din lille forkælede datter ; og jeg er overbevist om , at så du nu Ida og mig komme anstigende , så rejste du selv ud til den stakkels fejlende , men dog virkelig beklagelsesværdige Arnold , hvis 

eneste opmuntring og trøst dit flygtige barns selskab nu er . At Ida kan have grund til at føle sig ulykkelig og i høj grad krænket , det indrømmer jeg gerne , især hvis hun virkelig har elsket ham — men véd du hvad , moder , var jeg i Arnolds sted , så kunne jeg ved gud heller ikke elske hende . Vær nu ikke vred , fordi jeg én gang handler efter hjertet og ikke ' efter fornuften . « 
Fru Hasle var borte , og Edele lod til at befinde sig særdeles vel ved at være husmoder på høgholt . 
Hun var oppe og hun var nede , og alle vegne modtoges hun med smil . Den unge frøken var godt lidt af alle folkene , og Hasle var dybt rørt over hendes hengivenhed og venlige , glade væsen . 
» Du er meget mere værd , end jeg nogensinde har anet , «  sagde han . 
» Jeg gør jo kun , hvad jeg har lyst til , «  svarede hun leende .  » Tror du , jeg blev her , hvis jeg ikke havde lyst ? Egenkærlighed lurer i ethvert menneskes mindste handling , véd du nok . « 
» Vor herre må vide , hvad egenkærligt der skulle være i , at du blev her bos mig , syge menneske ? « 

» Sig nu ikke det , «  svarede Edele rødmende ,  » det får du måske nok at se . « 
» Du har lagt dig efter at rødme i den senere tid , det kkeder dig forresten godt . Stakkels Edele , her er ikke mange at glimre for . « 
» Et koket menneske nøjes med selv det ubetydeligste ; jeg har jo dig og pigerne — og så den nye forvalter — han rødmede såmænd lige til hårrødderne , da jeg gav ham dine ordres i Morges . « 
» Gør ham nu ikke forstyrret i hovedet , Edele . « 
» Hvis jeg kan undgå det , men jeg kan allerede se på ham , at det bliver vanskeligt . « 
Det besværligste for Edele var de enkelte besøg af folk fra egnen , som nu , da Hasle var bedre , kom for at se til ham . 
Endnu måtte de ikke komme ind til ham , og hun havde da at modtage dem ene og besvare alle de uendelige spørgsmål . Hun modtog dem i dagligstuen og afvæbnede deres nysgjærrighed med sit kolde , blaserede væsen , som hun påtog sig som et harnisk ; og de forlod hende med stor deltagelse med deres kære Hasle , som i denne tid måtte undvære sin vakre , behagelige kone , der efter Edeles sigende var bleven så angreben , at lægen havde forlangt hun skulle rejse . 

vor herre bevare én vel for at have en sådan dame i huset , når man lå syg . 
En dag , efter at Edele havde moret sin svoger med en livlig beskrivelse af et sådant besøg , bad han hende gøre sig en tjeneste . 
» To . om du vil , lille svoger . « 
» Vil du skrive for mig til Knudsen ? Jeg længes efter at tale med ham . Tag blæk og papir , så skal jeg diktere . « 
Edele satte sig ved et bord nær vinduet , glattede omhyggelig et lille duftende papir ud for sig — dyppede pennen — prøvede den — tørrede den og dyppede igen . 
» Så . Arnold . « 
: kære doktor Knudsen ! Jeg ligger her som fange , ellers kom jeg til dem og deres moder , for at bede dem tilgive mig al den sorg , jeg har forvoldt dem i disse dage . Den eneste afbigt , jeg har kunnet gøre , er sket , idet jeg har erklæret for herredsfogeden , som jeg har ladet kalde til mig , at jeg ved uforsigtighed selv har bibragt mig såret . « 
Edele så spørgende op . 
» Det var altså ikke sandt ? « 
» Nej , Edele , til dig tør jeg jo nok sige det , du vil ikke misbruge min tillid . Altså — har bibragt mig såret . Vil og kan de tilgive mig , så kom , da jeg har meget at tale med dem om . — har du det . Edele ? « 

» Ja . « 
» Så sæt mit navn under og send det bort . « 
Edele bøjede sig atter over brevet og fuldførte det . men underneden tilføjede hun :  » Kom ! «  med sit eget navn ved siden af . 
» Han kommer vist ikke , «  sagde Hasle med et bekymret blik til Edele . 
» Han kommer nok , «  lo hun .  » Vær du kun ubekymret . « 
» Hvor du er ung og forhåbningsfuld . « 
Hun lo igen . 
» Skal vi vædde om to flasker champagne ? « 
» Jeg synes , det er alt for vigtigt for mig , til at jeg tør vædde . « 
» Å , du gamle filister , du er angst for din champagne ! « 
» Dit selskab virker forfærdelig velgørende på mig , «  sagde Hasle leende . 
» I lige måde , lille svoger . Vædder du så ? Jeg siger , hvis doktoren er hjemme , så er han her om en halv time . « 
» Du skal i det tilfælde med den største glæde få dine to flasker . « 
Edele gik ud af stuen og fik stuepigen til øjeblikkelig at gå med brevet . 
» De leverer det lige i doktorens egen hånd , forstår de ? Det er fra Herren , og doktoren skal have det straks . « 

trods Edeles tilsyneladende sikkerhed og vished om at vinde sit væddemål , ytrede der sig dog nogen uro , eftersom minutterne tilbagelagdes . 
Uret havde hun lagt foran sig i vindueskarmen , og med armene hvilende på bordet , så hun afvekslende på det og ud i gården og ned mod porten . Nu var der gået et kvarter , nu fem minutter til og atter fem . 
» Du taber dit væddemål , «  sagde Hasle med et suk .  » Sig mig , Edele , hvad var egentlig Idas bestemmelse ? Tror du virkelig , hun for bestandig vil forlade mig — og tror du , hun vil søge skilsmisse ? I grunden var det vel det bedste , vi to er dog nu fuldstændig skilte alligevel . « 
» Jeg tror sikkert , at Ida ikke kommer tilbage , derimod véd jeg ikke noget om det andet . Hun siger , at jeg er stædig , men jeg tror dog , hun er det i en endnu højere grad ; og hun vil vist ikke lade dig blive ganske ubunden . « 
» Synes du under disse forhold , at det ville være urigtigt af mig at forsøge på at lå lille Knud til mig ? « 
Hun betænkte sig en lille tid , inden hun svarede , og Hasle så ængstelig på hende . 
» Det er ikke før faldet mig ind , Arnold , men det er vist meget naturligt , at du ønsker det . « 

» Men de gå aldrig ind derpå — aldrig ! «  sukkede han . 
» Der er doktoren ! «  udbrød Edele med en let hoveren , som tydede på , hvor meget hendes forfængelighed ville være bleven krænket , hvis han havde modstået hendes sidste ord i brevet .  » Du har tabt din champagne . « 
Da doktoren kom op mod huset , så han hende sidde ved vinduet fordybet i en bog ; men da han kom ind i Hasles stue , forsvandt den lette , lyse skikkelse ud af en sidedør og blev borte , til han atter var gået . 
» Doktor Knudsen mener , at hverken Anna eller hans moder giver mig lov til at få drengen , , sagde Hasle , da han atter var ene med Edele . 
» Du må være træt nu , og skulle ikke tale mere , men lægge dig til ro . « 
Han gjorde det , efter først at have overtalt hende til at ride sig en tur . 
Lidt efter sad hun på hestens ryg , medens de bløde folder af hendes mørke ridedragt let bevægedes af den kølige efterårsluftning . 
Hun red langsomt gennem alléen og byen , først da hun kom ud på hovedlandevejen , satte hun hesten i et rask trav . Den prustede og slog med hovedet , Edele klappede den fornøjet på halsen , medens hun let og glad inddrak den friske luft . — 

Ane Jørgens var atter kommen hjem fra datteren , som havde besluttet endnu nogen tid at forblive i skovfogedhuset ; en pige havde hun sendt ud til Annas hjælp , og nu gik alt igen sin jævne , rolige gang på bondegården . 
Hun havde grundet meget ovef Jens’s afrejse , og hun og sønnen vare komne til det rigtige resultat , at han rimeligvis var taget til Amerika . 
Han var en stærk , velvoksen knøs , og med de penge , han havde , kom han vel nok frem ; men endskønt han ikke havde været hende til glæde i de senere år , misfornøjet som han var med alt — det lå ham i sindet , og det havde han fra sin fader — så pinte dog hans bortrejse hende , da hun ikke kunne frigøre sig for tanken om , at hun muligen havde taget ham forkert . 
Men Jens havde dog haft ret i , at hendes bekymring og omtanke for Anna ville bortlede meget af bråden ved hans bratte afrejse , og så havde hun sin kæreste søn at våge og ruge over . 
Jørgen var som forvandlet — forsvunden var det åbne , glade blik , det noget selvtillidsfulde kast med hovedet og den lette , raske gang . Sløv sad han på sit Kammer , med tunge skridt gik han til sine syge , og med synlig adspredthed lyttede han til moderens ord . 

vel var han altid god og mild mod hende , men lysten til hans gerning var forsvunden , haven havde aldrig været så forsømt som nu , og hendes gode sulemad gik næsten urørt fra bordet . 
Hun forstod , at det var hans opdragelse , som nu gjorde , at han tyngedes så meget af forholdene ; hun så , at han ikke mere kom til herregården , og vidste da også , at han havde opgivet alt håb om , at Edele nogensinde ville komme til at elske ham . 
Ja , der oppe fra kom ulykken , og så fordi hun af forfængelighed havde tiltvunget sig en studeret søn , det var et sandt gammelt ord : skomager bliv ved din læst . 
Med synlig misfornøjelse så hun den pyntelige stuepige komme ind i stuen og spørge efter doktoren , og med endnu mere mistro så hun det lille sirlige brev blive lagt i hans o o 
hånd . 
Hun så , at udtrykket i hans ansigt forandrede sig , hun så den nervøse hast , hvormed de få linier blev læste , og hvor hurtig han forsvandt fra huset . 
Hun følte det så klart , så sikkert , at der blev leget en syndig leg med hendes drengs hjerte . 
Da han atter kom hjem , kaldte han straks 

på hende , og hun fulgte ham op i hans værelse . 
Der var en ivrighed og lethed over ham , som hun ikke havde set i lang tid . 
» Det er betydelig bedre med Hasle , «  begyndte han .  » om nogen tid vil han være fuldstændig rask igen . « 
Hun svarede ikke . 
» Det er noget , som må glæde os , mor . Det ville være tungt , om et mord skulle hvile på vor familie . Ligeledes har han erklæret , at han faldt og bøssen derved gik af — det kan være tænkeligt — i hvert fald renser det an-ders’s navn , og da forvalteren er flygtet , er delingen , der ret kan klare noget . Herredsfogeden siger intet uden bevis . « 
Han så til hende , men hun sad endnu ubevægelig . O o 
» Han er højst bekymret over Anna , hun kan blive boende så længe hun vil . « 
» Hun flytter bort så snart alt er ordnet , «  svarede Ane med urokkelig ro . 
» Fru hasi tf har forladt gården og kommer efter al sandsynlighed aldrig mere tilbage til ham . « 
» Deres sager vedkomme ikke mig , «  svarede Ane . 
» Men han har kun ét ønske , og det er en forsoning med dig og Anna . Han elsker 

drengen over alt — han har kun det ene barn — tænk på , hvilken fremtid der ligger åben for Knud . « 
» Har han tak noget om det ? « 
» Ja . « 
Blodet fo’r op i Ane Jørgens kinder , og et øjeblik funklede hendes øjne , som de havde funklet , da hendes egen dreng udmærkede sig og lovede så meget , men så sænkede hun hovedet og sagde sagte : 
» Lad fremtiden hvile . Jørgen , og lad vor herre sørge for den . Jeg lægger aldrig håb c ? J o oo ej 
til den mere . « 
» Alt kan blive lyst og godt endnu . « 
» Du er ung og letbevægelig , men jeg har nået den alder , da man kun tror på den dag , man ser for sig . « 
» Hele Annas historie vil sikkert nu blive dækket . Anna og børnene kunne da flytte her til dig , og du igen få selskab på dine gamle dage ; hvis jeg rejser herfra , var du da ikke ene . « 
Doktoren gik efter løfte daglig til Hasle , hvis jævne , ligefremme væsen havde tiltalt ham fra den første gang , han havde lært ham nærmere at kende . 
Vel var han selv skyld i de mislige forhold , hvori han var kommen , dog havde doktoren ondt af ham og ville gerne yde ham den opmuntring , som han formåede , og han 

følte jo selv , hvor svært det var at kæmpe mod sine følelser og sin kærlighed . 
Det var ham vel pinligt at møde Edele , som åbenbart skyede ham , da han aldrig så andet end flygtige glimt af hende ; men han overvandt denne følelse så godt , som det var ham muligt — men trods den smerte han følte , voksede hans kærlighed , hvis det i det hele var tænkeligt , at den kunne forøges , og han følte tillige beundring for den alt tilsidesættende følelse , der havde overtalt hende til at blive ene hos svogeren . 
En dag , da han gik ned mod gården , mødte han hende i alléen ; hun sad ene i ponyvognen og hilste smilende med pisken . 
Og medens han stod stille og længselsfuld så efter hende , drejede hun gennem byen og kørte hen ad vejen , der førte til skoven . 
De havde samme dag modtaget brev fra Ida og moderen . Idas brev var et svar på et fra hendes mand , hvori han igen bad hende glemme , hvad der var sket , og atter vende tilbage . Han lovede hende at rejse bort fra egnen og bad hende sammen med ham at tage til syden og tilbringe vinteren , et ønske , hun ofte havde udtalt . 
Men hendes svar havde været et kort og bestemt afslag . Hun kunne ikke stole på ham oftere , og hendes kærlighed var bleven såret 

for meget , til at hun nogensinde kunne tænke o 7 o 
sig at leve i hans nærhed . 
Moderens brev var til Edele og gav en nøjagtig beskrivelse af Idas hjemkomst . Hun var meget bedrøvet over de sørgelige forhold på høgholt og bad Edele komme hjem , så snart som Hasle kunne undvære hende , da Idas humør var så dårligt , at moderen trængte til Edeles selskab . Hun sluttede brevet med en efterskrift , hvori hun fortalte , at Ida rimeligvis rejste med sine gode venner Agerholms til Italien , for at blive der et år . 
Denne sidste efterretning havde bestemt Edele til at foretage denne tur ; men eftersom hun fjernede sig fra gården og kom nærmere og nærmere til ledet ved skovfogedhuset , blev hendes ansigt alvorligere og eftertænksommere , hesten lod hun gå i skridtgang . Men skoven nærmede hun sig dog , trods den langsomme kørsel og endelig holdt hun udenfor ledet . 
Det var en let sag for hende at komme af vognen , besværligere at binde hesten ; men inden hun var færdig dermed , kom en pige ud af huset og gik hen til brønden . 
Edele kaldte på hende og bad hende blive ved hesten , medens hun gik ind . 
Anna blev bleg og forvirret ved atter at se Edele — hun rejste sig , men støttede sig ængstelig til stolen . 

men i det samme følte hun en arm om sin skulder og et Kys på sin kind , og overvældet af sine følelser , satte hun sig atter ned og gemte hulkende ansigtet . 
» Hør , smågutter , «  sagde Edele til børnene , som stod og så på hende og moderen ,  » vær søde børn og løb ind i den anden stue , medens jeg taler med mor . Så , kære Anna , «  vedblev hun , efter at have lukket døren efter dem ,  » nu er vi to ene og ville tale lidt sammen . Græd nu ikke mere , men tro , at jeg er deres kærlige veninde , som holder meget af dem . Så , det var ret , nu er det forbi . « 
» Det er mig meget svært at se dem , frøken , som altid har været så venlig og god mod mig . Hvad må de tro om mig , de , som er så ung , uskyldig og ren . « 
Hvoraf véd de nu alt det ? «  spurgte Edele og lagde sin hånd deltagende på Annas . Ung , ja det er jeg vel — ren , jeg har aldrig været ledet i fristelse — uskyldig , jeg har leget med hundreder af hjerter . Tro mig Anna , den ene kvinde burde aldrig dømme den anden , og forholdene , hvorunder vi leve , er måske den eneste forskel på os . « 
Anna tørrede øjnene og så med taknemlighed på det milde ansigt , som bøjede sig hen mod hende . 

» De véd vel alt , hvad der er sket hos os på gården , og at min søster er rejst ? « 
Det har gjort mig meget ondt , «  svarede Anna . 
» Hasle er meget ene nu , meget nedtrykt og forpint . « 
» Jeg kan godt forstå , hvor svært det har været for ham , at fruen rejste . « 
» Å , ja , det var naturligvis sørgeligt , men han kommer vel over det , når han kun havde noget at opmuntre sig med . Han savner nogen at elske , børn , der kunne lege om ham , tumle med ham ; det bliver helt tomt , når jeg nu snart rejser . « 
Edele så på hende , men Annas hoved var bøjet og hånden famlede ved forklædet . 
» Var det ikke muligt —•  « 
» Nej , nej , «  afbrød Anna hende heftig ,  » det er umuligt , det kan ikke ske . «  Edele lagde sin hånd beroligende på hendes . 
» Den man har elsket , kan man ofre meget . Lad os foreløbig forsøge det en kort tid . Drengen er på besøg hos mig , alle kende mine overspændte luner og ville ikke forbavses over , at jeg også har fået dette indfald . « 
» Jeg tør ikke for moder og for Jørgen . « 
» Deres Broder skal jeg nok omstemme , «  svarede Edele , idet en smilende stråle viste sig i hendes øjne ,  » han har jo stor magt over 

deres moder , og vil nok bringe hende til at indse , at det kan være godt for deres drengs fremtid . De véd ikke , hvor urolig og ivrig Hasle er efter at få ham til sig . « 
» Det har altid været sådan med ham . hvad han ville , det måtte føres igennem . Han ville være landmand , og han blev det , han ville have gården , og han giftede sig den til , han ville vinde mig , og jeg havde ikke kraft til at stå imod — nu vil han have min dreng , og også denne gang føjer jeg ham vel , hvor svært det end er for mig at sende ham bort . Thi jeg forstår jo nok , at han vil beholde ham . « 
» Det er ikke ham , der har sendt mig , han véd ikke engang , at jeg er her hos dem . Deres Broder talte forleden om , at de rimeligvis tog hjem til deres moder , de bliver da deres dreng så nær , han kan daglig løbe hen til dem , og de vil da ikke føle savnet af ham . « 
» Men tænker de også på , frøken , at det vil være en væsenlig , ja en bestemt hindring for fruen og Herren til atter at kunne forsones , husker de på , at det er deres søster ? « 
Edele rødmede over den anklage for ukærlighed , som lå gemt i Annas ord . Hun tænkte virkelig mindre på søsteren , end hun burde . Men var det ikke søsterens egen skyld , at hun følte så uendelig lidt for hende — mærkelig nok , al hendes sympatti var 

udelukkende på Hasles side , som dog åbenbart havde hele uretten . Men nu var hun så nær målet , nu måtte det føres igennem . 
» Vin søster vender dog ikke tilbage , hendes beslutninger pleje gerne at være faste . Så spørge vi altså drengen , kære  .anna , og hvis han nødig vil fra dem , så bliver han her , hvis ikke , så tager jeg ham nu med mig . « 
Hun åbnede døren og kaldte på børnene . Knud var straks parat til at tage med ; med strålende øjne så han op på Edele , og med barnlig egenkærlighed tænkte han kun på køreturen og fornøjelserne , som ventede ham hos Herren på den store gård . Først da han havde fået de nye klæder på og skulle op på vognen , lagde han alærke til moderens bedrøvede ansigt . Han fik tårer i øjnene og slyngede armene om hendes Hals og forsikrede , at han snart kom igen . 
Edele blev bevæget , det barnerov hun var i færd med <at foretage , gjorde hende nu næsten ondt , hun havde ikke forud tænkt på alt dette . 
Men var hun endelig nået så vidt , var det dog bedst at føre det igennem ; og med drengen ved sin side , lod hun hesten trave rask ud , og en halv time efter holdt hun udenfor stentrappen . 
Staldkarlen kom hurtig løbende , og med 

drengen ved hånden gik hun ind i svogerens værelse , hvor doktor Knudsen endnu sad . 
Hans ansigt udtrykte en underlig blanding af glæde over atter at se hende og mishag ved at bemærke drengen ved hendes side , og som , vel selv uskyldig , dog var den egentlige årsag til , at han aldrig turde håbe at vinde hende — når den ikke havde været , da ville intet have formået ham til at opgive kampen for hende 
Hasle , der støttet af puder nu kunne sidde opret i sengen , rakte med et strålende og taknemligt blik hånden ud mod Edele . 
» Ja , her er han ! Tømme , pisk og top har han med , thi jeg fortalte ham straks , at legetøj havde vi ikke endnu . « 
Edele lagde drengens lille hånd i svogerens , men øjnene hvilede på doktoren , og han så , at der var tårer i dem , samtidig med at læberne smilede . 
» Jeg vil gerne tale et øjeblik med dem , doktor , hvis de da har tid . « 
Han bukkede og fulgte hende til døren , her blev hun stående og vendte sig mod Hasle . 
» Du glemmer da ikke , svoger , at du skylder mig to elasker champagne , kan vi få dem til middag  ? « 
» Tyve , om du vil , < hans stemme skælvede af bevægelse . 
» Min svoger kan vel tåle nogle glas ? «  o o 

» Det vil han kun have godt af . Frøkenen har måske vundet et væddemål ? « 
» Det var forleden dag , «  sagde Hasle ,  » da o' o 1 
jeg skrev til dem , kære ven , så var jeg angst for , at de ikke ville komme . Edele påstod derimod bestemt , at de kom , og ville partout vædde . « 
På samme tid som doktorens hjerte bankede af glad fryd , fordi hun var sig sin magt over ham så bevidst , krænkedes han dog over , at det , der for ham syntes liv eller død , af hende behandledes som spøg og en årsag til væddemål . 
Og med meget blandede følelser fulgte han hende ind i havestuen , der hvor han første gang havde set hende . 
Men skønt solen også i dag sendte sine stråler ned over haven og hen over plænerne og stentrappen , vare dørene dog lukkede , for at forhindre efterårsluften fra at trænge ind , og den stol , Edele særlig yndede , var flyttet ind i haslcs værelse . 
Hun satte sig ved bordet og bad ham tage plads . 
» Jeg synes det er lang tid siden , at vi to have talt fornuftigt sammen . « 
» Frøkenen har jo aldrig været tilstede , når jeg har været her . « 
» Jeg har haft stor besvær i dag med at 

fia lille Knud med mig , «  sagde hun i stedet for at svare på hans bemærkning , og jeg er bange for følgerne , hvis jeg ikke får dem over på mit parti . « 
» Det gælder måske også et væddemål ? « 
Edele så hurtig op , hun sad skyen på hans pande og forstod årsagcn til den , så lo hun noget tvungent , smilte endelig op mod ham og rakte ham hånden , 
» Er de nu vred over det ! Sæt dem nu artig ned — det var ret ! Og så , doktor , er de jo enig med mig i , at det rigtigste er , at Knud bliver her ? « 
Hun legede med kvasten på stolen , så nær ved ham . Hans øjne hvilede på denne lille hånd ; hvor fin og hvid den end var , så tydede dens form og fingrenes bevægelse dog på en fast og bestemt villie — dette faste greb viste ham , at når hun havde fattet en beslutning , så brugte hun ethvert tilladeligt middel for at føre den igennem . Det regnedes jo også for tilladeligt , at benytte koketteriets sødme for at nå sine hensigter . Kvinderne vare fødte jesuiter . 
» Hvad tænker de egentlig på , doktor Knudsen , de ser mig så skeptisk ud ? « 
Han fortalte hende det . 
» De begynder at kritisere mig — og finde 

fejl , «  svarede hun smilende ,  » det er meget heldigt . så — 
hun standsede , og han så hende for første gang rødme og blive forlegen , og ligesom Hasle tænkte han , at det klædte hende henrivende . 
» Hvorfor er det heldigt ? « 
» Jeg véd ikke selv , jeg kan ikke finde ord for mine tanker . « 
» Må jeg fuldføre sætningen , frøken ? « 
» Gjærne , hvis de da kan . « 
» Så håber jeg , deres tåbelige kærlighed nu er forbi — var det ikke rigtigt ? « 
» Ja , det håber jeg , «  svarede hun seende ned mod kvasten , som hånden atter legede med . 
» Jeg ville ønske , at deres håb ikke blev skuffet , frøken hammer , men de har desværre i deres magt at binde de tråde fast , som de har slynget om min villie — jeg krymper mig under disse bånd , og hvor fine og usynlige de end er , så er det mig dog umuligt at sønder-bryde dem . Jeg er en så ussel , trælbunden sjæl , at selv om jeg så tusinde fejl , så ville et eneste smil fra deres øjne udslette dem alle . De kan med den hånd , som leger så sorgløst der , føre mig villieløs hvorhen deres luner ønsker — å — det er usselt ! Usselt , så lidt kraft , jeg er i besiddelse af . « 
Flan havde bøjet sig ned og skjult ansigtet i sine hænder . 

Edele sad tavs , og hånden var ophørt med sin leg . 
Endelig løftede han igen hovedet og vendte sit blege ansigt mod hende . 
» De ønskede , frøken hammer , at Knud skulle blive her ? « 
Hun bøjede hovedet bekræftende . 
» Jeg skal se at få moder omstemt , og håber da , at det må blive til lykke for ham og for deres svoger . «  han havde rejst sig for at gå . 
» Sæt dem igen , «  sagde hun hurtig og med en let skælven i stemmen ,  » jeg har mere at sige dem . « 
Hun havde rykket stolen frem , han sad nu ved hendes side . 
» Jeg rejser nu om et par dage , men jeg har noget andet , og for mig vigtigere , som hviler på mit hjerte , og som jeg gerne vil have afgjort , inden jeg rejser . Jeg vil udbede mig deres hjælp til at læge en syg , som jeg har kær . « 
Hånden greb atter nervøst om kvasten , den blev krammet og vredet — hun kom til at berøre ham , da slap den sit legetøj , blev løftet og lagt på hans — en sittrende , skælvende bevægelse gled hen over det opadvendte ansigt . 
Han så de let adskildte læber , de tårevædede 

øjne , og fattende den jubel , som disse tårer forkyndte ham , berørte hans læber hendes , og han sluttede den bøjelige skikkelse ind til sig . 
» Har du kæmpet og stridt , du tåbelige doktor , for at sønderbryde de stakkels tynde 'fråde , hvormed jeg tidligere har bundet dig , så vil jeg nu til straf binde dig med lænker , som aldrig skal slides over , før du har sønderrevet min sjæl med det samme . « 
Han stammede hendes navn , han knugede hende i sin favn , han knælede for hendes fod og gemte sit hoved i hendes skød . Og hun strøg ham gennem håret , løftede hans ansigt og berørte let hans læber . 
» Jeg ejede engang en blomst , «  sagde hun dæmpet og alvorlig ,  » som jeg omhyggelig vandede og plejede , men den stod længe uden friske skud , da en dag åbnede den sit blad og et nyt spirede frem , og nu kom blad efter blad og frydede mit øje — som jeg daglig betragtede den , således har jeg i den senere 'i’id gransket og forsket mit eget indre ; å —  .kære Jørgen , du véd ikke , hvor det fyldte mig med undren , dag efter dag at se nye følelser , nye tanker , nyt håb spire frem i min sjæl . Må kun denne engang så tarvelige plante blive til pryd i dit hjem , thi det er dig , som har plejet og vandet den . « 

» En dejlig blomst , Edele , har udfoldet sin pragt for mig . « 
» Kan du huske den aften nede på både-broen , da jeg sagde , at jeg intet hjerte havde ? « 
» Tror du , jeg nogensinde glemmer den aften 1 « 
» Da elskede jeg dig allerede , men jeg vidste det ikke selv , først da du havde forladt mig om aftenen , følte jeg , at du ejede min sjæl . « 
» Du kunne have sparet mig for mange tunge dage . « 
» Men jeg måtte prøve mig selv , måtte se , om jeg ikke kunne undvære dig — du har også haft godt af at lide lidt for mig , «  sagde hun smilende og slog ham med kvasten over ansigtet ,  » rigtig godt har du haft deraf . Nu vil champagnen til middagen gøre dig helt ør — og derfor var det jo , jeg endelig ville vinde mit væddemål . « 
» Du er dog vist en hel del koket , Edele ! «  han holdt hendes hånd og strøg sagte og varsomt hen over den . 
» Jeg skal for fremtiden stræbe efter , at det . kun går ud over dig , mere kan jeg ikke love men tys ! Hører du ? « 
Hun lyttede , og han lyttede med , glad over at føje hende i enhver af hendes indskydelser . Der lød en hjertelig latter inde i Hasles 

værelse — hun smilede og sagde , idet hun rejste sig : 
» Nu skjuler høgholts mure tre glade mennesker for hele den store verden derude — i morgen er denne stille , hemmelighedsfulde poesi forbi , og de rappe tunger få nok at tale om — kom , lad ham dele sin lykke med os , og vi vor lykke med ham , der bliver dog nok tilbage for os alle . « 


I . 
— kan i se ham ? 
- næ . 
- heller ikke du , Fog ? 
Fog , som var lang og ranglet , strakte Hals . 
— er det ikke ham ? — jo , der har vi ham ! Oppe på tribunen ! til højre ! 
— gud hjælpe mig ! med sin beskidte hvide hue på ! 
— og helt fremme . Naturligvis ! Klar til at presse Hostrup ned i hOvedet på folk . Han fylder sgu , lille Ove Eriksen ! 
- pst ! 
— vift ad ham  ! 
— Eriksen ! 
— Ove ! 
— av for fanden ! jeg bliver klemt ! 
— her er da også en syndig forsamling . Hvor mange skal vi sige ? Drej hovedet , Fog , og tæl ! 
— en snes tusind  ! sagde Fog uden at dreje hovedet . 

Fog og klejn og Jansen stod stuvet fast midt inde i menneskemylret . Rundt om dem , foran dem og bag dem , til alle sider var hoved ved hoved . Og midt i denne brede sø af sorte hatte og lysende ansigter , lidt fremme foran de to Russer og den lange maler , løftede tribunen sig i vejret som en stor firkantet træø , overhængt med rødt klæde og med et hegn af bannere og flag om sig . 
Det var 5te juni ; og hele dette summende menneskemylr staden Københavns venstre . 
— flyt dig lidt , Fog ! jeg må stå , så jeg kan se over på slotsskrænten , ellers kvæles jeg . Den ser så dejlig grøn og kølig ud . Hvem der havde en bid af skyggen under de store træer der ovre ! sagde Jansen og skubbede sig lidt læng . er til venstre . 
— bare den sol snart ville stikke ned ! ønskede Fog og trak den bløde grå filtlap , han bar som hat , helt frem over næsen . 
Omme bag mylret stod slotsbakken med Frederiksberg haves tunge , gamle træer på sin ryg . Der var sol over kronerne , men inde under dem , nede mellem stammerne dyb 'skygge , og bag stammerne og skyggen skinnende hvide stumper af slottets kalkede mure . 
— herre jemini ! puh ! 
— har i læst sangen ? 

— Hostrups ? 
— nej Eriksens ! 
— lad os se på den . 
Jansen halede et skævt sammenlagt stykke papir op af brystlommen . 
— bravo ! Bravo ! Hurra ! Frode Jensen leve ! brølede det rundt om dem . Den stille , kogende summen var i et nu samlet som i én råbende vorherrerøst . 
Oppe på talerstolen havde Frode Jensens lille svære skikkelse vist sig , og hans runde ansigt med brillerne , den høje pande og det grå-sprængte skæg skinnede med planetro ud over forsamlingen . 
Jansen stak sangen i lommen igen . 
Frode Jensen lod hurraerne runge ud , slog så et par slag med dirigentklokken , hagede begge sine hænder fast om talerstolens rand , lænede overkroppen lidt tilbage og begyndte . 
— mine herrer ! må jeg først og fremmest byde dem velkommen . 
Frode Jensens røst var fyldig og innd som hele hans person , men med en fed underklang , som havde han nylig spist . 
— må jeg dernæst udtale en tak til dem alle for det talrige møde . Så stor en forsamling som denne vil overtyde vore modstandere om , at bevidstheden om , hvad lov og ret er , dag for 

dag , time for time vågner viden om i det danske folk . Den vil stå dem som en trusel , de ikke kan gøgle bort . Bønderne derude , vore venner , vil med hurra hilse efterretningen om , at også København fylker sig til kamp for vor grundlov , for vor frihed . Har vi taget København , vil den dag ikke være fjern , da enkelt mands magtbrynde fejes bort af hele det samlede folk ! da klikkeministres vilje bliver for død mands tale at regne  ! da folkets krav bliver landets lov ! 
— hør  ! Bravo  ! 
— må jeg dernæst foreslå dem hr . Arnold hertz som dirigent ! 
— hør ! hør ! 
Frode Jensen trak sig tilbage og blev borte inde bag bannerne , og Arnold hertz’ skaldede , skægløse hoved med den mægtige næse dukkede frem i sollyset og skinnede hvidt og nøgent som en plukket ravn . 
— Arnold Herz leve  ! 
Det hvide , nøgne ravnehoved huggede et par nik ud mod forsamlingen . 
— jeg takker for valget og giver derpå ordet til hr . Folketingsmand Søborg . 
Hovedet forsvandt inde i skyggen . 
— bravo ! Bravo ! Søborg leve ! Hurra ! han leve  ! 

op over den brede sø af hvide ansigter ragede arme og hænder og svingede hatte , og op over hænder og hatte steg hurraerne i takt . 
Søborg stod oppe på talerstolen , let lænet frem over dens rand . Omkring hans små øjne lå der et spædt lille smil , et næsten umærkeligt et , som ikke blev større og ikke mindre , men som spandt sig ned over hans hele ansigt , over hans lyse skæg . Hele personen var bare samme spæde lille smil oppe omkring øjnene . 
— ah ! sagde klejn og stod på tæerne og skubbede for rigtig at komme til at se på Søborg . 
— mine herrer ! 
Søborgs røst var sprød og klinger . 
— der står i deres geografi , at Danmark er et lavland , og at Danmark har øklima ; det vil sige , at Danmarks jordbund og Danmarks luft er fedtet og fugtig . Fugtig luft og fugtig jord avler snegle , fede slimede sorte , fromme sindige hvide og skikkelige små grå ; sådan artigt kryb , som er det vildeste dyr i Danmarks skove . 
Søborg tav et øjeblik og så ud over forsamlingen , der pressede sig tættere og tættere ind mod talerstolen , langsomt og lydløst , med strakte halse og alle ansigter vendte mod hans . Så fortsatte han . 
— de kender alle en sådan snegl ; aldrig går den ad landevejen , altid i grøften , aldrig 

ind ad havelågen , altid under hækken . Vil de blæse den bort fra et blad , trækker den sig sammen med en mine så inderlig uskyldig og beskeden og — bliver liggende . Aldrig går en snegl sin vej , før de tager en pind og pirrer den væk . 
Klejn havde boret sig frem og stod og smålo og rokkede med det krøllede hoved og så glad og beundrende op på Søborg , der lod sneglen blive til ministeriet og landet til et kålblad . Og Søborg for fort og skiftede billede , drog ministeriet og al dets væsen og alle dets gerninger frem og skar det synder og sammen , alt så stilfærdigt og sikkert ; talte om højres tog igennem byen og kejserens nye klæder , svøbte hver bitter skildring i lignelser , der tog latter og bravo , og vendte så til sidst tilbage til ministeriet og sneglene . 
— om de tog en pind , mine herrer ! Jeg siger dem på forhånd ,f de tager ingen pind  ! Og hvorfor skulle de vel ? Om de fik sneglen ned , tror de så , de trådte på den ? Nej , de gjorde ikke . Det skind ! ville de sige , mens sneglen lå og så from ud ; og så ville den krybe op igen , mens de vendte dem bort . Vi vælger en anden vej her hjemme . Vi sulter kræet ud , lader tomt rum om den , slår små paraplyer op over den , at den tid kan komme , da vi kan træde vort lands jord uden at ælte i 

klistrende snegleslim . Et leve for et frit , sundt Danmark  ! 
Søborg løftede sin højre hånd i vejret , og hattene svingede og hurraerne steg ; og der blev blæst fanfare af et musikkorps omme bag tribunen . 
— Søborg leve ! skingrede en røst et steds i mylret . 
Påny dundrende hurraer . 
Klejn råbte hurra og gjorde sin spinkle stemme dyb og mandig . Jansen løftede på hatten , og Fog stod og så op på Søborg , som bukkede ud imod forsamlingen , fint og velvilligt , med det spæde lille smil lysende oppe om øjnene . Så forsvandt Søborg , og hurraerne døde ud , og menneskesøen blev rolig igen . 
— nå ! sagde Fog halvhøjt og så sig om , som kom han pludselig i tanker om noget , og lettede så på filtlappen op imod den tomme talerstol , hvor Søborg havde stået . 
Musikkorpset faldt ind , og der gik en knitren og raslen af papir gennem forsamlingen . Sangene kom frem . 
— det bliver Eriksens ! sagde klejn . 
Enkelte stemmer ude i mylret brummede med . Men først , da melodien var spillet til ende og musiken atter tog fat , fik stemmerne tag i sangen og bar dens ord ud i 

luften , bredte dem over pladsen og op langs slotsbakkens græsskrænt . 
Klejn og Fog og Jansen sang ikke ; de stod og stirrede i teksten og fik af og til øjnene over mod tribunen , hvor Eriksens hvide hue kom frem mellem et par høje , sorte hatte . 
Saltskarp hænger over landet havets klamme dis , dækker , at der står i sandet vrag i hundredvis , 
vrag af stærke , stolte drømme , vrag af tankers trods , døbte på de store strømme , strandede hos os ! 
Tågedunst og mosedampe holder os i svøb , gemmer for os verdens kampe , skjuler tidens løb ; 
ingen brådsø slog os vågen på en stormfrisk dag , — skal vi ligge da i tågen til vi selv er vrag ! 
Der er tusind krav at løfte , tusind mål at nå , tusind nye ting at drøfte , tusind slag at slå ! 
Vi vil grave os af disen , se bag tågens grå op til dåb i morgenbrisen arbejdshære stå ! 

hære , som kan løfte tiden gennem tågen frem ! 
Tvinge den igennem striden , rydde den et hjem ! 
Folk med fremtidsstærke tanker ! nye viljers stål , som kan hugge gennem skranker vej til nye mål ! 
— hja — hvorfor ikke ? sagde klejn og stak sangen i lommen . 
— Eriksen leve ! brølede et par stemmer , og der fulgte enkelte hurraer . Klejn viftede med hatten og smilede opmuntrende over imod tribunen . 
— nu går jeg ! sagde Jansen . 
— hjem  ? 
— nej udenfor . 
— vi må ha’ fingre i Eriksen  ! mente Fog . 
Jansen var allerede i færd med at trænge sig en sti mellem folk ; de to andre fulgte ham i hælene ; bag dem lukkede mylret sig igen . 
Så brød nye hurraer løs trindt omkring dem . 
— hvem er det ? spurgte klejn . 
Fog drejede hovedet og så tilbage . 
— kender ham ikke . 
Klejn kom op på tæerne og fik hovedet vendt . 
— nå ikke andre  ! 

så blev der stille rundt om , og de hørte en røst tale langt bag dem ; de enkelte ord kunne de ikke fange . 
Og så var de uden for mylret , ude mellem barnevognene og de liggende familier , som bare ventede på talernes ophør for at få madkurven frem . 
— hvordan får vi fat i ham ? 
— vi må hen til tribunen . 
De gik om forbi teltene , langs de lange træborde , hvor svedige , , røde ansigter sad i skyggen og drak øl . 
— her bliver jeg ! sagde Fog . 
De stod stille . 
— jamen vi skulle jo have fat i ham ! indvendte Jansen lidt gnavent . 
— klejn , stik du hen og sig ham , hvor ri er  ! foreslog Fog . Vi venter her . Jeg er urimelig tørstig . Sæt dig ned , Jans ! 
Jansen og Fog satte sig ; Fog med de lange ben strakte ud fra sig . 
— opvarter , øl ! brølede han . 
— gærne ! Hvormange , herre ? 
— to — begribeligvis ! Nej , tre — naturlig ! 
— ja , gerne ! 
Klejn var på vej mod tribunen . 
— gud hjælpe os  ! for mange mennesker dog  ! Når alle de skal ha’ øl ! 

— ja ! sagde Jansen og så åndsfraværende ud ; 
slotsbakkens skygge blev bredere og bredere og tog mere af menneskemylret ind under sig . 
— der ! sagde Fog lidt efter til Jansen og puffede til ham . Se hvor hun dér vender sig om og ser hen på os . Da’ , min pige ! nikkede han . 
— hvor ? — hvad fanden ! brød Jansen ud og blev i det samme så tavs , som havde han aldrig talt . Langsomt drejede han hovedet fra pigebarnet og over mod den sorte menneskemur og blev siddende og stirrede på den , som ville han bore sig ind igennem den . 
— kendte du hende ? spurgte Fog og blev ved at se efter den lille runde pigeskikkelse med det lyse nakkepur og det let bøjede hoved , til hun blev borte i sværmen . Jeg tror sgu hun blev rød ! 
Jansen svarede ikke ; han tog en slurk øl af det store krus og stirrede så atter mod menneskemuren . 
Fog drak . 
— der er vand i øllet ! sagde han og gloede på opvarteren , som skyndte sig forbi med fire skummende krus i hånden . 
Og så satte Fog sig til at mønstre skaren , der i stadig strøm drog langs bordene og teltene . 
— nå , klejn , kommer han ? 
— straks ! sagde klejn og satte sig hos dem . 

— var han til at komme nær ? 
— å ja ; han var ret nådig . 
— dér ! drik øl , klejn ! 
Jansen rejste sig og så op over bakkeskrænten . 
— hvorhen ? spurgte Fog og spilede sine lyseblå øjne op og lod munden stå halvt åben . 
— jeg går . 
— nej du gør ikke . 
— jeg gider ikke mere . 
— hvem siger , du skal gide noget ? 
— jeg keder mig . 
— slå en kolbøtte . 
Jansen forandrede ikke en mine i sit store , brede ansigt . Han stod og stirrede , som var han ikke af denne verden . 
— hvad fanden er der i vejen ? 
— god dag , gamle  ! sagde i det samme en lille fast røst . 
Jansen vendte sig . 
— nå , er det dig Eriksen ? 
Eriksen gjorde et kast med hovedet og bød hånden flot frem til hilsen  ; der lå et lille , ligegyldigt smil over hans skægløse drengeansigt med de to store , brune øjne , som hverken så på Jansen eller på klejn eller på Fog , men holdt sig fæstede på et punkt et steds langt ude , fast fæstede , naglede som af store , stridige tanker . 

— nå , hvordan har du det så ? spurgte klejn . 
— tak , rart . Og du , kære ? 
— jeg — å ! — hør , lad os så gå . 
— ja jeg går i ethvert tilfælde ! sagde Jansen igen . 
— hvor vil i hen ? spurgte Eriksen . 
— bare ud . Vi bliver nok enige , når vi først kommer ud på vejen . Er du med , Eriksen ? 
— vi kan jo se , hvad det bliver til ! 
Jansen var atter på vej mod udgangen . Eriksen og klejn fulgte efter ham . 
Fog sad lidt endnu  ; så rejste han sig trevent , betalte øllet og slentrede efter de andre . De stod uden for porten , da han nåde dem . 
— nå — hvorhen så ? 
— har vi penge ? 
De så på hinanden . Fog havde øjnene efter et par pigebørn , som strøg forbi . 
— klejn har ! afgjorde Eriksen og klemte den fedtede hue bedre fast . 
Klejn stod og rokkede med hovedet og borede med stokken . 
— å ! sagde han tørt . 
— vist har du så , klejn . 
Inde fra menneskemylret summede stemmerne ud over vejen , langt ud i sommeraftenen . 

— jeg går til damhuskroen ! sagde Jansen og så op mod bakken , som havde han ikke talt til nogen . 
— gu’ gør du ej  ! svarede Fog over mod Søndermarken . 
— kom du nu bare  ! 
Jansen tog ham under armen , og Fog drejede sig langsomt for taget og fulgte . Han og Jansen gik godt sammen  ; de havde begge en egen , sindig måde at tage skridtene på . 
— kommer i ? spurgte Jansen uden at se tilbage . 
— ja — lad gå ! sagde klejn og satte sin lille trivelige krop i Marsch . 
Eriksen slog hovedet tilbage og pustede en røgsky op i luften og gik så bag efter de andre . 
— du , det slot og så springvandet der ovre , hele den park , det er i grunden dejligt ! sagde klejn , da de kom op på Toppen af bakken . 
— finder du ? 
Eriksen så hverken på slottet eller på springvandet , men ned over vejen , som sænkede sig med bakken og løb i lige linje frem gennem det flade landskab , ud mod aftensolen . 
— men de passer ikke her , disse vore dages borgermænd . Her skulle gå herrer med silkestrømper og rødhælede sko , trippende mademoiselle !' med udringet bryst . 

Eriksen tykkede på sin cigar ; han svarede slet ikke . 
Og så gik de videre , ud ad landevejen , forbi de købstadssmå huse , der lagde sig længere og længere ud fra hinanden , til den tynde række endte i et hvidkalket lille et bag en svær , mørk tjørnehæk . Forbi møllen , der ragede op , stor og grå , med vingerne spilede ud mod husene ; og så frem ad vejen med stille marker på begge sider . 
— nå , Jans — hvad syntes du om sangene ? spurgte Eriksen pludselig og bed spidsen af en ny cigar . 
— å jo  ! svarede Jansen . Han og Fog blev stående for at få de to andre med . 
— pæn sang og rar Melodi ! sagde Fog , da klejn og Eriksen kom på siden af dem . 
-- å ja ; men tror du , de forstod den ? indvendte klejn . 
— skulle man forstå den ? spurgte Fog ; han gik og så ud over markerne . 
Eriksen gav ham et knubs over armen . Men klejn gav sig til at le ; hans latter var så fin og så stille , og så buttet trillende ; og så lød den så godmodig beskyttende , som klappede en lille fed hånd den , klejn lo ad . 
— vist var den god ; der er ikke tale om 

den ting ! sagde Eriksen og gjorde sit kast med hovedet og sendte en røgsky i vejret . 
— jamen alligevel ! mente klejn . Der var så meget tåge og vrag og brådsø i den . Sådan en sang skal gøres nede på jorden og ikke oven over tagryggene . 
— så arriverer du aldrig til det . 
— å — små mundfulde . 
— såmænd gør du ej ! noter dig det ! Hold dig til dine pigebørn med udringet bryst . 
Klejn svarede ikke . 
— der var sgu ingen af jer , der kunne gjort den ! sluttede Eriksen af . 
Fog gik ude på vejen og så op i luften og fløjtede . 
— hisset fløj en fugl ! sagde han . 
Klejn lo igen . 
Der rullede en vogn forbi dem ; støvet stod op om den i en sky , og ud fra skyen kom et taktfast rungende  : ned med Estrup  ! Så fjernede vognen sig igen , og støvet lagde sig langsomt over vejen og grøfternes græs . Men foran dem kørte vognen , og de hørte det samme råb gentages og gentages . Svagere og svagere lød det , til råb og vogn var helt borte . 
Vi må ind på damhuskroen ! foreslog klejn . 
— hvor skulle vi ellers hen ? bemærkede Fog . 

Eriksen gik hen til Jansen og stak sin arm ind under hans . 
— nå , gamle ! hvad mener du ? 
— ingen ting . 
— er der noget i vejen ? 
— ikke spor . 
— er du lyrisk ? 
— måske . 
— du går da med ind i kroen ? 
— ja . 
— sig mig oprigtig , var sangen god ? 
— jeg forstår mig ikke på den slags sange . 
— sludder , gamle ! 
— de råbte jo leve for dig . 
— nå ? 
— og så er du jo selv fornøjet med den . 
— derfor behøver du sgu da ikke at være det . 
— jeg beundrer bare , at dog en af os har haft energi nok til at nå så langt . 
— frækhed ! henkastede klejn . 
— energi ! sagde Jansen kort . 

i . 
Der holdt fem seks forspændte vogne på den brolagte plads uden for den store , gule krolænge  ; en Karl i klaprende træsko bar hakkelse til krybberne foran vognene , og en dreng kom slæbende med en spand vand ; han spildte store , våde pletter efter sig . 
— du skan’te vande stenene , Niels  ! Bæsterne kan nok bruge det alt sammen  ! sagde karlen og tømte sækken ud i en krybbe . 
Niels satte spanden og gav sig til at stirre efter Fog og de tre studenter , som skråede over den knortede brolægning . 
— her er folk på kroen ! sagde klejn , da han kom forbi karlen . 
— det er tydeligt  ! Gårdmænd , herre  ! svarede karlen og svingede den tomme sæk op under armen og klaprede over mod foderlængen . Nå , Niels , på ’en igen ! 
Niels hev op i spanden og spildte sig frem til den nærmeste krybbe . 

Fog og Jansen var allerede oppe i gangen og klejn og Eriksen på stentrinet udenfor . 
— nåda , din kamel ! ka’ du få snuden i vejret ! hørte de Niels’ drengestemme skælde ude mellem hestene . 
Så tog Fog i låsen ind til skænkestuen og skød døren op . 
En tæt , grå tobakståge slog imod dem og fik klejn til at hoste tørt . Tågen stank af sødlig vindunst . Der var halvmørkt der inde , og de skimtede ikke andet for sig end et lille , lavloftet rum med et langt bord langs væggen til venstre , og rundt om bordet nogle sorte , klumpede skikkelser , der sad og tav og rettede øjne på dem gennem tågen . 
— god aften  ! sagde Eriksen fyndigt og ligefrem . 
— god aften  ! brummede skikkelserne lavmælt og tog langsomt øjnene til sig igen og dukkede sig sammen om bordet . 
I den modsatte ende af stuen blev en dør åbnet på klem og et hoved stukket ind gennem åbningen ; en smal , rødlig lysstribe skød sig tværs gennem røgen og gled op over en flaske-række øverst på et gult væggeskab . Så gjorde hovedet et kniks , og døren gled helt op , og lysstriben bredte sig ud over gulvet . 
- god aften , mine herrer ! hilste den glat- 

kæmmede , tykke lille skikkelse , der styrede frem imod dem midt i lysstriben . 
— god aften ! sagde de fire . 
— dejligt vejr vi har fået ! fint grundlovsvejr ! Herrerne har været til grundlovsfest  ? Nå — her bliver mørkt , ser jeg . Solen er nede ; her skal straks være lys . 
Den lille , trivelige mandsling forsvandt ud af lysstriben . Bønderne om bordet havde atter øjnene på de fire , der stod midt på gulvet og så på hinanden . 
— hvad skal vi ha’ ? hviskedee klejn . 
- mad ! sagde Eriksen . 
— og øl ! føjede Fog til . 
Så kom mandslingen igen med en stor , gul messinglampe , som han rakte ind over bønderne og stillede på bordet . 
— med forlov , Jens Andersen ! immer virke for oplysningen ! 
— ja ded æ reidi , Jørgen  ! sagde Jens Andersen , en svær , duknakket Bonde med to rødrandede øjne midt i et ansigt så furet som en brakjord . 
— måske herrerne kan få plads hos jer ! sagde Jørgen . Flyt dig lidt , Jens Andersen ! immer gæstfri , min far ! • 
— kom ikke med den , Jørgen ! svarede Jens Andersen og skubbede sig lidt til side . Fanden lære gæstfrihed af en krovært , næj , næj  ! 

— du med , Niels persen ! Se så ! Hvor der er hjærterum , der er også husrum  ! 
— og drikkepenge ! mumlede Niels persen , en lille , tynd , spidsnæset gamling . 
— begribeligvis , Niels  ! får man fo’ret gratis i denne verden ? — værsartig , herrer ! henvendte han sig til de fire . Studenter , nåda ! sagde han og slog ud med hånden mod briksens hue . Alle fire ? 
— alle fire ! sagde Fog . 
De andre smålo ; så satte de sig mellem Niels persen og Jens Andersen . Bønderne tav og passede toddyglassene . 
— så var det altså noget smørrebrød og noget øl ! sagde klejn . 
— hvor meget ønsker herrerne ? 
— å — lad os se ! — er vi sultne ? — en tolv stykker . Kan vi få steg og salt kød ? 
— mageligt  ! 
— og øllet  ? 
— vi har Marstrands ! 
— hm ! sagde klejn og så betænkelig ud . 
— kom bare med det  ! sagde Fog . 
— det skal være her straks . 
Jørgen kromand forsvandt og der blev stille i stuen . Fog sad og så på to billeder , der hang på væggen . Bag knækkede glas løb eskimoer på ski og kørte i hundeslæde . 

— har de været til grundlovsfest ? spurgte Eriksen hen over bordet . 
— ja —a ! svarede Niels persen og tog en slurk af toddyen . 
- hvor ? 
— på Frederiksberg . 
— det er da ikke deres valgkreds . 
— næj , næj ! sagde Jens Andersen . Vi hør’ til i Hersted øster . Vi ville bare se , hvordan københavnerne tog det oven på dette herre provisorium . 
— de er venstre altså ? 
Jens Andersen så på Eriksen med sine rød-randede øjne . 
— er ikke i det ? 
— jo , det er klart . 
— ja , ministeriet skal nok sørge for , at de fleste bliver det . Det er grove ka’le , de folk ! Og det er det eneste go’e ved dem . 
— ja , mumlede Niels persen , der er ikke meget godt at sige om dem . 
— og der bliver mindre og mindre ! føjede Jens Andersen til . ' 
— kan godt være , Jens , det ser ud efter det , synes jeg ! sagde en bred , rundrygget Bonde , der sad så krum , som havde han en sæk korn over sig . Med forlov , hvad studerer de for videnskaber ? henvendte han til klejn efter en toddyslurk . 

— å , vi er nærmest kun Russer og har ikke rigtig fået fat på studierne endnu . Politiken tager så meget af ens tid . 
— ja , på det lav ! det forstår sig ! De skriver vel i aviserne så ? 
— nej , endnu ikke ; men man er jo så optaget af , hvad der sker . Estrup skal nok sørge for , at man får noget at tænke på . Man har ingen ro . 
— næj , næj ! sagde Jens Andersen , ungdommen har han allenfals ikke med sig  ;  heller ikke vor . 
— højre er også nærmest syge folk og oldinge , hospitalslemmer ! docerede Eriksen ; han sad lænet tilbage og røg . 
— åh , de er fanden er de ! mente bonden med den runde ryg . 
— absolut ! påstod Eriksen . 
— ja , var de det bare , så havde vi sgu ingen nød ! Nej , de er nok sejere end som så , de . Men de ka’ vel tage es med samt deres ministerium . 
— jeg var nu alligevel for at tage pinden og pirre lidt ved det , som han , Søborg talte om  ! sagde en undersætsig , mørkladen , yngre Bonde nede ved kakkelovnen . 
— ministeriet ødelægger sig selv ! forklarede Eriksen . 

— jamen det ødelægger fanden fløjte mig først os  ! trumfede den mørke og så på sin nabo til højre . 
— værsartig ! sagde i det samme Jørgen kromand og skød maden frem foran dem . Nå , hans Jesper , er du ude efter Estrup ? han har da heller aldrig fred for dig ! henvendte han til den mørke . 
— Pas din bestilling , Jørgen ! mumlede hans Jesper tvært . 
— hans Jesper har ret  ! sagde Jens Andersen sindigt . Skål , hans Jesper ! 
— hør , må vi ikke være med  ? spurgte klejn og fik i en fart noget øl skænket op i sit glas . Det gør så godt at høre en uforbeholden udtalelse . 
De andre skænkede og hilste med glassene ned mod hans Jesper . 
— ja , vi er vant til at sige vor mening her  ! forklarede Jens Andersen og klinkede med dem . Om så kongen og Estrup sad her i stuen , skulle de få den ! 
— gud nåde os ! sagde Jørgen kromand . 
De fire tog sig et stykke mad hver og gav sig til at spise . 
— ja det er nok ikke københavnermad ! bemærkede Jens Andersen . 
— å ! sagde klejn . 

— hvad for et dyr har gået med det kød , kromand ? spurgte Fog . 
— en kalv , herre ! 
— tror de ikke , den har manglet strøelse , eller ligget for meget på denne Skive her ? 
— det er udmærket kød , forsikrer jeg dem . 
Fog bed og sled og fik hele skiven i munden på en gang . 
— det blev bart smørrebrød ! sagde Jens Andersen . Ja , ja , det er også godt . 
— spis , Jans ! 
Eriksen slog ham velvilligt på håret . 
Jansen havde et stykke sigtebrød med mejeriost stående foran sig ; han tog en mundfuld en gang imellem , men sad mest og stirrede over på kakkelovnen . 
— op med humøret , gamle  ! 
— og ned med ministeriet ! føjede den rundryggede til . Skål ! 
— ja vel ! jo før des bedre ! sagde hans Jesper . 
— før bliver det alligevel ikke godt , nej ! mumlede Niels persen hen for sig . 
— i råber ellers noget gevaltig meget , i københavnere  ! blev hans Jesper ved . 
— ja , der er lunger ! svarede Eriksen . 
— kanske det var bedre , der var næver i disse tider . Jeg er ikke så meget for vrælene . 

man vræler sig lige godt ikke sin ret til . Det er meget godt , det de siger om at sulte ministeriet ud ; men vi andre går lige godt også og bli’er magre imens . Har vi en lov , så har vi en lov , og så skal vi ikke forhandle , om den må gælde , for så er det vores , og så er det os , der bestemmer det . Og er der nogen , der har rapset den fra os . så ka’ vi vel hjælpe for det ! 
— ha ! ha ! Hans Jesper ! grinede Jørgen . 
— ja er vi ikke enige på de dele , om jeg må spørge  ? Er et provisorium kanske ikke rævegerning . Når én tage er penge , som ikke er hans , hvad gør han så ? 
— ja vel ! Hans Jesper ! svarede den rundryggede . 
— enten han så hedder Jens persen eller hvad fanden ellers . Og er det værre at tage  fra en sølle husmand end fra alle folk i landet på én gang ? 
— gu’ bevares , hans Jesper ! 
— hold din kæft , Jørgen ! Rævetøj sender man hundene efter , om man ellers ikke er en bukseryster . Men det er nok næstens det man er , lader det til . 
— må jeg drikke med dem ! sagde Eriksen og rakte sit glas ned mod hans Jesper . 
— der er ikke noget at drikke på ! svarede hans Jesper uden at se på Eriksen . 

— ja , så klinker vi med hinanden bordet rundt ! foreslog Jens Andersen . Så kan hver skåle for sit ; det bliver kanske endda for det samme . 
— men de har jo ikke mere i glassene  ! sagde han og så på de fire tomme ølglas . De har vel ikke noget imod en god varm kognaker ? Jørgen ! fire toddyer til , og en til til mig ! det bliver fem  ! 
De fire mumlede tak og så på hinanden . Der var heller ikke mere mad på fadet . 
— der er ikke tale om den ting ! sagde Eriksen . Folketinget bevilger ikke ministeriet en øre mere . 
— hnæ ! lo hans Jesper . Om det bare var gjort dermed . Nej , vi må æde hele højre ud af landet , tage brødet ud af munden på dem . Så får vi det først godt . 
— det bliver nu lige godt en sen død  ! mente den rundryggede . 
— så har vi vel vore skytteforeninger til at hjælpe på de dele ! svarede hans Jesper og tav som havde han slået sin mund i lås . 
— vi holder lige godt grundlovsfest her ! sagde Jørgen og satte de fem toddyer på bordet . 
-ja skal vi drikke en skål for grundloven ! foreslog Jens Andersen . Han , Søborg , sagde nok , at den var væk ; men den er dog alle 


tider ikke længer væk , end vi kan finde den igen , når vi rigtig leder . De her unge mennesker , som sidder her , kan hilse københavnerne og sige , at kan ikke de hitte grundloven , så kan de bare sende bud ud til Jens Andersen i Hersted øster , så skal han komme og vise dem , hvor de skal trække våddet . Skal vi så klinke for grundloven . Den er dog lige godt det eneste , der er været at klinke for her til lands ! Skål ! 
De klinkede med hinanden , sindigt og langsomt . og sølede toddy på bordpladen . 
— den dag , vi har grundloven igen og ministeriet på porten , — føjede Jens Andersen til , — giver jeg præsten syvdobbelt offer i guld , i hvor vel han er højremand og kun fortjener det lige nødvendige i kobber . 
— hørte du den , Jens , — spurgte den rundryggede , — at han forgangen søndag kaldte os alle sammen , hele venstre , nogle djævelens og ondskabens kængurunger  ? 
— hvad er det for djævelskab ? spurgte Jens Andersen . 
— det er nok noget kryb ovre i ny kinesien eller sådan et sted langt borte , efter hvad Anders blegmand påstår . Men det må jo de dér lærde . Herrer bedre forstå . 
— jo , sagde klejn , det er fredelige , skikkelige dyr ovre i Australien . 

— ja , sådan noget var det jo , han sagde , Anders . Så de er til og med skikkelige og manerlige . Den kom de alligevel galt fra , hr . Pastor ! lo den rundryggede . Må jeg klinke med dem ! sagde han og stødte sit glas mod Kleins . 
— er det ikke de , der springer med rumpen og har ungerne på maven ? spurgte Jens Andersen . 
— jo det er . 
Fog og Eriksen lo ; Fog sad og prustede og hostede imellem ; Eriksens latter kom i korte , hurtige småskud . 
— ja , ja  ! han er lige godt vittig , den pastor  ! Alligevel er han en af dem , der først skal ædes ud . 
— er han så slem  ? spurgte klejn . Han var endnu ikke helt færdig med at le . 
— han kan jo ikke dy sig , når han kan komme til . 
— så kan de jo drille igen ! foreslog klejn . Det må være dejligt at drille en præst ! 
Et par af bønderne skævede hen til ham ; men klejn ' sad og rokkede med hovedet og så stille henrykt ud , som havde han allerede en præst mellem fingrene . 
— det var lige godt hans skyld , at Sørensen fik sin afsked ! sagde den rundryggede . 
— hvem er Sørensen ? spurgte klejn . 
— skolelæreren . Han havde lavet os en 

venstreforening og var bleven formand  ; så måtte han ud . 
— herregud ! sagde klejn . Det var jo også slemt , sådan at gå hen og lave en venstreforening midt i al uskyldigheden . 
De to bønder fik atter øjnene på ham . 
— å . jeg skal sige os , blev den rundryggede ved  , børnene lærte nok mere end deres katekismus . Og det må de jo en gang ikke . Ja , de begriber mig vel nok ? 
— men herregud , Sørensen har jo virkelig været en fornuftig mand ! mente klejn . 
— ja , det var netop det , han var . 
— hvor blev han af ? 
— han går nok et steds inde i København på en fattigforstanders kontor . 
— stakkels Sørensen  ! sagde klejn med kælen , mild røst . 
I det samme skubbede Eriksen sin stol tilbage og tog sit glas . Han havde røget en halv cigar de sidste fem minutter og siddet og set langt frem for sig . 
— må vi fire københavnere , sagde han , hilse på dem . Vi står ikke som fremmede imellem dem , fordi vi er københavnere og de bønder . Har foregående slægter skilt os , så hører vi til en slægt , som vil bygge bro , samle land og by . Stjæler man deres frihed , har man stjålet vor . 

tag deres glas og tøm det med mig på vore fjenders snarlige undergang , at atter vor for-krøvlede frihed kan løfte stærke grene ud over landet  ! 
Bønderne tog deres glas og så på Eriksen og drak langsomt . 
— ja , ja  ! sagde Jens Andersen , de er Russer nu . Om et år er de noget andet . Man kan blive til meget i denne verden , skål ! Mer toddy , Jørgen ! 
— hør , sagde klejn , skal vi ikke ha’ os en sang . 
— jo , nok  ! kom med en  ! 
— Eriksens ! foreslog Fog . 
— hva’ for ens ? 
— hans ! 
Fog nikkede mod Eriksen . 
— gør han også sange ? 
— der står Eriksen under den , de sidder med der ! 
— ja , min sæl gør der det . Ole Eriksen . — Ove  ! 
— nå , Ove , ja , Ove Eriksen . Men lige godt , er det dem ? 
— for en gangs skyld er det mig ! sagde Eriksen flot . Han var rød i hovedet . 
— begynd de selv ! foreslog Jens Andersen . 

han holdt sangen op for sine rødrandede øjne . De kan naturligvis bedst . 
Saltskarp hænger over landet havets klamme dis 
sang klejn af fuld Hals og rokkede takten med hovedet . Eriksen faldt ind og Fog efter ham . Bønderne mest smånynnede . I de to sidste Vers gav Jens Andersen et par falske toner og læste teksten galt . 
— det er lige godt kønne ord  ! sagde han , da klejn og Fog og Eriksen var færdige med sidste Vers . Skål Eriksen ! 
— nu vil jeg hjem til fruentimmerne . Dælen flække mæ ve jeg så  ! bandede i det samme en langlemmet , stor Bonde nede ved siden af hans Jesper , og rejste sig og satte begge næver mod bordet og ludede frem over med den lange krop . 
— du vipper os bordet , Søren  ! sæt dig  ! sæt dig , Søren  ! ivrede den rundryggede og tog om sit glas og stemmede albuen mod pladen . 
— dælen flække me  ! blev Søren ved og lagde sin venstre arm tungt om hans Jespers Hals . Hjem til fruentimmerne ! savlede han . 
— hvor mange har han ? spurgte klejn og rokkede og lo . 
— har ! — siv ! — siv har jeg ! å nu ve jeg hjem te dem , ve jeg ! 
— ded æ løvn , Søren ! for du har lige godt 

otte ! grinede Jens Andersen . Mænd har du ded ! jo , jo ! 
— otte ! — næj , dælen — — 
— jo vist ! gryntede den rundryggede . 
— har du forlist din mor ? spurgte Niels persen sindigt ; han sad med vandet i øjnene og hvæsede . 
— hun er da vel et fruentimmer , hun og ! grinede Jens Andersen videre . 
— du har otte ! ded har du ! ded er vist ! mumlede bønderne bordet rundt . 
— næj  ! 
— jov ! 
- siv ! 
Søren drog langsomt sin arm bort fra hans Jespers Hals og stavrede ud på gulvet . Hans Jesper lod Søren stavre ; han sad og så ned i bordet eller op over væggene og tav . 
— hæj  ! hikkede Søren ude på gulvet . Desse herre konst eksercirer ingen i hele verden og Hersted øster mæj etter ! 
Og så slog han ud med de lange arme og smaskede og så dvask frem for sig . 
— Pas nu pue ! nu guer den ! snøvlede han og gjorde et hop for at komme til at hinke og ramlede så over mod Jens Andersens stol . 
— var dig ad , Søren ! kom heller hen , hvor du sad ! 

Jens Andersen havde tag om armen på ham . — å , lad ham bare  ! bad klejn så mindeligt . Men Jens Andersen rejste sig tungt fra stolen og fik Søren stivet af og slæbte så tilbage til kakkelovnskrogen med ham . 
— bliv du nu bare der ! 
Den lange krop kvaskede sammen på sin gamle plads , og hovedet nikkede tungsindigt fremover . 
Bønderne sad og smågrinede , og Fog var højrød i hovedet af at pruste og hoste . 
— ja , ja , da ! sagde Jens Andersen , da han sad på sin stol igen . Han tåler ikke så meget , som han er lang til . Men ded er ikke været , vi andre kerer os om ded ! fortsatte han og så på Eriksens og Jansens glas . Drik ! 
Jansen rakte armen ud efter sit glas ; han lå slapt tilbage på stolen og stirrede med fugtige øjne over på hans Jesper og kakkelovnen . 
— mer toddy , Jørgen ! til os og Eriksen og herrerne ! forlangte Jens Andersen . 
Jørgen drejede omkring på hælen og gik ud i køkkenet . Der blev ganske stille i stuen . Bønderne sad og plirede med øjnene og tav ; Eriksen og Fog røg , og klejn sad og skrabede i gulvsandet med sin stok . Henne bag dem stod et ur et sted i et hjørne og dikkede tungt og langsomt . 

— åk ja ! sukkede Niels persen , da Jørgen havde bragt ny toddy . Hvordan monstro grundloven har det i dag præcis om et år ? 
— det kommer vel an på os selv ! gabede den rundryggede . 
— og på Søborg og de andre derinde . 
— men til sidst alligevel på os selv . 
— monstro ministeriet skulle være gået ? tænkte Niels persen videre . 
— ikke med sin gode vilje ! påstod Jens Andersen . Vi kommer nok til at hjælpe lidt ved det . Ser i , vi mangler bare et . En , som kan sige  : kom nu  ! Om der var sådan en , som ville være kommanderskersant for os , så gik det . Men se det er det , vi mangler . 
— prober selv ! sagde Jørgen kromand , som stod bag Jens Andersen og stangede tænder . 
— i første række ! men ikke i spidsen ! nej , nej ! Ded forstår du dig ikke på , Jørgen . Lad herrerne og os om det ! 
Jansen tog en stor slurk af sit dampende glas , rømmede sig og rejste sig langsomt . Han så lige hen på kakkelovnen og rømmede sig en gang til . 
— hovsa ! sagde Fog . Er du også fuld ? vil du ud ? 
Jansen svarede ikke . 
— du vil da vel aldrig holde tale  ! lo Eriksen . 

en gang til rømmede Jansen sig . Så begyndte han . Ordene kom uhyre langsomt . 
— jeg vil drikke en skål for kommander-sergenten  ! 
Jansen standsede og rettede på lorgnetten . 
Klejn og Eriksen lo . 
— min salighed ! sagde Fog og satte sig til at glo på Jansen med store øjne og halvåben mund . 
— for kommandersergenten  ! gentog Jansen . For messias ! 
— inte relegejon på kroen  ! brummede Niels persen , og bønderne skubbede på sig . 
— for den politiske og for den literære og for den sociale messias  ! For ham , der skal komme til os og rydde vore templer med svøbeslag ! For ham , der skal komme vandrende over vore marker og kalde os sammen og skaffe os fred for al vor kvide  ! For ham , der rummer i én hjerne al århundredets klarnede viden ! For ham , der skal bringe rigdom i gyderne  ! For ham jeg længes efter hver ensom stund ! For ham jeg drømmer om i mine bedste timer — 
Jansen måtte holde sig i bordpladen ; han vaklede . 
— sæt dig , gamle , du er mægtig fuld  ! sagde Fog ; han stod bag ham med sin arm om hans liv . Den har du taget dig i stilhed  ! 

— se heller til , i kommer ud her fra lidt gesvindt ! snærrede hans Jesper . 
— hvadbehager ? spurgte Fog . 
— hvadbehager ! Tror i sådanne københavnerhvalpe skal sidde her og gøre grin ? 
Eriksen lo , og klejn rettede på sin overfrakke . 
- nu lidt gesvindt ! få dem ud , Jørgen ! 
— han er sgu også fuld ! sagde Fog tørt . 
De krogede skikkelser om bordene skubbede med stolene . Jens Andersen og Niels persen sad og gloede ; den rundryggede grinede . 
— han er bare fuld , hans Jesper ! forsøgte Jens Andersen at berolige . 
— her ud med jer ! blev hans Jesper ved . Fordi man er Bonde , er man ikke til at gøre nar ad , skal i vide  ! 
— sludder  ! bemærkede Eriksen . 
Jansen sagde ikke et muk ; hans fugtige øjne blev ved at skinne gennem lorgnetten over mod kakkelovnen . 
— tag ham under den ene arm , Eriksen , så tage er jeg ham under den anden ! sagde Fog . Her er din hat , Jans , kom så , lad os bare gå ! 
Så styrede Eriksen og Fog med Jansen imellem sig over mod døren , som kromanden allerede havde fået op på vid gab . 

— stik ham en finger i halsen ! mælede en røst , de ikke havde hørt før . 
— hold kæft ! mumlede Fog . 
Klejn trak kromanden ud i gangen . 
— hvor meget skylder jeg for maden og øllet ? 
— 1 krone og 25 , herre ! Den bli’er drøj at styre hjem ; sikken en overhaling . Ja , vi er vant til sligt , kan de tro ! 
Klejn betalte . Han hørte hans Jesper knurre vredt inde i stuen og én le gryntende . 
Så gik han efter de tre andre , der styrede over den brolagte plads , forbi de gumlende heste og den åbne staldport , hvor karlen stod med en lygte og gloede efter dem . 
— kan du ikke komme til at kaste op ? spurgte Fog . 
— jeg ved det ikke  ! gispede Jansen . 
Men ovre på landevejen kom det . 
— det hjalp , hvad  ? sagde Fog . 
— jeg tror det ! 
Jansen skuttede sig ; tænderne klaprede i munden på ham . 
De gik i række midt ad landevejen , forbi søen , som lå blank under sommeraftenens dis . Der var ganske stille over veje og marker , og lind , kølig luft under den lyse himmel . 

ingen af dem talte  ; de skridtede ud ved siden af hinanden , ene på den brede , lige vej . 
Da de nåde forbi møllen , og vejen begyndte at stige mellem de købstadsmå huse , var Eriksen et godt stykke i forvejen ; de kunne høre hans stok slå mod vejen . Klejn gik til inde på fodstien . 
Og oppe ved fasanvej var Fog og Jansen alene tilbage . De to andre skikkelser tegnede sig fra bakkens top mod den lyse himmel og sank så langsomt ned på den anden side bakken og blev borte . 
— god nat ! sagde Jansen . 
— hvad for noget ! hvor hen ? 
— hjem . 
— den vej ? 
- ja . 
— jeg går med . 
— det behøves ikke . 
— kom nu ! sagde Fog og drejede ned ad vejen . 
Jansen gik langsomt efter ; han havde ingen vilje , han havde ingen tanker . Han gik ganske sløvt og hørte efter Fogs slæbende trin , og kunne ikke huske andet end denne runde , lille pigeskikkelse med det lyse nakkepur , som han havde set hende komme frem og blive borte der inde i mylret på eksercerpladsen . Så for det gennem 

ham , at han var bleven fuld og havde nævnet messias . Og så stod pigeskikkelsen der igen . 
Hans hoved gjorde ondt . 
Jansen blev ved at gå ganske langsomt bag efter Fog . 

Iii . 
— nej , jeg gider ikke i dag . Det var bare det jeg ville sige dig ! sagde Valdemar Mogensen . Han stod med hat på henne ved Jansens bord og smed bøger og kollegiehæfter mellem hinanden og rodede op i alt , hvad der lå . Jeg gider ved gud ikke ! 
Det kom så drævende og trist . Hele Valdemar Mogensens svære , store krop så ud , som var alle muskler pillet ud af den ; der var bare ét træk tilbage i det fede , flade ansigt , en eneste lille fure nede om de hængende mundvige . 
— ja , ja da , sagde Jansen , som stod henne ved vinduet og sparkede mod panelet for at få skoene på . 
— holder du ikke skohorn ? 
— næ . 
— du gør det væmmeligste spektakel ! 
— å — når de bare ikke klemte ! 
— lad dog være at gå med for små sko , 

vrængede Mogensen , og furen om munden så ud , som havde alverdens kedsomhed æltet den fast for evig . 
— giv mig et par andre  ! 
Mogensen smed hatten oven på bøgerne . 
— nej — jura ! sagde han . Kollegiehæfter ! når man har set Bargren spille ! 
— hvorfor ikke ? 
— hvorfor ikke ! — ja , du har ikke set ham ! Se ham , siger jeg dig ! 
Valdemar Mogensen havde pludselig fået muskler , og furen var strøget ud ; han gik hen og slog Jansen på skulderen . Der var ikke det , der lignede træk i det fede ansigt  ; men de små , brungrå øjne spillede og så så indtrængende på Jansen , som havde Mogensen lige holdt en lang præken om syndernes forladelse og det evige liv . 
— man kan jo ikke være alle vegne . 
— alle vegne ! — og så gå til grundlovsfest — når man kan komme hen og se Bargren  ! 
— ja , det skal jo være godt . 
— godt ! sagde Mogensen og gjorde en bevægelse , som havde Jansen tilbudt ham at blive klemt i de små sko . Storartet  ! — jeg har aldrig set mage ! — aldeles kolossalt ! — det — nej , det er ikke til at sige ! — bare som han sagde de tre ord  : gå i kloster  ! — og som han stod  ! — har 

du Shakespeare ? — ikke ! — ja for så skulle jeg vist dig — — nej , at gå til grundlovsfest ! — ja , herregud ! 
— herregud ! — du duer bare til at gumle jura . 
— nej , det duer jeg ikke til . 
— du slider dog . 
— det skal jo også passes . 
— passes  ! — når man kan få Bargren 
at se  ! 
Mogensen vandrede lidt op og ned ad gulvet og stod så stille foran Jansens reol og kikkede hen over ryggene  ; han bøjede sig helt ned for at få den underste række med . 
— nej , du har ikke Shakespeare . 
— det har jeg jo sagt . 
— a a — at kunne spille sådan ! 
Mogensen smed sig på sofaen og så indtrængende op i loftet . 
— nu skal vi gå ! sagde Jansen og tog sin hat ned fra skabet og stak et kollegiehæfte i lommen . 
Mogensen kom op igen og strøg sig gennem håret , som stod ham fyldigt og svagt krøllet om hovedet . 
— du er så kort i dag . Har du tømmermænd ? Søllede i ? 
— ja , lidt ! 

— hvor var i ? 
— i damhuskroen . 
— i damhuskroen ! sagde Mogensen hånligt . — nej — jeg ved det ikke rigtig — jeg tror ikke mere på jura . 
— det gør jeg heller ikke . 
— jamen jeg tror på slet ingen ting mere , uden på Bargren ! 
— det har du jo lov til ! 
— lov til ! Der er ikke andet at tro på ! alt andet er ingen ting , siger jeg dig . Den røst ! de bevægelser ! Vi er jammerlige kryb alle sammen ! 
— har du din hat ? spurgte Jansen . 
Mogensen tog den . 
— lad os så gå . Skal du ind ad byen til ? 
— ja . 
— følger du med ? 
— hvor går du hen ? 
— op til Fog . 
— ja , lidt på vej . 
De kom ned ad trapperne . 
— og så se ham stå der på kirkegården med hjærneskallerne  ! fortsatte Mogensen nede på gaden . Jeg har aldrig været i teatret før . - kan du ikke låne mig nogle penge ? 
— har du mistet forstanden ! lo Jansen . 
— jeg sætter alting ud ! Jeg må være , 

hvor Bargren er ; alle andre steder er ørkener , og alle andre mennesker er lig for mig . 
— jeg begriber ikke rigtig , hvad der går af dig . 
— går af mig ! — du er et lig ! 
De gik ved siden af hinanden ned ad Vesterbrogade , som lå bred og åben med formiddagssol over sig og skinnende gule sporvogne klingrende forbi midt ude på kørebanen . 
— her — kom her skal du se ! sagde Mogensen og stoppede op uden for et boghandlervindu . Der står Bargren som hamlet . Nej , det er ikke godt , det der  ! vrængede han . Der er et andet , hvor han står , som da han har slæbt polonius’ lig frem ; det er storartet ; det køber jeg ! 
Og så gik de videre igen , ned ad gaden gennem solskinnet , mellem bararmede tjenestepiger og fruer i morgenkjole . 
— nej , man må være skuespiller ! Det er den eneste kunst på jorden ! Skuespiller ! sagde Mogensen og slog Jansen på , skulderen . Hvad er alle disse kadavere , som fylder fortovene her ? Kokkepiger og købmænd og mælkebønder ! --tak  ! 
— mennesker ! føjede Jansen til . 
— mennesker ! behold du dine mennesker ! — jeg skal ned til dagmarteatret og have billet . Går du med ? 

— nej , jeg skal lige frem . 
— ja så farvel ! 
— har du mange penge ? 
— penge ! — jeg har lånt . 
— nå ? 
— af stupigen i pensionatet . Jeg måtte skarn ha’ ! Og når så ens venner er værre lus end en selv , så — — 
— farvel da ! 
-- farvel ! 
Mogensen tog Jansens hånd og beholdt den lidt i sin ; så svingede han den ud til siden og slap . 
— gå hen og se Bargren  ! Du må se ham  ! sagde han og gik . 
Jansen drev videre ad det brede fortov og ind gennem byens smalle gader . Sollyset lå der alle vegne ; men luften blev tungere og fuld af støv og dunst ; husrækkerne trak sig tættere sammen , og træskoklapren og vognrummel fyldte de trange stræder med dump donen og gnældrende larm . 
Jansen drejede ned ad Vognmagergade . Den lå for ham , lang og smal , som en dyb , tørlagt stenrende med menneskeyngel i travl færdsel over bunden og fyldt med stillestående stank af skiden ælde . 
Her boede Fog , oppe på kvisten i et garnmelt 

snævert hus , der stod trangbrystet og opløbent klemt inde mellem de to skrutryggede nabohuse , med et dørgab ind imod en lang , halvmørk gang . Inde i halvmørke ! krøb trappen op igennem huset , stejl , med hulslidte , knirkende trin og med lugt af sod og gammelt støv fra alle kroge . 
Øverst oppe bankede Jansen på en lav , grå-malet dør . Ingen svarede . Han stod lidt og lyttede ; oven over ham , på loftet , trippede duer frem og tilbage og kurrede svagt . Han bankede en gang til , men hørte bare en langstrakt knagen , som om én vendte sig hårdt i en seng . Så tog han i låsen og gik ind . Døren var åben . 
Det var et firkantet rum med et smårudet vindue lige over for døren . Der var intet rullegardin ; lyset faldt lige ind over de blå vægge med de mange skitser og overmalede lærredsstykker fra loft til gulv ; henne ved vinduet stod en solkile gennem et tomt staffeli og ned over en forgyldt ramme , der drev i krogen og fangede solkilen i en stor , gylden plet . 
— hov ! sagde Jansen og sparkede til en blindramme , som lå på gulvet lige inden for døren . 
Fog for op i sengen og gned sine øjne og gloede på Jansen . 

— hvad satan  ! sagde han . Nå , er det ikke andre end dig ! 
Så strakte han sig og lagde sig ned igen . 
— hvad vil du her midt om natten ? 
— klokken er ti . 
— nå , er den det . 
— det er dejligt vejr . 
— ja , hvad så ? spurgte Fog og lagde tæpperne til rette om sig . Find dig en stol ! 
Jansen så sig om , men kunne ikke finde andre end den , der stod ved Fogs seng . 
— må jeg sidde på dine bukser ? 
— du kan vel bruge vinduskarmen ! 
Jansen så hen på vinduskarmen . 
— der står en flaske ; den ser fedtet ud . 
— flasken flytter du begribeligvis  ! 
Så tog Jansen flasken og flyttede den ned på gulvet . 
— puh , terpentin  ! sagde han og lugtede til sine fingre . 
-- du gør så meget vrøvl ! mumlede Fog . Få dig nu anbragt ! 
Men Jansen måtte først have begge vinduer op ; så satte han sig omsider og gav sig til at se ud i solskinnet over de gamle Tage , der lå med skorstenspibernes lange skygger ned over de røde , tilsodede teglsten . 
— gener dig ikke ! sagde Fog . 

— det er varmt ude . 
— er det det ? Du er svært tidlig oppe . 
— Mogensen og jeg skulle læst sammen . 
— sov han over sig ? 
— nej , han kom , men gad ikke . Jeg heller ikke . 
— hvor var han i går ? gabede Fog . 
— i teatret . 
— de er jo lukkede ! mente Fog og fik gabet af . 
— Bargren spiller her jo . 
— hvem er det ? 
— en nordmand . 
— hvad vil han med ham ? 
— sé ham naturligvis ! Og så vist nok selv være skuespiller ! føjede Jansen langsomt til . 
— ja , han har jo dejfjæset ! sagde Fog tørt og ikke det ringeste overrasket . 
— han var ganske besat af Bargren . 
Fog gabede igen . 
— god morgen  ! sagde han . Hvordan var det for besten , - du var jo fuld i aftes ? 
— ja , lidt . 
— du brækkede dig jo . 
— ja . 
— det er vel derfor du går rundt og smækker vinduer op ! 
- nej . 

— jo . Og så holdt du tale for obedias . Og så blev vi smidt ud . 
Jansen så hen på ham , ganske alvorligt , og derpå atter langt ud over tagene . 
— jeg er ellers kommet her op , sagde han lidt efter uden at tage øjnene bort fra sollyset derude , for at sige dig , at jeg vil se at få en bog ud . 
— forfatter ! Og Mogensen skuespiller ! Nu bliver vi til noget ! 
Fog lå og stirrede hen på Jansen ; han så ud , som gik hans tanker på de fjærneste veje . 
— det er mit ramme alvor . 
— nå . Skriv væk ! 
— kan du ikke forstå det" ? 
— jo-o ! sagde Fog langsomt . Hvad skal den hedde ? 
— det kan jo foreløbig være lige meget . 
— nå . — så er du vel gal på et eller andet ? 
— å . Juraen plager mig . 
— ikke andet . 
— den kan plage og pine mig alle mine tanker ud af hovedet og gøre mig ganske trøsket i hjærnen . 
— så lad den løbe ! 
— ja tak ! når ikke alle mine højhjertede 

velyndere og mine mægtige frænder og slægtninge sad der med pungen og hundepisken . 
— lad dem sidde ! 
— alt hvad jeg møder , alt hvad jeg ser , dyr og planter og mennesker , alt det jeg ene og alene gider forelægge min hjerne , må jeg gå uden om . 
— lad være at gå uden om  ! 
— jeg kan heller ikke mere . 
Fog så ud , som samlede han langsomt sine tanker . Så skød han tæppet til side og krøb sindigt ud af sengen . 
— ræk mig den sele , der ligger der ved staffeliet ! Hvordan fanden er den kommet dér ? — for resten går det vel nok over ! 
- nej . 
— du har da fundet på det pludselig nok . 
— jeg har tænkt over det længe . 
— er du begyndt på bogen ? 
— jeg begyndte i foråret ; men den gang lagde jeg den hen . 
— og nu vil du klemme på ? 
— ja . Jeg trænger til et arbejde , som er mit eget , som jeg har tænkt med mine egne tanker . Jeg lever jo ikke . De sidder jo der og passer på mig som på en tam rotte , de fodrer . 
— er det noget med messias ? spurgte Fog . 

— det er meget andet . Hvor ved jeg alt det , det er . 
— du må sgu da samle det . 
— jeg vil naturligvis samle det . Men bunken er så stor . Og den gror så velsignet . Blot de ikke allerede har taget mælet fra mig . 
— det lader ikke til det . Lang mig min vest ; den hænger der på staffeliet . 
— de skulle bare vide , jeg var til venstre-fest i går ; jeg blev komplet myrdet . 
— vås ! 
— det er den rene middelalder , jeg lever i . 
— nå — og vi andre da ? 
— ja — men hvem ser det ? hvem plager det ? Tror du ikke , jeg ved , der sidder andre og 
bliver gjort dumme som jeg ; og andre , som blot 
trænger til , at man skal pirke ved dem for at få gang i dem . Kunne man bare ! 
— du skulle sgu ! 
— blot jeg går ned ad en gade og ser folk stå i række og bukke for en kongelig vogn , kommer det mig for , som drejede husene sig og vendte takkede gavle med ruder i bly mod gaden . Jeg kunne stille mig op og råbe — sige dem , at der er sket store ting , at Vorherre er død og himlen tom , at her på jorden er alt livet , at jorden og alt livet er vort . Jeg vil lære dem at se og høre — lære dem at bruge deres 

' / 
fem sanser — lære dem , at de er mennesker med blod og hjerne — lære dem det , jeg føler som den eneste glæde ! 
— du var nok ikke så fuld endda i går . 
— jo jeg var . 
— ved du , hvad du sagde . 
— ja jeg ved . 
— så var du sgu ikke fuld . 
- jo . 
— sikke noget snak  ! 
— ellers havde jeg vel ikke sagt et muk . 
— du begynder at blive veltalende , tror jeg . Det er fanden så i får travlt . 
— å — — 
— og midt om sommeren ! Hvad fanden skal jeg finde på ? 
— jeg sagde dig , det var alvor , hvad jeg kom med før ! bemærkede Jansen stilfærdigt . 
— ja det forstod jeg nok . 
— så behøver du ikke at blive ved . 
— jeg bliver vel ikke ved . 
— lad mig se det , du har dér ! brød Jansen af og tog en skitse , som stod op ad den forgyldte ramme i krogen . 
— hvad vil du med den ? spurgte Fog og slog sin frakke over stoleryggen for at få støvet af den . 
— bare se på den . 

Jansen sad og så på lærredslappen , hvor en gammel bondekærling trillede en bør hen ad en hullet marksti . 
— er den luft også let nok ? 
— den er , som den skal være ! 
— skal du gøre det færdigt  ? 
— ja hvor ved jeg det ? 
— det skulle du . 
Jansen satte lappen ned igen og så atter ud af vinduet . 
— tiden går  ! sagde han med ryggen mod Fog . 
— lad den det ! 
- nej . 
— ikke ! Det var satans ! 
— vi bor i en pyramides mumiekammer og ikke mellem levende mennesker . 
— sikken forbandet lignelse før man har fået sin morgenkaffe ! 
— ja , ja ! gør som du vil ! Jeg har mit arbejde  ! 
— hvorfor står du så der og sludrer , når du har så travlt ? 
Jansen svarede ikke ; han blev stående ved vinduet og så ud i solen . Oppe på loftet trippede og trippede duerne . 
— hør , sagde han så lidt efter , — kan du huske hende , vi så i går på eksercerpladsen ? 
Han tog så varsomt på ordene . 

— ja ! svarede Fog og så med de store lyseblå øjne hen på Jansen . 
— hun var hjemme fra Ringsted . 
— ja -- du kendte hende jo . 
— ja . 
— nå — hvad hun ? spurgte Fog og fik endelig frakken på . 
— hun kendte vist også mig . 
— ja , hun blev rød . 
— er du sikker ? 
— ja vel er jeg det . 
Jansen tav lidt . 
— det kunne jo også være , fordi du nikkede til hende . 
— hun var det i forvejen . 
— tror du ? 
— gu’ tror jeg det , for jeg så det ! 
Jansen blev henne ved vinduet og så længe ud . 
— blot hun ikke finder hjem til mig  ! fik han så sagt . 
— hvorfor skulle hun det ? 
— å , det kunne nok hænde . 
— det var da ikke så fælt ! 
Fog stod med halvåben mund og stirrede hen på Jansens ryg . 
— jo — jeg ville det nødigt ! 
— snak tydeligt  ! 
— vi har gået meget sammen der hjemme . 

— det kan i jo også gøre her . 
— jamen jeg vil ikke ! 
— hun var jo et pænt stykke pigebarn . 
— netop fordi hun er pæn . 
— du er da heller ingen bølle . 
Jansen tav lidt igen , og Fog ledte sine sko frem . 
— tror du , hun kommer ! spurgte Jansen , så fredsommeligt og spagfærdigt . 
— det ved jeg sgu ikke . Hvad hedder hun ? 
— Anna . 
— er du så genert af dig ? 
Jansen vendte sig langsomt og så rundt i værelset . 
— må jeg sidde her oppe hos dig i dag og arbejde  ? 
— værsgo ! sid væk ! du kender møblementet  ! sagde Fog og stillede den eneste stol , der fandtes , frem på gulvet . Er du blevet smidt ud ? 
- nej . 
— hvorfor vil du så flytte her op ? For pigebarnets skyld ? 
— ja . 
— tag plads , gamle ! dig skal intet ondt vederfares  ! Jeg går bare ned og fisker mig noget kaffe et sted . 
Jansen trak sit kollegiehæfte op af lommen og skubbede stolen hen til vinduskarmen . 

— flyt nu ikke alt for meget om ! sagde Fog og skulle til at gå ud af døren . 
— hør , jeg har noget at vise dig ! sagde han så pludselig og gik hen til skabet og stak et penselskaft ind i nøgleskiltet og trak døren op . 
— her skal du se ! 
— hvad hedder den ? spurgte Jansen . 
Fog stod med en tyk bog i rødt engelsk bind . 
— decameron ! svarede Fog . Men den er på engelsk , ser du , og jeg kan sgu ikke læse den . Jeg har knebet mig igennem et par sider . Oversæt en lille historie for mig , en af de bedste , når jeg nu kommer tilbage . 
Fog smed bogen på sengen og drev ud af døren . Jansen kunne høre trappens trin knirke derude , svagere og svagere , eftersom Fog sindigt nåde ned til de underste etager . 
Han sad henne ved vinduet med det op-slåede kollegiehæfte for sig , sad og så ud over tagene . Larm af vogne , som rumlede hen over stenbroen der nede , og stemmer , som skar gennem larmen , fyldte luften om ham med lyd , som var ham fremmed . Og det evindelige duetrip over hans hoved ! Her var så sært uroligt her . Det var ikke hans vante , stille udsigt der hjemme fra Lykkesholms alle ; han savnede den store røn , som bar sin krone lige op under hans vindue , midt i havestilheden . Og han følte det 

fremmede rum bag sin ryg , de fremmede vægge , de fremmede billeder . Han kendte ikke sine egne tanker her oppe på Fogs uryddelige kvist , han syntes , han havde ingen . 
Jansen så sig led omkring og lukkede kollegie-hæftet , tog nogle af Fogs skitser i hånden og gav sig til at se på dem , men havde ingen ro og gik . 
— satan ! sagde Fog , da han en halv time efter kom tilbage og fandt værelset tomt . 
Så slog han op i decameron og bladede lidt frem og tilbage i den og stillede sig op og stirrede ud af vinduet og så ud , som havde han atter tankerne på de fjærneste veje . Decameron gled ud af fingrene på ham og faldt på gulvet . 
Han lod den ligge og blev stående og stirrede . 
Så trak han pludselig frakken af , stillede malerkassen op på stolen og fik kærlingen med trillebøren heftet fast på staffeliet , stod lidt og gloede på skitsen , og gik så hen og spyttede ud i tagrenden . 
Solen stod langt ind i værelset ; han måtte have lagenet af sengen og op for vinduet . 

Iv . 
Jansen gik lige hjem . 
Da han hørte gangdøren smække i efter sig og stod på trappen med de brede , skurede trin , vidste han ikke , ad hvilke gader han var gået . Han huskede , han var kommen gennem stegende sol , og at mange mennesker var strøget ham forbi . Larmen stod ham endnu for ørerne fjernt og døende , mens han langsomt gik op ad trappen , forbi de lukkede entredøre med de hvide navneplader fredeligt lysende i formiddagsstilheden . 
I det han åbnede sin dør , rejste en ældre mandsling sig henne fra gyngestolen ved vinduet . 
— hvad for noget ? sagde Jansen og blev stående inden for døren ; han var bleven rød og så ud , som var han ikke rigtig lysvågen . 
— nå er du der ! sagde mandslingen med bravhjertet glæde skælvende i den stille røst ; og så rakte han begge sine små fede hænder frem mod Jansen og så med to inderlig gode , 

våde , grå øjne op på ham . Ja , det er såmænd mig , Georg ! 
— er du her i byen i dag ? 
Jansen måtte rømme sig ; han følte sig så tør i struben . Så rakte han langsomt mandslingen hånden . 
— ja såmænd er jeg det ! Og så skulle jeg da se op til dig , hvordan du havde det . Vi hører jo så sjældent fra dig på det sidste . 
Han stod med Jansens hånd mellem begge sine . 
— gud ske lov , du ser rask ud . Tante var så ængstelig , der skulle være noget i vejen , og jeg da med . Men gud ske lov , gud ske lov , du ser rask ud ! 
— er tante rask ? spurgte Jansen og drog sin hånd til sig og gik hen og lagde sit kollegie-hæfte på bordet . 
— jo — jo hun er . Ulrikke har det godt . 
— og onkel selv ? 
— åh jo — jeg må ikke klage  ! Gud ske lov ! det er så ved det gamle med mig ! sagde mandslingen og sukkede og satte sig igen i gyngestolen ; de to små fede hænder lagde han forsigtigt på stolens arme . 
Jansen satte sig i sofaen bag bordet og så forbi onkelen og ud af vinduet , ud på himlen . 
— har du siddet her længe ? 

— nej — ikke længe , ikke så meget længe  ! Her er så velsignet køligt ; du bor dog herligt ! 
— ja — a . 
— og så er her så fredeligt og stille ! akkurat såmænd som var det i mit eget værelse . Jeg savner bare min gamle kirke dér lige over for ; ellers vil jeg såmænd gerne bytte . Her kan du da rigtig arbejde  ! 
— å ja , her er stille nok . 
— ja — og har man bare stilheden , den velsignede stilhed , så skrider det for en . 
Jansen sad og vippede en bog imellem fingrene . 
— blot man ikke har disse støjende mennesker ind på livet af sig , så går det . Jeg er rigtig glad ved , du bor her ude , Georg . Menneskene bare forstyrrer én ; de er såmænd slet ikke så meget værd . 
— her er alligevel lidt langt til — universitetet ! sagde Jansen . 
— ja — ja såmænd ! Men det gør jo dog i grunden ikke noget . For når man går dér ind , er dog éns tanker så optagne , at man såmænd ikke mærker til noget . Akkurat som når jeg der hjemme søndag morgen går min klokkergang over til kirken for at bede bønnen . 
Jansen følte onkelens inderlige , grå øjne på sig og kunne ikke rigtig sidde rolig . 
— var du morgentur ? 

— å — jeg var lidt inde i byen . 
— på din skole måske ? 
- nej , inde hos en god ven . 
— hos en studiekammerat- kan jeg tænke . Ja , den slags må man jo have . Men vær endelig forsigtig , Georg , når du vælger . Der er så mange forkerte mennesker i vore dage , især nok mellem de unge . 
— nej , han studerer ikke  ! sagde Jansen og skød sig op i sofaen , så han kom til at sidde fast ind i et hjørne . 
— ikke , — studerer han ikke , — hvad gør han da , din ven ? 
— han maler . 
— maler han ? — nå maler han ! sagde mandslingen langsomt og flyttede lidt på de små hænder , så Jansen hørte hans fingerring skrabe mod stolens træarm . Hvad maler han ? 
— å , lidt af alting , tror jeg . 
— ja , ja — ja , ja — guds natur må være herlig at gengive . Men tror du nu også , Georg , — ja det må du jo bedst selv vide , — er du nu også sikker på , at han rigtig er noget for dig ? 
— han er præstesøn . 
— er han det ? — præstesøn ! — ser man det ! sagde klokkeren og lænede sig helt frem og så igen så inderlig god ud . Hvem — hvad hedder hans far ? 

— han hed Fog ; han er død . 
— Fog — Fog ? Var det gamle Fog i Sørup ? 
— jeg tror det ; jeg ved det ikke så bestemt . 
— ja , han er jo død . Så han har en søn , der er maler ! 
— moderen er også død . 
— er hun det , herregud ! Men hvem underholder ham da ? 
— ingen . 
Jansen sad og smilede og så hen på onkelen . 
— nå — nå ! Nej , han tjener måske selv sine penge . 
- nej . 
— gør han ikke ? — jamen hvor kan han så — så kan han jo ikke leve . 
— han lever da , ved jeg . 
— nå ja — ja såmænd ! Når Herren blot lægger sin velsignelse til , så bliver selv det lidet stort  ! messede klokker Jespersen og smaskede de smalle , blege læber sammen og lænede sig tyst tilbage . 
Der var ganske stille om dem et par minutter igennem . 
— jeg kan hilse dig fra Mogensen ! sagde så Jansen . 
— fra Mogensen — fra Valdemar ! — ser du ham jævnlig ? — har han det godt ? 
— vi læser sammen . 

— se det kan jeg lide ! det vil glæde gamle pastor Mogensen . Men se alt sådan noget , det ved vi jo ingen ting om , slet ingen ting om der ude hos os ; i skriver jo næsten aldrig mere , og såmænd om i kommer selv ! I sidder nok i be ger til op over ørerne ! 
— ja ! sagde Jansen . 
— er han flittig , Valdemar — er han , hvad Georg  ? må du ikke holde ham i ørerne en gang imellem ? spurgte klokkeren og lagde hovedet på siden og småklukkede . 
— å , vi er vist så ens , hvad det angår ! mente Jansen og støttede sig af med en pude . 
— er i , — nå , — det vil glæde gamle pastor Mogensen , det vil det , gud ske lov ! Dig stoler han på , Georg , og det gør vi da alle . Lad mig se , du bringer os noget ud af Valdemar . 
— det er temmelig vanskeligt at vide , hvad et menneske kan blive til ! sagde Jansen og ville set over på onkelen , men turde ikke . 
— nej , nej , Georg , det må du ikke sige  ! Den gud har givet sit ord i hjertet , bliver kun til det gode i denne verden . 
— så er det vanskeligt at vide , dette med hans ord i hjertet ! stammede Jansen og var hæs igen og rød . Og dette med det gode  ! tvang han sig til at føje til . 
— nej , Georg  ! — nej , Georg  ! — det er den 

letteste sag af verden ! det har gud i sin uendelige visdom lagt så inderlig snildt til rette for os alt sammen , — blot vi har viljen til at fatte . 
— ja ! sagde Jansen og rømmede sig . 
— hvem hører du ? — hvilken præst ? 
— å , jeg — det er op og ned ! løj Jansen og ønskede det dybeste mørke over stuen . 
— du skulle vælge dig en , — en , som du rigtig kunne slutte dig til . Det linder så velsignet om hjertet rigtig at have fortrolighed til en ! 
— jeg har jo mine venner ! mente Jansen fredsommeligt . 
— dine venner , Georg ! — hvor meget bringer os ikke denne verden af tungt og bittert — hvor mange kvalfulde stunder — hvor mange lidelsens øjeblikke , hvor det er en Herrens velsignelse at have en mand hos sig , hvis tale rummer husvalelse og trøst ? prækede klokkeren kærligt og så bestandigt på Jansen . Forsøg , Georg , — forsøg  ! Jeg har en gang hørt pastor Jensen , — det er nu rigtignok adskillige år siden , — men han skal være en herlig mand endnu . Ulrikke ville så inderlig gerne vide , hvem din præst var . 
Jansen sad så uroligt ; han kunne ikke få et ord frem . 
— hør , det er sandt , mens jeg husker det , — og så ville Ulrikke så gerne høre noget om 

dit skidentøj ; hun har nok ikke fået noget i over tre uger . 
— nej — jeg har ladet vaske herinde . 
— har du , — har du ? — nå , — hvorfor ? 
— jeg syntes ikke , jeg ville ulejlige tante mere end nødvendigt ! sagde Jansen og tog vejret i et dybt drag . 
— jamen så har du jo givet penge ud . 
— det var af mine egne . 
— jamen , — jamen , — nej , du skal sende os det , så længe du har os , og Vorherre lader os leve . — ser du flittigt ud hos Møllers ? 
— jeg spiser der hver tirsdag . 
— ja , det er prægtige mennesker ; jeg har tænkt at se ud til dem i dag . Går du med ? 
— jeg har så dårlig tid — netop i dag , onkel  ! 
— ja , ja — ja , ja ! sagde klokker Jespersen og rejste sig og gik hen mod bordet ; hans trin lød , som var der tæpper over gulvet . 
— her har vi nok fliden ! sagde han og fik fat i Matzens tingsret . Se , se ! se , se ! Matzen ! den er vist brav , den ! — og her , sagde han og tog et kollegiehæfte . Nå , det er vel forelæsninger , ja . Og — hvad er det , der står der på den bog ? — om — om arternes oprindelse — om hvilke arter ? — hvad hedder den mand ? — står der Darwin ? 

— ja ! sagde Jansen ; han havde rejst sig og var gået hen til vinduet , da onkelen begyndte på bøgerne . 
— Darwin ? — det forekommer mig , — Darwin ? 
Klokker Jespersen kneb de våde , grå øjne sammen og så ned mod gulvet . 
— Darwin ! sagde han så og rettede dem pludselig mod Jansen . Darwin — er det ikke ham gudsfornægteren , — ham med aberne ? 
— jo , — har du læst ham ? 
— nej , — nej , — Herren bevare mig ! Tror du , jeg huser vantroen i mine Stuer ? — det er da ikke din bog , Georg ? 
— jo det er , onkel ! 
Der sad en gråspurv på karmen uden for vinduet ; på den stirrede Jansen af al magt . 
— din bog — som du har købt ; — herregud , Georg , læser du sådanne bøger ? 
— ja — når jeg bliver træt af juraen ; når jeg trænger til at hvile mig ! sagde Jansen skødesløst , som talte de om , hvilken tobak han røg . 
— jamen hvile dig — nej , der er så vist ikke den rette hvile i den bog . Tro du mig , Georg , den hvile , en sjæl trænger , den findes ikke dér . Vil du søge den i en bog , nytter det kun , om du tager Vorherres egen ; nej , det er den eneste , som kan hjælpe . 

— men aller helst , Georg , blev klokker Jespersen ved og gik hen til ham ved vinduet og lagde sin hånd på hans arm , aller helst skal du lukke din dør , når du har læst dig træt , og gå ud og lade guds egen natur tale til dig . Har du aldrig følt , min dreng , at intet sted har Herren gemt så megen fred , som ude under hans store , stille himmel , — har du ikke , Georg ? Jeg er gammel nu , ved du , og jeg har mødt meget i mine dage , — ja , jeg siger dig alt dette , fordi den bog gør mig urolig , forstår du jo nok , — men altid , når jeg var træt af denne verdens slid og forunderlige tilskikkelser , vandt jeg nyt håb og nye kræfter , blot jeg søgte ud i den uendelige , dejlige ensomhed , gud har bevaret for os ude i sin natur . Ty der ud , Georg ; der har han talt til mange ude , og givet mange fred . 
Klokkeren tav og så op på Jansen og lod sin hånd blive på hans arm . 
— jamen onkel , sagde Jansen og tøvede , som havde han helst tiet — jamen bogen er netop om — guds natur . 
— nej , nej — javist , javist , måske nok dens ord , Georg , men ikke dens tanker , ikke dens tanker . Du forstår mig jo nok , barn ! 
Jansen blev ved at se ud . Spurven var fløjet fra karmen og ned i bønnen , hvor den hoppede ind under blade og kom frem og gyngede de tynde 

topkviste  ; de hørte dens pip op gennem det lukkede vindue . 
— ja , ja , Georg ! Vorherre hjælper os alle ! Men nu må jeg vist gå , om jeg ellers skal nå ud til Møllers . 
Jansen vendte sig om og så hen mod døren ; der lød trin ude fra trappen , som om nogen steg opefter . 
— husk nu det med vasketøjet , og skriv så et lille brev ud til tante Ulrikke , det vil gøre hende så inderlig glad  ! 
— ja ! sagde Jansen . 
Trinnene standsede uden for døren , og der blev banket . 
— kom ! 
— var det hos dig ? 
— ja . 
Låsen knirkede og smækkede som for et hurtigt greb , og døren blev skubbet op . Det var Eriksen og klejn . Eriksen vandrede midt ind i værelset , med skridt , som gik han endnu på gaden  ; han havde den skidne , hvide hue på hovedet og tog store drag af en cigar . 
— Go’ da’ , gamle ! sagde han og slog ud med hånden . 
Klejn , som kom bag efter , blev stående et øjeblik lidt inden for døren og bukkede for klokker 

Jespersen ; så nikkede han til Jansen og stillede sin stok fra sig . 
— det er studiosus juris Ove Eriksen og studiosus juris Holger klejn , — min onkel , klokker Jespersen ! præsenterede Jansen og så hen på reolen , hvor der intet var at se efter . 
Eriksen bukkede og lagde sin hue fra sig . 
— du , vi har noget at tale med dig om ! sagde han til Jansen og stillede sig hen ved bordet med ryggen mod de andre . 
Klokker Jespersen stod med sin store bløde hat i hånden og smilede og så så bravhjertet ud af de inderlige , våde , grå øjne . 
— ja , ja — ja , ja — farvel da , Georg ! sagde han så og listede sidelænds hen imod døren ; han trådte så forsigtigt , som gik han over kirkegulvet ; og så gjorde han sin mands-lingekrop så ganske lille og bukkede og bukkede . 
Klejn bukkede igen , og Eriksen vendte sig henne ved bordet og så med de store , alvorlige øjne på klokkeren og sagde farvel , kort og klart , uden at bukke . 
— hør , Georg , der var noget — — hviskedee klokkeren til Jansen , som stod hos ham henne ved døren . 
— ja ! sagde Jansen og fulgte med ud på trappen . 
— hør du — sig mig — gør mig den tjeneste 


at sende Ulrikke en lille kvittering for de penge , du fik den første . Du ved nok , hun er så ordentlig . Bare en lille lap . 
— jeg har rent glemt det . 
— ja vist , ja vist ; men gør det ; bare en lille lap . 
Jansen nikkede . 
— farvel da ! — farvel ! Nu går jeg ; i skal læse , kan jeg tænke . Jeg er glad , jeg traf dig . 
— farvel , onkel  ! Hils hvor du kommer hen  ! 
— tak , tak ! Og skriv så til os . Og husk , Georg , blev klokkeren ved og tog Jansens hånd mellem begge sine , Vorherre vil så inderlig gerne være god mod os alle sammen  ! 
Han så op på ham og strøg hen over hans hånd og listede så ned ad trappen . 
Jansen blev stående ude på afsatsen , til han hørte gangdøren dernede blive lukket stille og omhyggeligt . 
Så gik han ind . 
Eriksen lå henne på sofaen og røg . 
— nå , blev du af med ham ? spurgte han . 
Jansen svarede ikke ; han satte sig i gyngestolen . 
— har du mange af den slags bær i familien ? fortsatte Eriksen . 
Klejn smålo og Jansen gyngede svagt med stolen . 
R 

— er du gnaven ? blev Eriksen ved . 
— hvad vil i ? spurgte Jansen . 
— jo , du , sagde klejn , vi har lavet et blad . 
- et blad ? 
— et blad , gamle ! bekræftede Eriksen efter et drag af cigaren . 
— hvem  ? 
— vi , begribeligvis  ! 
— i to ? 
— du med ! 
— et blad for os unge ! sagde klejn . 
— hvordan går det til ? 
— aldeles ligefremt ! Pengene har vi ! Klejn og ågesen og Bork og Dahl skyder sammen ! forklarede Eriksen . Ågesen har arvet ; de andre har i forvejen . 
Jansen gyngede og stirrede ud for sig . 
— ågesen bliver redaktør ! 
— når har i fundet på det ? 
— ågesen har tænkt på det længe . 
Jansen gyngede videre , ganske småt . 
— det bliver dejligt , du ! sagde klejn ; han sad på en stol henne ved bordet og havde slået benene over kors . 
— lokalet er lejet ! nede i Vimmelskaftet ! Til oktober kommer første nummer ! 
— og så skal bladet hedde  » Falken «   ! fortsatte 

klejn . Det kan jeg nu for resten ikke lide ; det skulle være noget med malmlyd i . 
— aldeles ikke  ! 
— det er så fjortenårsagtigt , dette  » Falken «   ! 
— jeg troede ikke , det højtidelige var din stærke side ! hånede Eriksen . 
— hvem har lavet navnet ? spurgte Jansen . 
— ågesen , eller Dahl ; det er jo aldeles ligegyldigt . Hovedsagen er , at vi har bladet . 
— ja , ja ! indrømmede klejn fredsommeligt og vendte sig mod Jansen . Du ser så melankolsk ud . Synes du ikke om det ? 
— jo-o . 
-- kom det bag på dig ? 
— jeg tror , jeg blev overrasket . 
— forøvrigt , sagde Eriksen , bliver bladet straks beslaglagt . Jeg har en tre fire gode des-seiner , som nok skal gøre virkning . 
— å hør , det bliver alligevel yndigt endelig en gang at få sagt sin mening og så se de gode borgermænd sprætte af forargelse . 
— ågesen har skrevet en artikel om danske borgere  ; den skal åbne første nummer . 
— er den god ? 
— den er ret kraftig . 
— er han bidende ? 
— han er overlegen og vældig flabet . 

— hvad siger han ? 
— at de går som forkølede ål og tysser på hinanden og tør ikke stikke snuden op over det gamle , varme mudder . 
— hør , jeg får lyst til at sende dem mit digt , det i ved , det der begynder : 
» Der går så store stimer af unge , blanke frøkensild , 
citerede klejn med stille andagt i den dvælende røst ; 
der går de store hajer — 
— du gør bladet til et akvarium ! afbrød Eriksen og rokkede uvilligt med hovedet og røg . 
— jamen digtet er godt . 
— bare du ville lade være at messe ! 
— ja hvad gør nu det ? — herregud , fordi vi nu ikke alle er så fuldkomne som du ! små-gnavede klejn og så hen på Jansen . Kan du ikke huske det ? Jeg sendte det til  » Illustreret tidende «  , men fik det naturligvis tilbage . 
— ja , jeg husker det  ! sagde Jansen . 
— ikke sandt , det kan godt bruges ; det er så rart uartigt  ! 
— hvorfor uartigt ? indvendte Jansen . Jeg finder det så rart ungt ; jeg selv kunne ikke gøre det . 
— ja — og så sidste Vers  ! fortsatte klejn . 

men på den brede brygge de gode købmænd skriger op ! og blot fordi en haj var styg og kælede for en sildekrop ! 
— du har bedre ting ! sagde Eriksen . 
Klejn svarede ikke  ; han sad og så på Jansen , så højtideligt , som havde han lagt sin sjæls inderste blot . Så strøg han hånden gennem de tætte krøller og bøjede sig frem over og flyttede lidt på stolen . 
— vi må have lov til at være os selv . 
— har du ikke noget , gamle ? spurgte Eriksen . 
Jansen rejste sig fra gyngestolen , trøgt og nølende , og gik hen mod bordet- 
— kom med noget ! du er da ikke bange ? tør du ikke vove dig frem ? 
— hvorfor skulle jeg ikke det ? 
— jeg mente — ham klokkeren . 
— å , sagde Jansen og tog et par blade papir op af skuffen og kastede dem på bordet . 
— det kan jeg lide  ! Lad os høre  ! 
Jansen så på bladene , vragede et og tog et andet , vragede også det og tog et nyt , og blev ved at vrage og begyndte for fra igen . 
— nå ! 
— jeg ved ikke . 
— snak , gamle  ! 
Klejn så op på ham . 

— ja , ja da ! sagde Jansen og beholdt et blad i hånden . Her er et fra i fjor efterår . 
Og så begyndte han at læse  ; han tog tungt på ordene og måtte hvert øjeblik rette på lorgnetten . 
Det var en sen oktoberaften . Søen slog med krummet rovdyrryg mod stranden ; som søndrede fjælde i drift gik bygernes tog , og mågerne skræppede og skreg i angst på hinanden . 
Jeg stod på stranden ; drivvådt mørke flød 
i skyllende høstregn , og frådefinnet 
gik havet i mørket ; skumstrimerne skinnede imellem de kulblanke søer 
som blottede Rader af gnistrende tænder imellem en Mylr af sværtede , svedige hænder knyttede løftet til slag ; 
redet af søernes ijældtunge mare 
rystede stranden under de susende tag , og rullestensrækkerne skurede og knasede som knokler og brusk under knusende kæver , mens blæsten fyldte det sorte 
regnmulm med larmen , som trampede en skare sig vej gennem natten og slog med de barkede næver slag på dundrende slag mod stængede porte . 
Jeg stod ikke længer midt i et skyllende vejr , det var ikke et høsthav , der rasede , — jeg stod for en stimlende hær ! 
En hær fia de stinkende stræder , en hær fra de sodede esser , hvor slidet og slæbet sit sultefo’r æder og nøden hungerhæs messer , 

en hær , en menneskehed 
i opbrud , i væltende strøm mod en anden , -denne uvejrsaften på stranden sent i oktober . 
Jansen slap bladet og lod det falde ned på bordet og så over på Eriksen ; så rystede han på hovedet og skod underlæben frem , som havde han fået noget usmageligt på tungen . 
Eriksen lagde den venstre arm hen over bordet og trak bladet over til sig og lå så og røg og læste digtet . 
— jeg synes , det er godt , du ! sagde klejn og så med de trofaste , blegbrune øjne op på Jansen . 
Men Jansen tav og så ned og lagde langsomt de øvrige blade sammen . 
— ja , sagde så Eriksen , jeg tager det med til ågesen . Du gør mærkelige Vers  ! 
— Vers — ja ! 
Jansen smækkede læberne sammen med et lille smask og drejede rundt på hælen og gik tilbage til gyngestolen . 
— gode Vers trænger vi til ! sagde Eriksen . 
— mon ikke vi trænger til mere ? 
— det er klart ! men én ting ad gangen . 
— mon ikke vi sidst trænger til Vers ? 
— å nej , du ! mente klejn . Sådan en lille rød stemning gør så godt . 

— gør den noget overhovedet ? 
— ja , jeg ved ikke , blev klejn ved , jeg kan nu ikke lade være at skrive Vers . Sådan et fint lille fleuretstik er så lækkert . 
— jeg tror ikke på de fine fleuretter ! sagde Jansen og standsede gyngestolen og klemte hænderne fast mod dens arme . Vi trænger til kølleslag , som gør skade . 
Eriksen drejede hovedet og så hen på ham . 
— nu kommer du dig ! 
— vi har nok af Vers . For hver dag , der går , bliver de mig dummere og dummere  ! 
—- nå — nå ! 
— måske troede jeg på dem endnu for to timer siden . Nu ved jeg , de er legetøj . 
— du overdriver ! aldeles bestemt ! Den overbevisning har du fået alt for hurtigt  ! bemærkede Eriksen . 
— jeg tror ikke , det kommer nogen ved , hvorledes jeg får mine overbevisninger . 
— godt ord igen ! 
— om i deler min mening er mig ligegyldigt . Jeg siger jer blot , kommer i ikke dynamit i det blad , kan i lige så godt lade det ligge . 
— å — fraser ! sagde Eriksen og satte sig op i sofaen og støttede albuerne mod bordet . Klar først for dig , hvad det er , vi trænger til . 
— vi trænger til — til handlinger — til 

ord , som smadrer — til en , som vover de handlinger og taler de ord ! 
— kommandersergenten  ! lo klejn . 
Jansen rejste sig og gik hen ved vinduet . 
— akkurat . 
— men det er dog også rart at være Johannes den døber ! mente klejn . 
— tror du , han gjorde fleuretvers ? 
— å , hold nu op med det kro vås ! bad Eriksen ; og klejn lo . 
— se først bladet ! blev Eriksen ved . Du kender jo egentlig intet til de folk , som vil skrive der i . 
— jeg kender jer ! Og så ved jeg så temmelig , hvad jeg kan vente . 
— det skulle du dog ikke påstå ! 
— du , Eriksen , har din faders kæp over dig ; han jager dig på porten ; så dit mod har sine naturlige grænser . 
— hvad kommer det dig ved , hvad min fader mener ? Og ved du noget om mit mod i den sag ? spurgte Eriksen og rejste sig og gav sig til at gå op og ned ad gulvet . 
— å - det er sødt at have familien i ryggen  ! sagde Jansen og rettede på sin lorgnet  ; han kunne ikke få den til at sidde . 
— sagde klokkeren det ? 
— hør , hold nu op ! bad klejn . Jeg bliver 

ganske tør i halsen af at høre på alle de trumfer . Lad os nu hellere være glade ved , at vi har bladet , og så overlade de andre blade og de gode borgermænd at skælde os ud . 
Jansen vendte sig om mod stuen . 
— jamen det skal være alvor med jer ! 
— ja vel — ja vel — når bare vi må få lov til at more os lidt en gang imellem og sige en lille morsomhed i ny og næ . Du kan jo besørge alvoren ! 
Eriksen stod henne ved reolen og bøjede sig ned mod gulvet . 
— her har du øl  ! sagde han . Lad os få en  ! 
— ja tag kun . 
— proptrækker , kære ! bad han og stillede tre bajere op på bordet . 
Klejn stak to fingre i vestelommen og rakte ham en kniv . 
- nej ser du gamle  ! sagde Eriksen og borede i proppen og trak den ene flaske op og lod så klejn besørge de to andre . Det er svært lidt , det du kender til mig . Der er sikkert forbeholdt dig henrykkelse i overflødighed i den retning . 
— å , vi kender vist hinanden lige godt . 
— hold op  ! kommanderede klejn med sin fredsommelige , stille røst . Lad os hellere drikke med hinanden og love at ofre bladet alt , hvad vi har af god og sund ungdom i vore årer , så vi 

kan få dette land gjort rent , at det endelig en gang kan blive godt at leve  ! føjede han til og blev højtidelig . 
Så klinkede de med flaskehalsene og lod øllet sile . 
— ja , sagde Eriksen , da han havde drukket , rakket vil blive imponeret ! 
— tror du ? spurgte Jansen . 
— ågesen og jeg vil gøre det fuldstændig af med det . 
— ja gør det , Eriksen ! jeg skal stille til begravelsen  ! 
— skål , gamle ! og så ikke så krigersk en anden gang ! 
— skål for begravelsen  ! lo klejn . Det er alligevel dejligt at begynde at føle sig som en magt , ikke sandt ! 
— gi’er du en cigar , gamle ? spurgte Eriksen . For nu går jeg . 
Jansen halede bordskuffen frem og rodede imellem papirerne og fandt to cigarer . 
— driver du med ? 
— nej , jeg gider ikke . 
— kom så , klejn ! 
Klejn stod og skar spidsen af cigaren . 
— jeg længes i grunden forfærdeligt efter at se første nummer  ! sagde han og strøg en svovlstik . 

— farvel , gamle ! sagde Eriksen og rakte hånden frem på sin stoltelige måde . 
— vent lidt ! bad klejn og fandt sin stok . 
— farvel i ! svarede Jansen og trådte en svovlstik ud , som Eriksen havde kastet på gulvet . 
— gør noget dynamit til bladet ! råbte Eriksen ude fra trappen ; han var i forvejen ; klejn kom bag efter med den rokkende gang og de livlige trin . 
Så lukkede Jansen sin dør og satte sig hen i gyngestolen og lod gængerne knirke , svagt og langsomt . Han så hen på de tre flasker ; der var noget i den ene endnu . Så vendte han hovedet halvt og så ud på den lyse , skære sommerhimmel . Og sådan blev han siddende , mens der var stille om ham og ingen anden lyd end gængerne , som gik under stolen . 

v . 
Jansen havde siddet længe . 
Han så på sit ur . Nej , han gad ikke gå derind i dag , helt ind i Studiestræde , hvor han plejede at spise sin middagsmad . Så stak han hånden i lommen og fik nogle småpenge op ; jo , der blev vel til en bøf . Og så rejste han sig og strakte sig og tog sin hat og gik . 
Nede på hjørnet af gamle Kongevej stod han lidt stille , og drev så langsomt ud ad , mod Smallegade og falkoneralleen . Der var restaurationer nok der ude , vidste han . 
De store , tunge omnibusser klingrede forbi ham . Solen brændte , og en af de svære vogne drog sin skygge over ham , og han så skyggen løbe videre inde på fortovet og følge vognen , der rumlede bort foran ham . Han gik på solsiden , mærkede han , og drev så tværs over vejen , over under husene . 
Ude i Alleen kom han ind i en have , der var lang og smal , med træmmebyggede lysthuse 

langs begge sider og en lille åben brædepavillon med tomme nodepulte under en stor , støvet hængeask midt i gangen . 
Han gik haven igennem og ind i en lav stue med små borde ude på gulvet og inde langs væggene ; gulvet var skident , og der knasede havegrus under sålerne , hvor han trådte . Men der var skygge og tomt og svalt . 
En friseret opvarter kom ind og bukkede og så på ham og tørte et bord over med en snavset serviet . 
— kan jeg få en bøf ? spurgte Jansen . 
Opvarteren bukkede og gik , men flyttede først på en stol , som ikke stod nogen i vejen , og viftede efter en flue med den snavsede serviet , som han holdt sammenkrøllet i hånden . 
Jansen satte sig ved et bord henne ved vinduet ; 
lidt efter kom opvarteren igen og lagde  » Illustreret familiejournal «  og et par blade på bordet foran ham og stillede sig så hen i døren og lagde hænderne på ryggen og vippede på hælene og så ned over havegangen . 
Jansen rørte ikke bladene . Han havde lagt sin hat på stolen , der stod ved siden af ham , og sad og stirrede ; han havde strakt benene fra sig under bordet og lænet sig tilbage . 

og sådan blev han siddende , til opvarteren kom med bøffen . 
Den var sej og lugtede af branket fedt ; men han spiste hver mundfuld og gav femten øre i drikkepenge , da han var færdig . 
Opvarteren bukkede , og Jansen rejste sig og gik ud i solen , gennem den lange gang , forbi de tomme lysthuse og de tomme nodepulte under hængeasken . 
Han drev videre ad pilealleen til , over runddelen med de mange gule sporvogne , der holdt stille midt i sollyset og skinnede ; det klingrede efter ham af bjælder , hver gang en hest rørte sig for en af vognene . Og han så søvnige kuske sidde og døse i bunden af de nedslåede drosker henne foran Frederiksberg have . 
Han gik og gik , ganske langsomt , til han stod uden for indgangen til eksercerpladsen . 
Dér standsede han og så op over den hvide , støvede bakke og på den lukkede port ind til pladsen ; der lå vissent grønt og knækkede grene på gangstien , og papirstumper og et adgangstegn . 
Det var stumper fra grundlovsfesten i går , grønt fra æresporten , som nu var brudt ned . 
Jansen tog vejret i et langt drag . Han var ene på den brede vej  ; lige over for ham lå Søndermarken , grøn og tæt af blade , med store , stille kroner bugnende sammen til skov . 

jo — det var på hende — på Anna , han havde tænkt den hele vej ; på Anna ; — og derfor stod han her . 
Så så han igen op over bakken og begyndte langsomt at gå , midt ude i solen og støvet , med slappe , trætte skridt , som havde han ikke mål eller med . 
Han kom op forbi slottet . Dér drejede han ind i Søndermarken . 
Over gangen , han fulgte , lå løvets skygge , og luften om ham blev lind og fugtig som af sivende saft fra græs og unge blade  ; og der duftede svagt af muld . Gangen snoede sig stille mellem de store stammer og havde skovskyggen over sig , så langt frem han kunne se ; og fuglene strøg over den og sad og pippede rundt omkring . 
Så blev der lyst et sted til venstre for gangen , inde bag de tunge træer . Der lå en lille åben græsplet og skinnede af sol , og i kreds om den stod lind og bøg og lyste med blanke blade . Den lå så fredefuldt og lod sit græs gro og tog mod lyset fra den blå himmel højt oppe over de grønne Linde og bøge . 
Jansen drejede af fra gangen og gik ind over den bløde , sorte skovbund og nåde så ud i det lyse græs . Han tog hatten af og stod stille og lod solen brænde på issen , mens der var tyst 

om ham og intet Sus og ingen bæven af blade . Over ham og om ham var intet uden denne stilhed med dens sol og alt dette groende , muldspirede grønne . 
Så lagde han sig under en hassels tynde skygge og skød hænderne ind under nakken og stirrede op i den blå himmel . Fuglene sang over ham og fløj over lysningen , sommetider helt oppe i himlen syntes han . De pippede og sang . Og så var der én lyd til , en kølig , skær lyd som af et springvand , der plaskede langt borte . 
Her lå han og lod sine tanker lege . De kom og de gik , larmløst og med fred , men tungt som bar de en stor sorg sammen . Han spændte ikke sin vilje , han tvang dem ikke . De spandt og de spandt , spandt ham hans liv , som det gled så sikkert og tyst , spandt ham hans fremtid for øje i store , dvælende skygger . Han havde ikke håb , ikke tvivl . Han kunne ligge her sine dage til ende , med himlen over sig og løv på alle sider ; alt , hvad der hendte ham , bar samme vej ; han havde ikke frygt , han ønskede ikke skjul ; han så de tunge skygger , som var hans fremtid , og som han bares imod , så uundgåeligt , så levende sikkert . 
Han lå så rolig . 
Jo , det var fred han følte ; der gaves så 

vist ingen fred uden denne : at kende sin egen skæbne i hele dens tyngsel . 
Og mens hans tanker spandt og spandt , måtte han undre sig over , så klart hdh så det hele . Forbi ham randt hans barndom , hans ungdom , de to og tyve år , han havde levet , randt som en grå , sen å i tung strøm gennem flade marker , hvor ingen bakker tog den af syne . 
Han så hjemmet , så den lille , tætte have i udkanten af købstaden ; altid blev hans tanker ved denne have , når han mindedes sit hjem . Dér havde han tilbragt hver time , der var hans egen , dér havde han leget og levet og været herre fra den dag i foråret , da sneen begyndte at smelte i de smalle gange , og de visne plante-toppe fra forrige efterår kom op igennem den , brune og våde , til den dag de atter krøllede deres sommerblade for frosten og blev skøre og brune igen . Hans hjem havde været der ude under de lave buske , hvor ukrudtet groede og fik lov at brede sig . For ukrudt havde der stået over hele haven , så længe han kunne huske , ukrudt i bede og græs i gange , og brændenælder op om roser , og fandens mælkebøtter over plænen , og mange underlige blomster mellem Bellis og grønt . Moderen kom der aldrig , siden faderen var død ; og om hun var kommen der før , vidste han egentlig ikke ; for han var fem år kun , da . Fa- 

deren døde . Hun sad mest i sine Stuer og gik sjældent ud . Men kom han ind til hende med rift i tøjet , havde hun altid sagt : ja havde din far levet , havde du nok fået lov at blive fra de træer og buske ; det er heller ikke noget for dig at røre ved ! Det var egentlig alt , hvad han hørte om faderen . Han huskede ham slet ikke . Det kom ham vagt for , som havde en stor , skægget mand en gang stået henne ved lågen og råbt vredt på ham ; han havde vist siddet på plænen  ; og manden var kommen ind i haven og havde taget ham ved armen og var gået bort med ham . Men tydeligt huskede han den morgen , han hang på stakittet ud til reberbanen , hvor rebslageren gik , gammel og krum i ryggen , og vandt sine reb , mens den rødhårede dreng snurrede det store , sorte hjul rundt henne til venstre , hvor stakittet endte .  » Kan du skrubbe dig , dreng ! «  havde den rødhårede råbt ,  » skal du hænge der og glo , når din far er kreperet ? « 
Vinterdage måtte han sidde inde med næsen på ruden og se ud på de nøgne buske og den kolde luft . Han havde ingen haft at lege med , og moderen havde tysset på ham , hver gang han var begyndt at støje om på egen hånd og havde skrabet med skamlerne . Så var han somme tider gået ud og havde sat sig til at fryse ude på trinnet i den brolagte port , hvor de 

røde brandspande hang på to rustne kroge oppe under loftet . 
Og så var moderen død . En dag , han var kommen hjem fra skole , sad tante Ulrikke i stuen og græd , og foran hende stod en høj , sortklædt mand og talte dæmpet . Han kendte ham fra eksamen i skolen  ; det var præsten , vidste han . Så havde de ført ham ind i sovekammeret , og der lå moderen på sengen . Han huskede det hvide , stille ansigt og salmebogen under hagen , og at præsten havde lagt sin hånd på hans hoved og sagt : hun har det godt nu , nu har hun fred , min dreng , og nu er hun hos din fader i Vorherres himmel ! 
Siden den dag havde han intet hjem haft . Onkel Jespersen og tante Ulrikke boede i huset derude ved reberbanen ; det var deres ejendom . Ham satte de i kost ; han havde været hos så mange familier . Og de betalte for ham endnu . Han var ikke bleven dem kvit , den dag han nægtede at studere teologi ; han havde så sikkert ventet det . Onkel Jespersen havde bedt ham så mindeligt og tante Ulrikke grædt og skændt og sagt , de kunne forlange det . Så havde han ikke set dem i tre uger ; men så var der en dag kommet et brev med penge . 
De sad der ude i Ringsted og havde part i ham og ret til at forlange , ret over hans krop 

og hans tanker . Og han var dem regnskab skyldig . Det kunne ikke nytte , han stred imod . 
Det var jo heller ikke deres ret , han ville forholde dem ; det var så vist ikke deres penge , der lå tyngest over ham . Tyngest lå vel det , at han måtte gå imod dem i alt det , der lå inderst i deres hjerte ; måtte skille sig fra dem på deres bethlehemsgang , måtte døve deres bønner over og bringe de kimende klokker til ro , og dræbe deres gud . Og han vidste , de ville ikke harmes , ikke skrige op i had og hån  ; de ville sidde der hjemme og sørge , og deres tanker ville være hos ham , og de ville bede og bede , bede for ham aften og morgen , bede inderligere end for død mands sjæl . Han vidste det nu , — han havde dem kær  ! 
Han så dem , så dem så tydeligt tegnet i det mildeste mindeskær , så hjemmets de små Stuer og havens overgroede stier og moderens stille , hvide ansigt ; han så det hele som med ét langt , dvælende blik , så det hyllet i barne-dagenes fjerne fred . Men det var ham , som lå det så langt borte , ude bag stæder og veje , uden for den brede jord , hans fod nu trådte ; og alligevel så nær , at han måtte skære det igennem , om han løftede et sværd over jorden , styrte det sammen , om han bare råbte . 
Han pressede begge sine hænder fast mod 

nakken ; alle hans tanker lagde sig så langsomt til ro ; hans vilje var død ; han så kun denne lange , sene å rinde tungt frem gennem den flade mark . Det kom ham for , som stirrede nogen på ham ude fra det store , luftblånende rum , stirrede på ham , hvor han så ville vende sig , hvor han så ville krybe , stirrede hver stund af hans dag  ; og han følte det , som gik han frem mod en stor , tung lastvogn og kunne ikke vige og fik ingen fred , før alt hans liv lå under dens brede hjul . 
Bøg og lind stod og skinnede og blev til ét blinkende grønt for hans trætte øjne , og gennem det grønne kom springvandets fjerne , ustandselige brusen som sagtelig , dyssende nynnen . 
Så gled det grønne bort , og der blev et mat skær af lys , en let lød af sol over hans øjelåg , og for hans øre vandets bløde Brus , der stilnede hen og døde . 
Det kom som lyd af dråber , i langsomt fald , en for en , og blev så til støjende raslen , der susede ned over ham , så han vågnede . 
Han rejste sig over ende og stirrede forvirret frem for sig og så ude i græsset en spurveflok i kvidrende strid , og ned fra grenene over ham kom strygende et par efternølere . Så susede 

sværmen til vejrs igen og kvidrede bort mellem buskene . 
Han rejste sig helt og strakte sig og så sig om . Der var skygge over græsset , og højt oppe over lindekronerne rødmede en lang , spæd skystribe . Luften var klam , og han frøs . 
Inde mellem stammerne lå solen i gule , stille strimer . Klokken var bleven syv . 
Så gik han langsomt ind over den bløde , fugtige skovbund , hvor muldduften stod , og kom ud på gangen . Men der var underlig svalt rundt om ham , og skyggerne tyngede ham . Han gik til . Først da han stod ude på den åbne vej , med Søndermarkens mørke bladebanker bag sig , var han fuldt vågen . 
Der lå staden . Fra bakkens fod bar den sine skifergrå Tage ud mod horizonten , bredte sig til alle sider som et stort leret vand , rejst i kroppe forstenede bølger , med kirkespir ragende op som sunkne skibes master . Men solen blinkede over Tage og luede i ruder , som brændte der ild under stenskorpen . 
Det kom ham for , som så han denne stad for første gang  ; så stille , så rummende , så slugende stor lå den dér og åbnede sine gader for ham og lod sin ånde stige op om ham , stige uden Duft af købstadhavers krydrede blomster . Dér nede foran ham løb der veje , han var 

gået ensom , veje , som var ham ny og som havde ingen minder . Dér lå der fremmed folk i gravene . Og hans tanke borede sig vej mellem gadernes mure , kløftede stenskorpen dernede og lagde den sti åben , han måtte drage med al sin vilje og al sin evne ; hverken strid eller blød , hverken trang eller bred lå den for ham som den eneste vej for hans fod . Der kom så tyngende en fryd over ham , og han følte sit liv fyldes stille , som når vand rinder tyst i store , tømte Kummer . 
Han gik ned mod byen , blev ved at gå ligefrem , ind gennem gaderne , og hilste ingen og så ikke efter nogen ; han gik så vejkjendt og trygt , som var alt livet om ham dødt og gaderne ensomme , øde marker . 
Først i Vimmelskaftet standsede han et øjeblik og så sig om og gik videre , og stod så stille uden for et kjolemagasin og stirrede gennem den store rude ind på de lyse sommerdragter . Så så han atter langt ned ad gaden og skråede over i en åben port lige over for . Der stod han og støttede sig til sin stok og vendte ikke øjnene fra kjolemagasinet . Skyggen gemte ham for menneskestrømmen , der gled forbi der ude i det grå aftenlys og fyldte den snævre gade med lyd af mange fødders trin over sten . 
Klokken var straks otte . 

der kom en tung omnibus rumlende forbi og efter den tre åbne drosker ; de skjulte butikken for ham . Men da de var borte , så han en Karl stå der ovre og sætte skodder for vindvet . 
Han rettede på sin lorgnet og blev ved at stirre . Fem minuter til stod han . 
Så åbnedes døren , og en lille , rund pigeskikkelse i tætsluttende lyst overstykke kom ud . Hun blev stående et øjeblik og knappede en handske og gik så op ad Nygade til . Og i det samme hun begyndte at gå , var Jansen ude af porten . Endnu et par minutter stod han ude på fortovet , midt i menneskestrømmen , der delte sig om ham . Så først gik han langsomt efter . 
Han blev ved at følge . Frederiksberggade igennem og ud forbi national havde han hende foran sig og tog ikke øjnene fra hendes let bøjede hoved med det lyse nakkepur ; en gang imellem måtte han ud på gaden , når den gule , op-krammede hat blev borte , og sommetider måtte han helt stå stille . Hun gik langsomt . 
Da hun var kommen den lave , røde jærn-banemur forbi , drejede hun ned ad gamle Kongevej . Jansen fulgte . Han gik hurtigere og kom nærmere ind på hende . Der var færre folk . Så var han på siden af hende . 
— Anna ! sagde han halvhøjt og så ned på hende . 

hun så lige ud , og blev ved at gå , men langsomt , som hun var gået den hele vej . 
— Anna ! gentog han med en stemme , som bad han . 
— lad mig være ! 
— vær god , Anna ! 
Hun skød skulderen , let i vejret . 
— gå din vej  ! 
— det mener du ikke ! Det er noget , du siger ! 
— gå  ! 
— ja , når du går med ! 
— hvorfor får du pludselig så travlt med mig nu i aften ? 
— pludselig ? 
— du så mig jo allerede i går ! 
Jansen stak sin arm ind under hendes , og hun gjorde ingen modstand . 
— se på mig , Anna ! sagde han . 
— det har jeg gjort hele vejen . 
— hvad har du ? 
— du stod jo ovre i porten i Vimmelskaftet , og så gik du et lille stykke bag efter mig . 
— det ved jeg nok . 
— tror du måske ikke jeg kender dig ? spurgte hun og så op på ham med to vandblå , glade øjne . Tag nu din arm ! 
Han trak den langsomt ud og kneb hende , før han slap . Så ville han lægge den ind igen . 

- nej — hører du ! Her er folk ! 
— de kender os ikke  ! 
— det kan gerne være . 
— jamen — — 
— det forstår du dig ikke på . 
— her er slet ingen , der kender os her inde . Det er netop det dejlige ved det . 
— vent til vi kommer længere ud , så må du ! 
— længere ud ! — bor du langt ude ? 
— på lampevejen  ! 
— alene ? 
— nej , hos en kusine . 
De tav lidt . 
— vil du ikke vide , hvor jeg bor ? spurgte så Jansen . 
— nej jeg vil ikke . 
- ikke ? 
— nej , for det ved jeg . 
— hvor ved du det fra ? 
— det skulle du bare vide . 
— sig mig det ! 
— nej jeg gør ikke  ! 
— hvor bor jeg da ? 
— du bor i Lykkesholms allé . 
— jamen nummeret ! 
- det siger jeg ikke . Det lader til , vi ved meget bedre besked ude i Ringsted med visse 

folk her inde . Vi er rimeligvis noget mere nys-gærrige . 
— hvor skulle jeg vide , du boede på lampevejen ! Jeg anede jo knap , du var her . 
— å nej , du er nu heller ikke så videbegærlig . 
- hold nu op , Anna ! Nu tager jeg din arm . 
— ja nu må du for resten nok . 
Så gik de side om side og så hinanden ind i øjnene og smålo og tav . De var drejet ned ad en sidevej , hvor de ingen mennesker mødte . 
— kommer jeg hjem denne vej ? spurgte Anna . 
— ja du gør . 
— det er da ikke — er det Lykkesholms alle ? spurgte hun pludselig og standsede . 
— jo , det er netop den . 
— nej , vil du så bare komme  ! her går vi ikke ! sagde hun og vendte om og begyndte at gå tilbage . 
— nej , Anna , bliv nu ! 
— ikke et eneste øjeblik ! Vil du følge mig til lampevejen , kan du komme . Ellers god nat ! 
— ja ja da ! sagde Jansen og blev stående . — god nat ! nikkede hun . 
Hun var allerede ud for den næste villa 

have , og han stod og så efter hende . Men så gik han pludselig til og nåde hende igen . 
— nå ! sagde hun . 
— vi begynder godt  ! 
— det er såmænd din egen skyld ! 
— og så har vi næsten slet ikke talt sammen endnu . Har du slet ikke noget at sige mig , Anna ? 
— det har jeg måske nok , — det ved jeg for resten ikke . 
— blev du ikke glad ved at se mig ? 
— skal jeg fortælle dig det ? 
— ja du skal . 
— er du dum da . 
— jeg trænger til at høre det . 
— og så skal jeg trænge til at sige dig det . 
— det er så længe siden vi sås ; jeg fik jo ikke engang sagt farvel til dig , da jeg rejste ; og sidst jeg var i Ringsted , så jeg dig slet ikke . Jeg gik ud ad kærhave til , vor gamle tur ; men jeg mødte dig ikke . Der var så mørkt og trist , og det småsnede . 
— jeg vidste slet ikke , du var der . 
— jeg gik dog forbi dine vinduer . 
— jamen jeg sidder så sjældent ved vinduet vinterdage ; der er så få folk på gaden . Vilhelmine Mogensen kom dagen efter og fortalte , hun havde mødt dig . 

— jeg havde dog så meget , jeg ville sagt dig . 
— tror du ikke , jeg blev ked af det ? 
— det var også dumt . 
— hvorfor kommer du også så sjældent . Og når du så oven i købet vil , at vi ikke skal skrive til hinanden , hvordan tror du så , jeg skal bære mig ad for at få lidt at vide ? Vilhelmine kommer over , hver gang Valdemar har skrevet . Men der står såmænd aldrig noget om dig i hans breve . 
— du ved jo godt , jeg ikke vil skrive . 
— du kunne nu alligevel godt have gjort det . 
— så havde alle folk i byen vidst det samme dag og først og fremmest tante Ulrikke . Og så havde vi ikke gået sammen her i aften . 
— det skulle såmænd ingen , som jeg kender , kundet forhindre . 
— å , tante havde snart fået din mor på bedre tanker . Og så havde de sendt dig til Julianehåb hellere end til København . 
— hør ved du hvad , Georg ! din tante og din onkel er vist nok rigtig rare mennesker ; men jeg kan ikke lide dem . Og hvad min mor angår , tror jeg nok , hun helst gør , hvad jeg vil . Og når jeg nu vil til København , ser du , så rejser jeg . Og om det er for at tjene mine penge selv som kassererske , når mo’ers fætter i Vimmelskaftet tilbyder mig en plads , som han har givet 

mig løfte om for længe siden , — det ved du jo nok — eller om det er , fordi du er her inde , det kommer virkelig ingen ved . 
- fordi jeg er her inde ! — Anna ! sagde han ømt og trykkede hendes arm . 
— ja , du mener altid så meget og tror så meget , og så kommer du ikke hen til mig , straks du ser mig . Det er såmænd helt underligt , at du har fundet mig nu . 
— ja det er det også . Og så forekommer det mig alligevel så aldeles naturligt . 
— hvor vidste du i grunden , jeg var dér ? Eller — var det helt tilfældigt , Georg ? spurgte hun og så op på ham . Stod du ikke og ventede på mig ? 
— jo . Jeg hørte jo i fjor sommer noget om den kassererskeplads  ; og da jeg så i aftes så dig , så tænkte jeg — — ja jeg ved ikke , — jeg var sikker på , det var dér , du var . 
— du er alligevel en god dreng endnu . 
Han lo og trykkede igen hendes arm , og så gik de videre sammen . 
— det er alligevel morsomt , du ! sagde hun lidt efter og hoppede let i gangen . 
- men , blev hun så ved , jeg synes du sagde før , der var så meget , du ville sagt mig den gang i vinter . 

— hvad siger du ? spurgte Jansen som vågnede han . 
— hør , hvad tænkte du nu på ? 
- nu ? 
— ja , for der var noget . 
— å , vist bare på , at vi to gik her , eller at jeg gik her med dig under armen . Jeg tænkte det nu slet ikke . Jeg tror , jeg var lykkelig . 
— og at du er det endnu , og at du vil blive ved med at være det . 
— nu snakker du . 
— jamen , der var noget , du ville sagt mig den gang , Georg . 
— hvomår  ? 
— i vinter ! Sig mig det nu ! 
Jansen tav . 
— nå , sig det kun ; jeg ved såmænd godt , hvad det er . 
— så sig du mig det . 
— nej så tosset er jeg ikke . Det var bare tre ord , ikke sandt ? 
-- tre ? 
— ja — og som du har sagt før . Sidste gang oppe på kirkegården , du ved nok , den gang Rasmussens kæreste blev begraven . 
— tre ord ? 
— så du har også lært at spille komedie ? 

- nej — jeg ville sagt dig — — nej lad det hellere vente ! 
Så drejede de ned ad lampevejen , og ingen af dem talte , før de stod uden for et stort , nyt hus . 
— ja her bor jeg ! sagde Anna . 
Det gav et lille sæt i Jansen . 
— her ? sagde han . 
— oppe på fjerde sal . 
Han så op ad huset og på hende , der stod og halede op i den højre handske og havde bøjet hovedet . 
— er vi der allerede ? 
— ja vi er . 
— jamen — — 
han fik ikke sagt mere . Han så ind over haven lige over for og op i aftenhimlen . 
— nå , bad hun , sig det så , inden du går . 
— du kan jo komme ud til mig , så skal jeg sige dig det alt sammen . 
— nej , — nu ! hører du ! 
— kom ud til mig , Anna ! 
— ja hvis du vil sige det nu . 
— jamen — nej det var ikke det , du tror . Jeg var i så dårligt humør den gang . 
— det har du slet ikke lov til at være ; det vil du heller ikke mere , vel ? Vi to vil være glade . 

— ja — bare du vil komme til mig . 
— vil du så sige mig det , som jeg mener , når jeg kommer ? 
— ja . 
Hun rakte ham sin hånd og så op på ham . 
— jeg kommer ! 
— snart  ! 
Hun var allerede inde i gangen ; døren slog i efter hende . 

* * - 
vi . 
Valdemar Mogensen stod henne foran vinduet og børstede sin gode , sorte frakke . Han havde børstet snart i fem minuter og syntes endda , han ikke var færdig . Der sad et lille fnug oppe på kraven  ; det måtte væk  ; men børsten ville ikke rigtig tage det , og så rystede han på hænderne . Endelig fik han tag i det og lagde børsten fra sig på en stol . 
Så kom han i frakken , fik den knappet og så ned over den , tog et strøg til med børsten og gik hen for spejlet , der hang på væggen over sofaen . 
Jo , der var vist ikke mere nu . 
Men klokken var kun halv to . Han kunne umulig få en hel time til at gå med at drive over i Colbjørnsensgade . Og der stod jo halv tre i brevet . Der stod sikkert halv tre . Alligevel var det det fornuftigste , om han så efter . Så gik den tid . 
Han tog et brev , som lå åbent på bordet , 

og vidste , i det samme han tog det , at han kunne det udenad , men begyndte alligevel helt for fra med overskriften . 
Højstærede hr . Mogensen ! 
Kom kun op til mig og tag med et eller andet , som særlig ligger dem på , hjerte . De træffer mig hver dag mellem halv tre og fire . 
Deres ærbødige 
Knut Bargren . 
Og øverst oppe stod Colbjørnsensgade 4 , 3dje sal . 
Hver dag mellem halv tre og fire . Altså også i morgen eller i overmorgen . Brevet havde han jo først fået i aftes . 
Mon det var påtrængende at komme i dag  ? Den slags folk måtte jo vide , hvor umuligt det var at vente . 
Mogensen lagde brevet igen og gik hen for spejlet for at se , om noget skulle være kommet i uorden . Men alting sad så vemmelig pænt . Han strøg hånden gennem håret ; men det var i grunden til slet ingen nytte , for når hatten kom på , var det ødelagt alligevel . 
Så tog han Ibsens Peer gynt frem og gav sig til at blade i den , men lukkede den straks efter og stak den i lommen . 

bare klokken i det mindste snart var to . 
Det var alligevel dumt at blive gående her inden for disse fire snævre vægge . Han var jo færdig . Og sæt der korn nogen ! Sæt der kom nogen op og var klodset og forstyrrede ham , nu han gik og ikke kunne tåle at tænke sig andre mennesker til end ham selv og Bargren . 
Mogensen tog sin hat og ville gå . Men først måtte han se sig om i værelset . Han fik pludselig trang til at bede nogen beskytte sig og tiggede gode væsener frem under sofaen og reolen og i alle den tomme stues kroge . 
Så gik han . 
Han fulgte smågaderne og holdt sig i skyggen og gik bag om tivoli . Al det han gjorde sig ulejlighed for at gå langsomt , kom han alligevel hvert øjeblik for stærkt i fart og måtte gøre små standsninger . Han læste plakater på hjørnerne og så ned i kælderhalse ; endda var der et helt kvarter tilbage , da han stod i Colbjørnsens-gade . Han måtte ned gennem et par af omegnens gader , og han stod på fortovet og kikkede ind i alle de urtekræmmerbutiker , han kom forbi , for at se , om der var ur . 
Præcis halv tre var han uden for nr . 4 . 
Han så op ad huset og gik ind i gangen . Der stod en barnevogn lige inden for døren  ; ellers var han ganske alene ; der var ikke en levende 

lyd at høre ; han følte sig så underlig klemt sammen , mens han gik op ad trappen , op igennem dette brede , døde rum . Og han ærgrede sig , da han havde ringet  ; det var ham umuligt  at komme til at trække vejret på en nogenlunde rolig måde oven på alle disse trin . 
Så blev der lukket op . 
— er hr . Bargren hjemme ? 
— jo . Værsgo’ ! sagde pigen , som havde åbnet . 
Mogensen tørte sig af på måtten , der varlige så knas tør som hans egne såler , og gik ind i entreen , hvor pigen skød en dør op ind til en stue og lod Mogensen komme forbi og hen til døren . 
Dér blev han stående og bukkede ind mod stuen , hvor Bargren lå på gulvet med to trim-lende småpiger om sig . 
Mogensen bukkede igen og bankede let på den åbne dør . 
— å — om forladelse  ! sagde Bargren og skød småpigerne af vejen . Jeg hørte ikke , her-var nogen . 
— papa ! råbte den ene af de to små og så efter ham ; den anden lå på maven og daskede hænderne i tæppet . 
Men Bargren stod og børstede sig ned over 

knæene og gik så frem mod Mogensen , der var kommen akkurat et skridt inden for døren . 
— jeg er Valdemar Mogensen , som — — 
— nå det er dem — ja vel så , vel så ! jeg husker ! 
— de skrev til mig , at — — 
— ja kom de bare ! kom helt ind ! — Hys , i tullede jenter ! jeg tror dere er galne ! — å undskyld  ! bad han Mogensen , bare et lidet minut  ! 
Og så tog han begge småpigerne og fik dem kørt hen til en stor , bred fløjdør , som stod på klem . 
— her ud med jer ! — nåda du ! du hænger så fast , du ! 
Han fik døren lidt højere op og skubbede dem ind . 
— å , Inger ! sagde han ind i den anden stue , vær så snild og tag dig af disse en stund . 
Mogensen hørte en stol skrabe der inde , som om én rejste sig . Så lukkede Bargren døren og kom hen imod ham . 
- se så , hr . Mogensen ! nu er jeg deres ! 
Mogensen så sig om efter en stol for at lægge hatten fra sig . 
- må jeg ? bad Bargren og tog hans hat og stok og bragte dem ud i entreen . 
— å , må jeg lægge overfrakken med ? 

spurgte Mogensen , der havde det så ubekvemt under de mange lag tøj . 
— ja tag af dem ! tag af dem ! 
Så lagde Mogensen frakken , mens Bargren stod og så på ham . 
— nå — de vil også være skuespiller ! 
— ja — hvis jeg kan . 
— ja vi får se . De har vel noget med dem , sådan som jeg skrev . 
— ja . 
Mogensen turde ikke rigtig tage øjnene fra Bargren . Han syntes , han stod så usikkert på dette gulv , og så var der de fremmede vægge med de fremmede billeder og den svære lysekrone midt i loftet  ; alt sammen sad det så fornemt stille og stirrede på ham , syntes han . 
— hvad har de valgt ? spurgte Bargren omme bag det runde salonbord . 
— Peer gynts monolog . 
— må jeg låne bogen ? 
Mogensen knappede den sorte frakke op og fik halet Peer gynt frem . Det gik lidt langsomt , for bogen stødte fast mod lommesyningen . 
— giv kun hid ! jeg skal nok finde det selv ! bad Bargren , der lå lænet frem over bordet med venstre albu mod bordpladen og højre hånd rakt over mod Mogensen . 
— værsgo’ ! 

— tak ! Ja værsgo’ selv ! sagde Bargren . Han blev liggende fremme over bordet og bladede i bogen . Værsgo’  ! gentog han og så hurtig op på Mogensen og ned i bogen igen . 
Mogensen stod et øjeblik og så over mod vinduet . Han følte sig så hæs og kunne ikke få sine øjne til ro noget sted . Der sad fuglesnavs på den øverste rude , så han , og det for igennem ham , at det var sært , den rude ikke var gjort ren . Så fik han øjnene op mod hjørnet af den gule gardinstang . Og der lod han dem blive . 
Slot over slot sig bygger ! 
Hej , for en skinnende port ! 
Begyndte han pludselig og blev angst over sin egen stemme . Han var jo slet ikke færdig . Og så lød det ham , som stod én og talte ned i halsen på ham . Han måtte rømme sig . 
Stå ! vil du stå ! Det rygger længer og længere bort ! 
Hanen på fløjen løfter vingerne sine til flugt ; — alt blåner sig bort i kløfter , og Berget er låst og lukt ! — 
jo , nu var det ham selv . 
Han følte gulvet fast under sig , og vægge og billeder og lysekrone så han ikke , så ikke heller Bargren . Sin egen stemme hørte han ikke . Luften tog den ; for han var højt oppe , i stor , vid 

luft , der lå over blånende tinder , lå så viden om ham . Men inde i ham følte han , for hvert ord han talte , som en fuld , bred klang  ; og ordene kom ham , et for et , som splinter , der hugges af malm i bjærge . Hvert ord blev hans eget ; hans hjerne fødte dem , i det de lød . Han stod og bekendte . Og han vidste af intet om sig hele monologen igennem . 
Bargren rørte sig ikke . 
Så kom Mogensen til de sidste fire linjer . 
Ind da , Peer gynt , til dommen ; 
den lyder i sang og klang : 
Peer gynt , af stort est du kommen , og til stort skalst du vorde engang ! 
Han lod sin højre hånd falde ned langs siden og tav . Hvor han havde haft hånden var ham ikke rigtig klart  ; han var fortumlet og havde en fornemmelse , som var han pludselig suset ned midt i denne stille stue . Så hørte han en af småpigerne klynke inde ved siden af , og var med det samme sig selv . 
Bargren lå fremdeles lænet over bordet og så i bogen . Endelig rejste han sig langsomt og så . over på Mogensen . 
— nej  ! sagde Mogensen , som så ned i gulvet , det var forkert ! jeg nåde det ikke ; jeg har været det meget nærmere før ! 

han trængte til at tale , til at blive ved at tale , om en og samme ting . 
— vil de , jeg skal sige dem min mening ? spurgte Bargren ; så højtidelig , forekom det Mogensen . 
— ja ! bad han og børstede et hår bort fra opslaget på sin frakke . 
Bargren stod ganske stille på samme plet og så bestandig på ham , så på ham med et blik , Mogensen kendte så godt , men kunne i farten ikke huske hvor fra . 
- jeg er aldeles målløs  ! sagde så Bargren og gik uden om bordet og hen til Mogensen . 
- kom , sæt dem her hos mig i sofaen ! bad han og lagde sin arm over Mogensens skulder og fik ham anbragt i sofaen . 
— jeg er forbavset i aller højeste grad . Jeg har aldrig hørt sligt , tykkes mig . Jeg ved ikke , men de har slig kraft ! De tvinger én så voldsomt . De tage er én op på deres skuldre . De har netop det , jeg har gået og ventet på i vor kunst . De er den første , jeg ser , af den slægt , jeg tror kommer , og som vil tage mig og mine og knuge os i knæ , tage os , som jeg kunne tage den skålen der , og slynge os i gulvet . 
Mogensen sad i sofaen og hørte på Bargren og syntes , at denne stue var den eneste stue , han gad være i . 

— her kommer de ind ad min dør , — blev Bargren ved , — og er mig så ganske fremmed og ubekendt , bare for et kvarter siden ; og her sidder jeg nu hos dem og regner dem for gammel ven og Broder . Jeg havde på langt nær ventet sligt i dag . Her kommer jo imellem unge mennesker op , som vil spille komedie og gå til teatret , — åk ! — og som bare ikke fejler andet end , at de er forliebte og derfor ikke kan få hjærnen i orden . Jeg havde ventet , de havde haft den samme svagheden . Men så drager de her ind og fylder mig stuen med hele deres unge magt , så jeg selv bliver ganske liden . Ja det er sandhed , jeg siger dem ! en kunstner kan også være ærlig . De har gjort mig lykkelig ved min kunst for lang tid ; jeg var alt begyndt at tvivle på mangt og meget ; og når tvivlen er inde , går alting i sur . Det kom mig for , som randt alt det , jeg havde tro til , bort af verden , og som stod jeg selv og knirkede i sne og kunne ikke hjælpe , alt det jeg stred og stræbte ; folk gik blot forbi mig og lod mig skøtte mig eller havde fantestreger for . Og nu kommer de med deres røst og med de store følelsers glans over dem , og med al lidenskabens unge stormvejr i dem . Det er bare et billede , jeg bruger , når jeg siger , at det er længe siden , guds ånd svævede over vandene , så længe , at alle vande snart er tørket 

ud . Guds ånd , ser de , er en sjælden vare , som ikke blev betroet præster og degne og stymperfolk . Man må højere op end på en prækestol for at takke den . Ja de forstår mig . Jeg synes , jeg har skimtet den i skyerne i dag . De ved ikke hvor meget de bare i ét kvarter har givet mig . Jeg ser alt det vende tilbage , som før randt bort . Og nu er vi to til at holde det fangent . For vi to vil lægge vore kræfter sammen fra i dag . Ja de må ikke tage det op , som om jeg ville pakke mig på dem , det er så langt fra det jeg vil . Jeg mener bare , at jeg kunne være dem til tjeneste med mine erfaringer og lægge til rette for dem det meget , de endnu ikke skønner . Nej , de ser ud , som om de ville takke mig ! det skal de ikke gøre . Det er den pure kunstneregoisme , der leder mig . De dernede på gader og stræder får kanske takke mig ; ikke de . Men for at tale praktisk  : hvor gammel er de ? 
— en og tyve år . 
— og de studerer , skrev de . 
— ja , jura . 
— har de langt til eksamen ? 
— tre fire år . 
— nå , det var ikke så bra . 
- jamen jeg vil ikke studere længere . 
— har de formue da ? 

— nej . Jeg underviser , og så underholder min far mig . 
— deres far lever altså . Ved han noget om dette ? 
- nej . 
— tror de , han går ind på det , hvis de nu siger ham , at de vil være skuespiller ? 
— ja , når han ser , det ikke kan blive anderledes ; så må han jo ! 
— hvad er deres far da ? 
— præst . 
— de får ikke let lov da . 
— jeg vil skrive det til ham . 
— skulle de ikke heller tage hjem til ham , tror de , og sige ham det selv ? 
— nej ! mente Mogensen stilfærdigt , jeg vil skrive det . 
— en kommer dog altid længere , når en kan få tale for sig , end om en skal sidde og raple sligt ned på papiret . Men det får de jo selv om . Men de kan da heller ikke blive ved at undervise . 
— nej , det har jeg tænkt . 
— jamen , om deres far nu ikke gi’er lov , hvad vil de så leve af ? 
— jamen hvorfor skulle han ikke give lov ? 
— ja de må jo naturligvis selv greje det , 

forstår sig . Jeg sidder bare og siger dette , for at de ikke skal komme forkert fra det . 
— jeg holder vel nok livet oppe , hvad der så sker , blot jeg får lov at spille . 
— ja det er skade nok , at de ikke kom en måned før , så , skulle jeg slæbt Peer gynt ned fra dagmarteaterets loft , og så kunne de begyndt straks . For når jeg nu rejser — — nej jeg tror ikke , jeg tør ; det er vist ikke været ; det er for risikabelt at drage en fremmed med til Norge . Men de får komme her hos mig , de dage jeg bliver her endnu ; så skal jeg læse med dem . 
Mogensen havde foldet hænderne under det ene knæ og sad og gyngede overkroppen frem og tilbage . Han så op på lysekronen og kunne slet ikke svare . 
— for der må læses bra’ meget , forstår de nok ! sagde Bargren og lagde atter sin arm ovei Mogensens skulder , som om hans gyngen generede ham . 
— det er ikke gjort med de store følelser alene  ! 
— men bare jeg vidste , hvor jeg skal gøre af mine hænder , når jeg nu står på scenen ! Er det ikke umådelig svært med dem ? spurgte Mogensen og så så glad på Bargren . 
— hænderne — å nej — det falder af sig selv alt det , bare en har noget , én vil sige ! 

— ja det gør det måske . 
— det vil falde dem så let , siger jeg dem , alt det med scenen . Enten de står her eller der , er komplet det samme , bare de står der , som den de er . Nej for dem er der ingen anden vanskelighed end den dei- med deres far : kan de få den klaret , kan de være tryg for resten . 
— ja , gid den var klaret ! 
— ja kunne jeg hjælpe dem i det , skulle jeg så inderlig gerne . Men det gavner dem vist ikke , at just jeg skriver til deres far . For enten kender han mig ikke , eller også kender han mig og er ikke min ven , han som er præst . De kan jo skrive , de har været hos mig , og så gentage i brevet , det jeg sagde om dem før , foldet vil jeg stå ved over for gud og min hustru og hvem som helst . De har gjort mig en stor glæde i dag . Det er så fattigt med glæder i vor kunst , må de tro . 
— er det da ikke glæde nok at kunne tage disse trykte ord og brede dem levende ud , tage disse billeder og syner og se dem og vise dem ? — nej der er ikke en kunstner til som skuespilleren ! Hvad giver de andre ? — døde tegn ! 
— ja ser de , verden er så stor . Og om vi alle blev skuespillere , så ville man skrige på malere og billedhuggere . 

— jamen — nej  ! Der er ingen storhed i de andres gerning  ; der er intet blod og ingen stemme . De ikke engang kravler . En skuespiller bærer dog selv sin kunst frem . Den er levende fra morgen til aften  ! 
— ja ja — de får beholde deres tro en stund endnu  : der er slig lykke i den . Og den er stor at flyde på . Jeg gentager bare , at mig har de glædet i dag , og vil de som jeg , så tager vi to fat sammen den dag i morgen . De skal blive min tak til Danmark , de ! 
Bargren lagde sin hånd over Mogensens og så ham ind i øjnene . Mogensen kendte blikket fra før . Han følte sig så højtidsfuld under det . 
— nu får de hilse på min hustru ! sagde Bargren så og rejste sig og gik hen og åbnede fløjdøren . 
— Inger , har du tid , du ? 
— ja du ! hørte Mogensen en klar stemme 
svare . 
Og så gled døren helt op for en blond lille frue , der , straks hun var kommen ind , gav Mogensen hånden til hilsen . 
- det er hr . Mogensen , student i dag , i morgen skuespiller ! 
— nå de vil også den dér vejen ? 
— ja han har set , at det er bare skue- 


spillerne , som er folk , og han vil høre til folk , vil han ! sagde Bargren og så fra Mogensen til hustruen og smilede så lyst og lykkelig . 
— pa’pa ! Pa’pa ! kom det inde fra den anden stue . 
— så , nu har vi jentungerne over os igen ! lo Bargren . 
Mogensen rettede sig og løftede skulderen for at få frakken til at sidde . 
— ja — nu vil jeg sige farvel . 
— ja ja da — men husk i morgen , ved denne tid ! svarede Bargren , som var henne og kikkede ind i den anden stue . 
— gid de ikke må fortryde det ! sagde han , og kom tilbage og rakte Mogensen hånden . 
Mogensen bukkede for fruen og tog sin frakke med ud i entreen , hvor Bargren hjalp ham den på . 
Nede på gaden faldt sollyset over ham med underlig grel glans , og larmen pressede mod hans trommehinder . Mogensen var ganske som fra Sans og samling . Han havde ikke to sammenhængende tanker . 
Tak til Danmark ! Tage ham og hans slægt , som han kunne tage denne skål , og slynge dem i gulvet ! Hans tak ! Bargrens tak ! 
Oppe ved set . Jørgens sø stod Mogensen 

pludselig stille og så ud over det solhvide vand . Jo — dér havde han det ! Bargrens blik ! Sådan så han på Ophelia , da han traf hende ene og taled hende til , mens kongen og polonius lurede . 

vi . 
— hov ! Fog ! 
Fog vendte sig langsomt og så ned over den brede , oplyste trappe . Jansen var lige bag ham . 
— nå ! sagde Fog og lod sin lange krop gøre et stift kniks og rakte hånden frem og så alvorsfuldt på Jansen , som ikke rigtig begreb hans højtidelighed . 
— hvad er der med dig ? 
— gratulerer  ! sagde Fog og gentog knikset . 
— å sådan ! ikke andet ! Hvad vil du for resten her ? 
— op og smage på  » Falkens «  portvin begribeligvis ! forklarede Fog mens de fulgtes det sidste par trin op til første sal , hvor  » Falkens redaktion «  stod målet tværs over en stor glasdør . 
— er du indbudt ? 
— det er jeg vel nok ! 
De blev stående lidt uden for glasdøren og så ind i et stort , oplyst værelse , hvor mange mennesker i sorte frakker gik på gulvet og sad 

på hynder ovre under vinduerne . De kunne høre stemmerne ud gennem døren . 
— hu ! hvor her er mange ! sagde Jansen i det samme Fog tog i låsen for at komme ind . Tobaksrøg og varm luft slog dem i møde , og stemmerne blev pludselig stærke . De var inde . 
De nærmeste sorte frakkerygge vendte sig om mod dem , og en høj , pyntelig skikkelse med et ungt , skægløst ansigt kom frem af flokken og bukkede for dem og rakte dem hånden  ; først Jansen så Fog . 
— velkommen ! — og tak for digtet ! sagde han til Jansen , stilfærdig og alvorlig . Synes de ikke , det står godt ? 
- jo . 
— hvad synes de ellers om bladet ? 
— å — — 
— har de lagt mærke til stemningen ude i byen ? 
— ågesen  ! råbte en stemme . 
- straks ! svarede den høje og så hen imod det hjørne , hvor stemmen kom fra , og vendte sig atter mod Jansen . Har de ikke hørt udtalelser ? spurgte han , og der kom et skært præg af forventning over hans fine ansigt . 
- nej , jeg har ikke talt med nogen . Jeg kommer lige ude fra Lykkesholms allé . 
- ja vi får nok stemningen at høre i mor 

gen , når bladene kommer . Må jeg drikke et glas med dem ? 
Han gik hen mod et bord , helt overdækket med vinglas og flasker ; inde mellem glassene stod et par cigarkasser . Jansen fulgte ham og tog det glas , ågesen fyldte for ham ; og de hilste på hinanden og tømte glassene 
— ønsker de cigarer , så finder de en let lille en i kassen dér ! sagde ågesen , da han havde sat sit glas , og trak sig så tilbage mellem de mange sorte frakker . 
Jansen så sig om , men kendte ikke ret mange af alle disse mennesker , der stod og talte rundt omkring ham . Han blev stående lidt ved bordet for at få ordentlig træk i den cigar , han havde taget , og ville lige til at gå rundt i stuen for at finde Fog , som var gået fra ham . Så var der én bag ham , der let lagde en hånd på hans arm . 
— Jansen ! sagde en halvt hviskende røst . 
Han vendte sig . 
— er det dem , Dahl ! 
— sæt dem hen hos mig i sofaen ! 
Jansen så sig om og fik øje på en lille sofa , betrukken med vissengrønt plysch , henne ved siden af kakkelovnen . 
— nå , hvad synes de om bladet ? spurgte Dahl og lænede sig hen imod Jansen og så elsk 

værdig op på ham . Har vi gjort det godt  ? spurgte han videre med en stemme så rar og blød og så hyggelig fortrolig . 
— jeg ved ikke endnu — — 
— de har da læst det ! 
— ja ! svarede Jansen og så ud i stuen og gjorde ikke mine til at have mere at sige . 
Dahl sad og ventede lidt og hviskedee så videre . 
— deres digt er godt ! det vil mange synes om . Kleins er meget tarveligt ved siden af deres . Hans er så utrolig naivt , ikke sandt ! Vi var meget i tvivl , om vi skulle tage det . Men jeg holdt alligevel på , at det var bedst at trykke det for ikke at støde mennesket . Men tror de vel , han blivei til noget ? Vi tror det ikke . 
— hvad vil de så med ham ? Når de har den tro . 
— jo , ser de , han driller . . 
— hvad gør han ? spurgte Jansen , som ikke rigtig kunne høre dahis hvisken gennem den højrøstede talen rundt om dem . 
— han driller . 
— vil de drille ? 
Dahl strøg venstre hånds tommel og pegefinger hen over sit svære , sorte overskæg og lagde så hånden på Jansens knæ . 
- de tror ikke , det gør virkning at drille ? 

— ikke ret megen . 
- de kender ikke folket . Men for at komme tilbage til klejn . Han skulle skrive noget , som jeg synes vi savner i vor literatur ; eller de skulle skrive det , Jansen . Sådan en fin , lækker lille skildring af en ung pige , idet hun vågner , sådan et sødt lille ansigt mellem hvide lagener og så i morgenbelysning . Har de aldrig set noget sådant ? Det er virkelig dejligt ! Men jeg savner det i vor literatur . Ikke sandt , det burde findes . 
Jansen smålo ; han måtte se på Dahl . 
— ikke sandt , Eriksen , jeg har ret ? sagde Dahl i det samme . 
Eriksen stod lige ved sofaen . 
— hvad har du ? 
— ret i , at vi savner en skildring af en ung pige , som vågner . 
— ung pige ! sagde Eriksen , og hans store øjne skinnede , og hans ansigt blev med ét så nøgent ; han slog Dahl på skulderen . 
— jeg siger , at Jansen skulle give os en . Eller du ! 
— eller du ! lo Eriksen og gav Dahl et puf tilbage i sofaen og gik videre . 
Jansen rejste sig og lod Dahl ligge . Der blev flere og flere mennesker , syntes han , og han kunne ikke se Fog . Alle disse fremmede 

stemmer og de mange øjne , han traf alle vegne , og som han aldrig før havde set , tyngede ham og standsede ham og ærgrede ham , mens han skubbede sig frem . Så kom han pludselig til at støde til en albu og hørte et hovsa og et sjask , som blev der spildt vin , og sagde  : om forladelse  ! og skubbede sig videre . 
Omme på den anden side bordet mødte han Eriksen igen . 
— nå gamle ! sagde Eriksen , har du fået dig et glas  ? Lad os to drikke et  ! 
De kom frem til bordet , og Eriksen skænkede . 
— skål gamle  ! sagde han og så beskyttende på Jansen , der ikke drak ud . Du bliver nok til noget . 
- tak ! 
— blot du kan overtale dig til lidt mere livlighed . Gå hjem og læs min artikel ; den har tonen ! 
Og så , tog han et drag af cigaren og gjorde et kast med hovedet og vendte ryggen til Jansen og var straks i samtale med en lille firskåren fyr , der stod ved bordet og holdt en flaske i vejret for at læse etiketten . 
Jansen skubbede sig videre ; han måtte finde Fog ; og fandt ham til sidst i en krog henne ved vinduet . Dér sad han ganske alene og røg og så ud i lyset mellem de mange mennesker . 

— nå der er du  ! Keder du dig  ? spurgte Jansen . 
- næ ! svarede Fog uden at se på ham . 
— har du talt med nogen ? 
— hva ? — næ ! 
— drak ågesen ikke et glas med dig ? 
— næ . 
— så har du ikke fået vin ! 
— jo , sagde Fog og fyldte et glas , som stod i vindueskarmen ved siden af en halvtømt flaske . 
— hvem har givet dig den flaske ? 
— hvem ? — jeg selv begribeligvis ! 
— har du taget den selv ? 
— hvem skulle ellers ha’ taget den ? 
Jansen satte sig hos ham , og de blev siddende og røg i stilhed bag de sorte frakkerygge og de talende grupper foran dem . 
— hvad synes du om bladet ? spurgte Jansen omsider . 
— det ved jeg ikke  ! 
— vist ved du det ! 
— de holder god portvin , og her er pæne møbler . 
— har du læst Eriksens artikel ? 
— jeg ved sgu ikke , — jeg har læst det hele . 
— det er den om  » Foreningen «  . 
— nå . 

— han er vist glad . 
— ja hvad så ! det har han jo lov til . 
— jeg synes egentlig ikke om det . 
— om hvad ? at han er glad ? 
— om bladet ; og heller ikke om dette her og om disse mennesker . 
— det er der jo heller ingen , der siger , du skal . Kender du dem ? 
— nej  ; jeg bryder mig heller ikke om det . Jeg ved ikke hvorfor ; men jeg tror her er for mange mennesker til at noget kan blive udrettet . 
— hvem siger , der skal udrettes noget ? spurgte Fog . 
Jansen så på ham . Men der var intet usædvanligt at se på Fog ; han sad og kradsede en cigarstump ud af sin mundspids . 
— blot de var færre ! sagde Jansen . Helst kun en eneste mand . 
— hvordan skal han se ud ? 
— han skal bare have begge sine hænder og sin hjerne fri . 
— skal han være forlovet ? 
Jansen lænede sig tilbage mod vindueskarmen uden at se på Fog , der tændte sig en ny cigar . 
— synes du , de mennesker her ser ud som revolutionsmænd ? spurgte han lidt efter , ganske stille , som havde han talt med sig selv . 
— jeg har aldrig set revolutionsmænd , ikke 

engang i glas på musæer  ! svarede Fog og slukkede svovlstikken . 
— nå — de har dog levet . 
— det må være længe siden . 
— i vore fædres tid . 
— min far var præst . — der har vi Mogensen  ! — hvad  Mogensen ! er vi ikke præstesønner ? spurgte Fog og sparkede Mogensen på læggen . 
— lad ham stå ! bad Jansen . 
— hvorfor det ? 
Mogensen , som stod foran dem med ryggen til , vendte sig og strøg med den venstre hånd ned over bukselæggen . I det han bøjede sig , gled der en bred stribe lampelys ned over den halvmørke vindueskrog , og et blændende hjørne af lampekuplen henne på bordet skar Jansen i øjnene . 
— nå er det jer ! sagde Mogensen og rettede sig op og tog lyset og kuplen bort med sin svære krop , så der blev halvmørkt igen . Hvad bestiller i ? 
— drikker ! svarede Fog . 
— det har jeg gjort den sidste halve time . — har du hørt fra Bargren ? spurgte Jansen . — ja , jeg fik fire sider fra ham i går . Han vil have mig til Kristiania til sommer . 
— rejser du ? 

— ja når bare jeg havde penge . Men den gamle har ikke givet sig endnu . 
— har du været hjemme ? 
— nej , hvad skulle jeg der ? De beholdt mig bare med det samme . Og hvad skulle jeg så gøre ? 
— nå — der blev vel udveje  ! 
— udveje  ! nej vist blev der ej  ! ikke spor af udveje  ! — i skal for resten komme hjem hos mig og se et dejligt stort pillespejl , jeg har anskaffet mig ; lige fra gulv til loft ; det kan spejle hele personen . 
— har det været dyrt ? 
— dyrt ! man får det naturligvis ikke for ingenting . 
— har du allerede betalt det ? 
— allerede betalt det ! Du er begyndt at tale så underlig ! Jeg siger dig , spejlet er i min stue , og det er aldeles delikat at stå for det . Du bliver stående et helt kvarter , siger jeg dig , når du først er der . 
— så har jeg ikke tid ! 
— ikke tid  ! vrængede Mogensen og slentrede fra dem . 
— hvad bestiller han i grunden ? spurgte Fog . 
— lærer roller ; og så har han sine skoletimer endnu . 
— han ser så fed ud ! 

— ja han løber også lange ture for at få fedtet omsat i muskler , som han siger ! 
— skal han ikke optræde ? 
— det tænker han vist ikke på . 
— hvad fanden tænker han da på ? 
— på Bargren . 
Fog gabede og rejste sig . 
— hvor vil du hen ? 
— glo lidt på stadsen ; kom med ! 
Jansen fulgte ham ; de borede sig frem og kom uden om folk og var til sidst ovre ved kakkelovnen . 
— hvad fanden er det der ? sagde Fog og sparkede til en stor , bred skrubtudse af gult metal , som sad på gulvet foran kakkelovnen . 
— det er vor spyttebakke ! forklarede Dahl , som stod tæt ved og ikke havde nogen at tale med . 
— skal man vende den på ryggen , før man spytter ? spurgte Fog og stirrede på den . 
— nej ser de , den er meget snedig ! blev Dahl ved at forklare . De træder blot her , her i underkæben , så har de spyttebakken . Ser de ! sagde han og trådte messingtudsen i underkæben , så den gabede op med hele ryggen og viste sine indvolde af cigarstumper og sand og Aske . Så tog han foden bort , og så smAskede tudsen sammen . 

Fog stod lidt og så på den og satte så sin fod i underkæben . Dyret gabede og Fog spyttede langsomt og lod den smække i igen og stirrede højtidelig på den . 
— hvad koster sådan en ? spurgte han Dahl . 
— å en atten kroner vist  ! Men nu skal de se noget elegant . Ser de denne pude her ! sagde han og tog en pude i sofaen . Den har en ung dame broderet og foræret os . Er den ikke fuldendt nydelig ? 
— hvad hedder hun ? spurgte Fog . 
— ja — det er en hemmelighed . 
Dahl satte puden igen . 
Der blev slået på et glas henne ved bordet , og alle de talende stemmer stuen over blev stille . 
Fog og Jansen trængte sig frem til bordet , hvor en spinkel ung mand stod med et glas i hånden og så frem for sig . 
— det er Winkel ! Winkel vil sige noget ! 
Winkel stod så aldeles rolig ; det blege ansigt og den skære skikkelse var så urokkelig at se på og så omhyggelig glattet af som hans sorte friserede hovedhår . 
— jeg ville gerne sige et par ord på denne højtidelige aften ! begyndte han ; hans stemme havde klang af glas . Jeg bor her lige over for , og det har jo ikke kundet undgå min opmærk 

somhed , at madammen her ovre lavede til barsel . Og det er gået mig som kællingerne i små-gaderne ; jeg har mindst en gang hver dag måttet trisse over gaden for at komme op og spørge , hvordan det gik med smerterne , og for at klappe patienten på maven . Jeg synes derfor , jeg halen smule pligt til at sige et par ord , nu familien er samlet , og det lille røde skidt er kommet til verden . Jeg holder slet ikke af børn , ved gud heller ikke af dette her . Jeg har kun det onde ønske at give det med på denne dets fødselsdag : gid det må få ret mange smæk på sin ende , at vi kan få nogle ordentlige vræl fra det , så folk kan få at høre , der er kommet en unge til i gaden ! 
Winkel tømte sit glas , og skaren om bordet lo , og en mængde hænder kom frem og snappede i en fart de flasker , der stod . Så . blev der skænket og sølet ned over rygge og drukket og skænket igen , og så blev flaskerne sat tilbage . 
Jansen havde taget et glas , men fik ingenting i , før der blev nogenlunde plads om bordet . Den første flaske , der blev sat , greb han ; men den var tom . 
— her  ! sagde Fog bag ham . 
- nå du har ! 
Fog tømte sin flaske i Jansens glas ; det 

blev kun halv fuldt . Så klinkede de med hinanden og drak ud . 
— nej , sagde Jansen , enten går jeg , eller også siger jeg noget . 
— er du fuld allerede ? 
- nej . 
— ja snak du væk ! Jeg vil se lidt på den pude ! sagde Fog og gik tilbage til sofaen . 
Der sad ingen i sofaen , og Fog tog puden og stillede sig , så lyset faldt over den , og blev stående med den og røg og så på den . Jansen lod ham stå og ville tilbage til vinduesfordybningen , men kunne ikke komme frem . Han måtte helt uden om bordet . 
Henne ved døren fik han et puf af et bybud , som kom ind med en stor , tung papirstabel , der bredte en svag lugt af sværte om sig . 
— om forladelse , herre ! sagde bybudet . 
— vil de lægge dem dér bag døren , dér hvor de andre ligger ! bad ågesen , som kom til . 
— hejsa ! Tusend til ! råbte en stemme fra den anden ende af stuen . Hvem vil ha’ et frisk nummer af samme eksemplar ? 
— Hys ! du er fuld , Karl ! sagde ågesen og smilede over mod hjørnet , hvor stemmen kom fra . Der er nok endnu , som slet ikke har fået . 
— de kan få andet oplag ! 

Jansen fik i det samme øje på klejn , som stod og talte ivrig med en ældre mand , Jansen ikke kendte . Han gik hen og slog klejn på skulderen . 
— hør , ikke sandt du ! sagde klejn , da han så Jansen . Her er ligesom i et boudoir . 
— er det så rart ? 
— å jeg ved ikke — jeg synes det er hyggeligt . 
— ja så synderlig demokratisk ser her jo ikke ud ! sagde den fremmede . 
Han måtte være håndværker , dømte Jansen efter stemmen . 
— vi er jo blevet noget skuffede , Andersen og jeg ! blev den fremmede ved . 
— jamen er der nu noget at blive skuffet over ? indvendte klejn . Herregud , vi er jo alle mennesker , og når nu de har råd  ! 
— ja vi kunne vel også få råd hjemme på  » Demokratens «  kontor , når vi ville bruge pengene til at lægge tæpper på gulvet ! sagde den fremmede . Men det er nu også deres blad , der ikke rigtig smager os . 
— jeg synes , det er et godt blad . 
— nej , der er for meget tøseri og den slags væv i . Tag ordentlig fat ! Dei- er nok at tage i ! 
— jamen herregud ! ville klejn indvende . 

— nej lad herre gud blive væk ! ham er vi færdig med ! Lad os holde os til menneskene . Der er kun én ting at spekulere på , og det er , at to tredjedele af os mennesker går rundt og regnes ikke for det vi er ! 
Jansen var blevet stående . Han kunne ikke lade være at se på den fremmede med det stride , gråsprængte skæg og de glinsende ' små øjne , der var lutter pupil og mørke og blanke som flint . 
— nej , de har ren galt fat ! sagde den fremmede . 
— vi siger , hvad vi mener , andet kan vi jo ikke . 
— hvad siger de deres mening om ? 
— om hvad der falder os ind . 
— og når de så har sagt den ? 
— så la’r vi den trykke ! var der en bag Jansen , der råbte . 
— nej så tænder de dem . en cigar og sætter dem i deres fine sofa der ovre  ! sagde den fremmede og slog et lille slag i bordet og rettede de gnistrende pupiller på en eller anden i skaren bag Jansen . 
Den fremmedes høje røst havde standset al samtale ; der stod tæt med ansigter om ham og klejn . 

— ja herregud ! vi gør , hvad vi kan ! sagde klejn , som blev gnaven . 
— ja for dem selv ! 
— nå — man skal ikke tage så store mundfulde ad gangen ! 
— ser de , man skal slet ikke gabe op for at bide , når man ingen tænder har i gabet ! 
— vi kan ikke være isbjørne alle ! 
— rotter er også gode , men tænder skal de have . Ser de , hr . Winkel ønskede dem ris , for at de kunne komme til at vræle . Jeg siger , det er den bare dårlighed , når de først nu skal ha’ ind at vræle på ! 
— å han mente det vist ikke så højtideligt . 
— jamen det gør jeg . Og det kan gerne være , jeg er den eneste her i stuen som mener det , — og som har nogen mening . 
— nej  ! sagde Jansen og tog et glas og slog hårdt på det . 
— mine herrer ! 
— op med ham ! hvad hedder han ? drævede en stemme . 
— det er en , der har mening ! 
- Hys ! 
Jansen stod stiv og støt . 
— jeg vil kun sige to ord — — 
— skynd dem for fanden ! blev der råbt , 

og i det samme lød det , som rullede der vogn efter vogn i hurtig kørsel gennem gaden . 
— kejseren ! Kejseren kører fra teatret ! 
Skaren om bordet skiltes og for til vinduerne . 
— hiv dem en bunke eksemplarer ned i vognen ! 
Hele  » Falkens «  redaktionskontor var fuldt af huj og hyl . 
Jansen satte sit glas og så på den fremmede , som var bleven stående foran ham . Så rakte han hånden frem . Den fremmede trykkede den uden at bukke . 
Og så gik Jansen for at finde sin overfrakke . 
Den var bragt ovenpå i en garderobe , redaktionen havde lejet . 
Da han kom ned igen , stod glasdøren åben , og han gik hen og så ind , om den fremmede skulle være der endnu . 
Oppe på en stol stod et højt , ranglet menneske og løftede et glas i vejret . 
— jo  ! hørte han den ranglede råbe . Dette bæger har jeg fyldt til randen og hævet til loftet for at tømme det til bunden for min elskede ven Winkel ! Winkel leve ! 
— Winkel leve ! 
Bordet drev med tomme glas og væltede flasker , og der var gråt af tobaksrøg . 
Jansen kunne ikke se den fremmede og vendte 

sig og trak sin frakke sammen for at gå , men fik i det samme øje på ham . Han stod henne ved gangvinduet og strøg en stor , blød hat af med ærmet . 
Jansen blev stående og så på ham . 
— hov ! hundred det inde fra  » Falkens redaktion «  , og så fulgte der en klirren og klingren , som gik alle glas og flasker i løbet . 
Jansen så igen der ind og gjorde tegn til Fog , som stod ovre ved vinduet og lo . Han pegede på sin hat og på overfrakken og vinkede med stokken . Men Fog rystede på hovedet og blev stående med et stort smil på ansigtet og så ned på noget ovre på den anden side bordet . 
Så gjorde Jansen omkring og var i det samme ansigt til ansigt med den fremmede . 
— undskyld , men jeg ville bedt dem komme ud til mig en tirsdag aften efter 9 . Jeg bor i Schønbergsgade 18 på 4de sal . Jeg hedder Høyer og handler med oste . 
— ja . 
— tak skal de have ! Så venter jeg dem ! Men — det er noget vigtigt ; det bliver mellem os , forstår de nok . Efter 9 . Schønbergsgade 18 . God nat ! 
Ostehandler Høyer gik ned ad trappen . Han forekom Jansen så underlig stiv i skuldrene og 

kort i halsen , når man så ham bag fra ; og han vendte sig ikke , men ludede hovedet , som om han så ned i trinnene og vidste af intet om sig . 
I det samme kom Mogensen og to andre , Jansen ikke kendte , slentrende ud på gangen . Han fik øje på Jansen og rømmede sig og gik hen , og lagde sin hånd på hans skulder . 
— gud hvor vi er drivende fulde ! sukkede han og gav så pludselig Jansen et klask på skulderen og rettede sig . 
— vil du med ud og se på kød ? spurgte han og fo’r op ad trappen til garderoben , og de to andre efter ham . 
— pigebørn ! råbte han ned deroppefra . 
Men Jansen var gået . 

Viii . 
Regnen skyllede mod ruderne , og nede i den mørke have stod de bladløse træer og susede for blæsten . 
Jansen sad i gyngestolen og gyngede småt og røg og hørte rønnen der ude under vinduet knirke og knage , som filede den frem og tilbage mod det høje stakit . Henne på bordet stod den lave lampe og brændte og lyste over på det grå rullegardin , der langsomt bevægede sig , hver gang et vindstød slog mod gavlen . 
Han sad og så over på Anna . Hun havde plantet begge albuer mod bordpladen og presset hænderne mod kinderne , så ansigtet blev ganske smalt ; og sådan sad hun og stirrede ind i lampekuplen og havde al dens lys ned over sig . 
Ingen af dem talte . Vækkeurets høje metal-dikken henne på kommoden og efterårsstormens Sus der ude i mørket var al den lyd , som hørtes i det stille værelse . 
—- her er morsomt ! sagde så Anna træt 

og tog den højre hånd fra kinden og lukkede en bog , som lå foran hende , og skød den om bag lampen . 
Jansen svarede ikke . Han blev ved at se på hende og lod stolen langsomt gynge i stå . Og så hørtes uret og stormen igen . 
Anna havde lænet sig tilbage i sofaen og så hen på rullegardinet , som vinden bevægede . 
— er du træt ? spurgte Jansen omsider . 
— det bliver såmænd dog aldrig til noget med vort franske . 
— å — fordi vi springer en aften over ! 
— du var så ivrig de første gange . 
— ja — herregud — — 
Jansen gyngede igen . 
— gud ske lov det ikke var mig , som fandt på det ! 
— ja er det dig så meget om at gøre , kan vi såmænd godt tage fat igen . 
— nej — jeg skal ikke plage dig ! 
— det hverken plager eller morer mig . 
— nej — du var ædel ! 
— man skulle tro , jeg havde fornærmet dig  ! 
— jeg vil sige dig , Georg , det var også dig , som fik mig til at komme her op , den gang ; og siden har du fået mig til at komme hver aften . 
— fortryder du , at du var føjelig ? 
— nu er du væmmelig ! 

så blev der stille igen . Regnen skyllede mod ruderne , og rønnen knirkede og filede nede i mørket . 
— jeg er vis på , det er — denne Fog , som har været her ! sagde så Anna pludselig , og det gav et lille kort ryk i hende . 
— ja — han har været her . 
— jeg kan ikke udstå ham ! 
— jamen hvad kommer han nu egentlig dig ved ! 
— jeg kan ikke fordrage ham ! 
— herregud , så lad være ! Der er jo ingen ,  der forlanger det . Kan vi nu ikke sidde her i fred og ro og se på hinanden . 
— hvis det kan more dig , så værs’go’  ! — du har ved gud forandret dig storartet , Georg ! Sådan du hang over mig de første aftener ! Du var ligefrem uartig sommetider ! — men værs’go’ , se du bare ! Jeg går omlidt ! 
— jeg holder så meget af din hage , Anna  ; den er så rund og fin ! 
— som om du aldrig havde sagt det før ! 
— og af dine bløde kinder . 
— er der ikke mere ? Sig det hellere alt sammen på én gang  ! 
— jo — af hele din skikkelse . Her er så lunt her inde , når du sidder dér  ! Derfor må du ikke gå . 

— jeg er her jo endnu . 
— du skal også blive . — du må gerne sove , om du vil . Blot jeg kan se dig . 
— nej du kan tro , jeg vil ikke sove her ! 
— ja hvorfor ikke ? Jeg skal ikke flytte mig fra stolen . Jeg vil dig slet ikke nærmere , end jeg er . Du kan være ganske rolig . Jeg vil hverken kæle for dig eller kysse dig . Jeg vil kun have dig her i stuen og se på dig ! 
— det har du da ved gud gjort så tit . Så må du såmænd hellere kæle for mig , når galt skal være ! 
— nej , sid nu stille ! 
Jansen gyngede ganske sagte , og Anna lagde med et suk nakken tilbage mod væggen og gav sig igen til at se over på rullegardinet . 
Vækkeuret henne på kommoden slog ni ; hvert slag kom så langsomt og med snurrende , sen klang . 
— alt andet bliver så rart borte , når jeg sådan ser på dig ! sagde Jansen , da det sidste slag var døet hen . Ved du , hvad Fog siger om mig ? 
— nå ? — jeg er for resten lige glad ! 
- han siger , at havde jeg ikke dig , gik jeg vist i kirke . 
— gud ja , som du i grunden også ligner din onkel , klokkeren ! 

Jansen lænede sig så langt tilbage i stolen , som han kunne komme , og tog ikke øjnene fra bogbunken på bordet . 
Anna sad længe og så på ham . Så bøjede hun sig frem over bordet , så alt lampens lys lå over hendes blonde nakke . 
— Georg  ! — det er din onkel , som har skrevet , ikke ? 
— måske — ja ! 
— og der har stået noget om mig ! 
Jansen smilede og rystede på hovedet . 
— du vil ikke sige det , Georg ! 
— han har ikke nævnet dig . 
— nej nævnet ! 
— heller ikke hentydet . Han har ikke tænkt på dig . Han har ganske andre ting at tænke på . 
— nu ser du for resten god ud , Georg ! Sig mig så , hvad det er ! Ellers kommer jeg over til dig . 
— å det er egentlig ikke noget ! 
— jo — jeg kan høre det på din stemme . 
— ikke andet end , at vi har sagt hinanden farvel . 
Anna rettede sig . 
— han understøtter mig ikke mere . 
— og det siger du først nu ! 
Hun rejste sig op og klemte sig uden om bordet for at komme over til ham . Han blev 

siddende i stolen og lod hende tage hans hoved mellem begge sine hænder . 
— du kan tro , det er alligevel for min skyld  ! hviskedee Anna . 
— nej — jeg har selv bedt ham være fri . 
— Georg ! — nu bliver jeg ! 
Jansen sad lidt og så op på hende . Så rejste han sig . Han havde armen om hendes liv . 
— nej — nu skal du gå . Nu be’r jeg dig ! 
Anna gik hen til stolen ved vinduet og begyndte langsomt at tage kåben på . Så kom hun hen imod ham . 
— nu skal vi aldrig mere læse fransk , vel ! sagde hun og knappede de sidste par knapper . 
— hvorfor ikke , du ? 
— nu har vi nok at tale om ! 
Jansen så lidt på hende . Så smilede han . 
Og så tog han sin hat og frakke og lukkede døren op til gangen og slukkede lampen . 
Da Jansen kom tilbage , var der mørkt og koldt i værelset . Han fik lampen tændt igen og den våde frakke hængt hen på knagen bag døren . Så stillede han sig hen foran bordet med begge hænder i lommen , og så ned på det tyndslidte bordtæppes falmede mønster . Vække 

uret henne på kommoden gik sin gang , og blæsten drev regnen mod ruderne og susede ude i mørket . 
Han stod længe og stirrede på bordtæppet ; så bøjede han sig ned over det og blæste noget cigaraske bort fra et bogbind , og stak så hånden ind i brystlommen og tog langsomt et brev frem . Han holdt det hen foran lampen og blev længe ved at glatte på papiret og bøje det i folderne , og holdt det så til sidst stille og så ned over det , som om han læste . 
Kære Georg ! 
Det er ikke så lidt svært , min dreng , for en gammel mand som mig at få de rette tanker sanket sammen og få dem iklædet de rette ord , især når tankerne er så mange . Du må nu have tålmodighed med mig og læse dette par linjer med lidt af den kærlighed , jeg ved , du føler for din gamle onkel , hvem intet andet end dit vel ligger på sinde . Jeg får ikke ro , før jeg har skrevet dig til , og vel heller ikke siden . Men heller ikke er det så meget for min egen som for din skyld , jeg skriver . 
Ja , Georg , jeg har jo længe anet , at noget fremmed stred med din barnetro i dit sind og dit hjerte ; men langtfra havde jeg ventet , at du så fort skulle give efter . Tro mig , min 

dreng , heller ikke er du så færdig , som du mener . Vorherre kan man ikke sådan drive ud , og han slipper dig ikke så let . Du vil komme til at møde ham mange gange og på mange steder , hvor du så vender dig hen . Og det er min trøst og mit håb , at du ikke vil lyve ham fra dig , når i træffes ; for du er ærlig og god . Og han vil altid have sine arme udbredte mod dig , for han er så uendelig nådig . Nej , min dreng , det er kun vi mennesker som kunne vredes  ; Vorherre kender ikke til vrede ; han fyldes af sorg og tilgiver i glæde den , der ærligt søger ham . 
Jeg ved det så godt , det nytter kun lidet , at jeg skriver således ; mellem dig og Vorherre hjælper ingen mellemmand . Men jeg vil blot , at du skal vide , at du i mig har en ven , hvem intet ville være så kært som at kunne være dig til hjælp i hvad livet måtte bringe dig . Du må ikke sige farvel , Georg . Vi ville ikke skilles . At du ikke vil have penge fra mig , må jeg finde mig i . Men mine tanker ville være hos dig ofte og mange gange , og dem hverken kan eller vil du jage fra dig . En ting må du blot love mig : tag imod de 50 kroner , jeg lægger inden i denne konvolut , det bliver jo så de sidste . Og de tre par uldsokker , Ulrikke har strikket til dig , og som du får en af dagene , må du beholde . 

det har været hende så stor en glæde at strikke dem . 
Lev da vel Georg ! Jeg beder hver aften Vorherre lade mig leve så længe , at jeg kan være dig rede , når du trænger en hjælper . 
Din gamle onkel 
inituPinit==P . heruPher==jesPersen . 
Jansen lagde brevet på bordet , tog konvoluten og spilede den op med et par fingre og talte de fem sedier , som lå i den , og som han havde talt så mange gange , siden brevet kom . Så tog han brevet , lagde det sammen og stak det ned til Sedlerne og gik hen til kommoden . Dér lagde han brev og Sedler ned i det bageste hjørne af en dyb skuffe , drejede nøglen om og satte den i skuffen oven over . 
Og så begyndte han at klæde sig af . 

Ix . 
Jansen stod på den mørke , snævre trappegang og strøg tændstikker . Det måtte være her  ; han var på fjerde sal , og det var nummer 9 i gaden . Men hver gang han strøg en tændstik , så han foran sig de samme to brune døre , som hverken bar plade eller kort eller brevkasse , og mellem dem et stykke blåmalet , kold væg . 
Han lod tændstikken , han stod med , slukkes og falde på gulvet , hvor den blev liggende lidt og krummede sig som en lille glødende orm , der lyste svagt mellem noget sand nede i mørket ved hans fod . 
Han havde set en lille messingknap ved siden af hver dør , men havde ikke rigtig lyst til at ringe . Der kom nogen nede på trappen , hørte han . Det måtte være en mand , dømte han efter trinnene . Jo , nu nøs han og spyttede . Måske var det Høyer selv . Trinnene var så sene , som skulle han højt op . Nu var han nedenunder ved tredje sal . Jo , han steg videre . 

Jansen strøg en tændstik til og så på de to messingknapper og vendte sig så om mod ham , der kom . Men tændstikken gik ud i det samme , og han kunne lige skimte en lille mandsling stå foran sig på det øverste trin . 
— god aften ! sagde Jansen . Undskyld , bor ostehandler Høyer ikke her ? 
— jo , det er døren til venstre  ; jeg skal selv der ind ! svarede manden i mørket . 
Det var ikke Høyer , hørte Jansen straks . Han ringede og mærkede , at manden kom hen ved siden af ham , hvor han stod og trak vejret tungt og hivende . 
— det er mange trapper  ! sagde manden med en tynd , skør stemme , der lød , som måtte den arbejde sig frem gennem slim . 
I det samme blev døren åbnet , og Høyer stod der og ludede det skæggede hoved frem og lyste op med en lille rød stump julelys på en tændstikæske . 
— god aften  ! Nå er det dem  ! sagde han og rakte Jansen hånden . God aften , Dirch  ! 
Den lille mand var kommet om bag Jansen . Han ville ikke gå først , men blev stående , til Jansen var kommet ind gennem døren . 
— kom bare Dirch  ! bad Høyer , som måtte holde hånden for stumpen , der flakkede for trækken . 

de kom ind i en snæver entre , hvor de fik tøjet af . Gennem en åben dør faldt der lys ud til dem . 
— de kan nok se ? spurgte Høyer og blæste stumpen ud . 
Så gik han ind gennem den åbne dør , og Jansen og Dirch fulgte . 
— sæt dem kun ! bad han , og stillede sig med ryggen til dem og satte tændstikæsken med den røde julestump op på et gammelt skuffemøbel . 
Jansen satte sig på en rørstol ved væggen mellem døren og kakkelovnen . Han turde ikke rigtig se sig om og var sky for at gå længere frem i stuen ; han tog så stor plads op , syntes han , mellem dette par slidte møbler og de tomme vægge ; og så ville hver bevægelse af ham forstyrre denne stille fattigdom , som var over møbler og vægge og alle vegne i stuen , og som gjorde ham så underlig andægtig , mens han sad og stirrede op på hængelampen , der havde kuppel af hvid karton . 
— hæ ! — hæ ! hostede Dirch henne fra den gamle , flade sofa med det hullede sorte betræk . Har din lampe ikke oset , Høyer ? 
Høyer så op under kartonskærmen . 
— jo — den er ved det endnu ! sagde han og skruede ned på den . 


— ja , lungerne mærker det straks ! bemærkede Dirch og hostede færdig og lænede sig frem over sofårmen for at spytte . 
— det er galt foi tiden ! blev Dirch ved , meris Høyer satte sig ved bordet og tog et stykke sammenlagt papir op af lommen og foldede det ud og lagde hånden på det . 
— de er ikke præcis  ! sagde han og så på sit ur og vendte sig straks efter om mod Jansen . Her kommer et par mennesker hver tirsdag aften , skal jeg sige dem , for at snakke om et og andet , som kunne ligge os alle særlig på sinde . Det er sådan en slags forening , som har sine egne formål . Men de skal nok få noget at høre om det , når nu de andre kommer . 
— er den groet noget siden sidst , Høyer ? spurgte Dirch . 
— ja , ude på Nørrebro og Christianshavn har vi fået mange , hele tre sektioner i Bagergade . De må vide , vendte han sig til Jansen , at her hos mig kommer kun ti ; men rundt omkring i byen sidder dei' ti og ti sammen og passiarer ligesom vi og akkurat om det samme . 
— og alle vi ti står i forbindelse med hinanden ! forklarede Dirch og så over på Jansen med to kloge , grå øjne . 
I det samme ringede det . 
Høyer rejste sig og tændte stumpen på 

æsken og gik ud i entreen og lod døren ind til stuen stå på klem . 
— i kommer sent ! hørte Jansen ham sige derude . 
Lidt efter blev døren til stuen skubbet op igen , og Høyer kom ind og satte stumpen fra sig , og bag efter ham fulgte to mand , en lille kort skikkelse med sort hår og sort overskæg og små sorte prikker over hele ansigtet , og et højt ungt menneske med vandkæmmet , glat hår og glatte træk . 
— nå — her er en ny mand ! sagde den korte sorte og rakte Jansen hånden . 
— ja det er — ja hvad hedder de ? spurgte Høyer . Det har jeg ikke fået spurgt om , tror jeg . Det kom sig af , at jeg var så sikker på dem den aften . 
— Georg Jansen . 
— og hvor bor de ? De må vide , vi fører liste . 
— Lykkesholms allé 5 . 
Høyer skrev med blyant på papiret og så på sit ur . 
— nej nu kommer der vel ikke flere . — det er noget skammeligt smøleri ! 
Han satte pegefingeren på listen og løb navnene igennem . 
— lad mig sætte kryds ved os , som er her . 

i 
der er bliksmed Dirch , typograf Schmit og så smed Jensen . 
— århus-jensen  ! mumlede den korte sorte . 
— javel ja ! 
Typograf Schmit , den høje glathårede , havde sat sig hos Dirch i sofaen og sad og så over på Jansen , der følte hans øjne på sig som to våde klude . 
— ja , sagde Høyer og lagde blyantet ved siden af papiret , — så kan vi vel begynde . 
Jansen sad og var ganske varm på den side , han havde mod kakkelovnen , og kold på den , han vendte mod døren . Alligevel ville han ikke flytte sig nu . Han sad og så over på Høyer , der rokkede overkroppen svagt frem og tilbage . 
— ja jeg vil så begynde med at meddele , at det går frem for os , og at vi bliver flere og flere  ! 
— det kan jo være rart nok , mumlede århus-jensen , bare vi er et gran forsigtige med at forøge os . 
— ja så forsigtige som mennesker kan være . Noget kan der jo altid slippe ind , som ikke duer ! mente Høyer . 
— det var helst det , der ikke skulle  ! 
— så må de snarest mulig ud igen ! påstod Dirch , og hans stemme lød så tynd og 

skarp , som skar den alle dem , der ikke duede , bort med det samme . 
— jeg har hørt fortælle , blev århus-jensen ved , at en af vore skal have siddet på en kafé inde på Købmagergade og gjort sig vigtig med ting , han skulle holdt sin mund om . 
— ja det skal ha’ været inde i  » Helvede «   ! fik typografen gesvindt indført . Det har jeg også hørt , og fra en mand , jeg nok tror at kunne sige er pålidelig ! 
Han havde bøjet sig frem og set på Høyer , mens han talte . Nu lænede han sig tilbage igen og så over på Jansen med to bifaldsikre øjne . 
— ja , sagde Høyer uden at se til nogen af siderne . Jeg kender jo også historien . 
— den er trolig nok byen over  ! mente århus-jensen . Ordene kom så langsomt fra ham og han mumlede dem frem . Har de ikke hørt om den ? spurgte han Jansen . 
— nej  ! sagde Jansen og så ham ind i de små sorte øjne , der sad og skinnede som to blanke kulstumper . Jeg kender så få og kommer så sjældent til byen . 
— hvad har han sagt ? spurgte Dirch . 
-- det ved man jo ikke så nøje  ! forklarede Høyer . I ethvert tilfælde er han ikke mere imellem vore . 


— han har nok snakket om våben  ! mumlede år hus-jensen . Og lagt en revolver på bordet . 
— det kan nu alligevel ikke skade os så meget . Hans revolver kommer jo ikke os ved . 
— kommer den ikke vos ved ? spurgte Dirch igen . 
— der står ikke noget om revolvere i vore love . Vi er en agitationsforening og vore love er i god orden . 
— ja ja , man skal lige godt være forsigtig . 
Dirch hostede og spyttede , og de andre sad og tav . Høyers store pegefinger gned frem og tilbage langs en fold i papiret . 
— jeg har hørt , vi skal  ha’ valg til januar ! sagde så typografen med sin glatte , vimse røst . 
— der er nok noget om det ! småhostede Dirch . 
Århus-jensen sad og pillede ved noget hård hud indvendig i højre hånd . 
— lad dem bare komme ! sagde han . 
— jamen midt i januar ! mente typografen . Og så en hverdag , hvor vi arbejdere ikke får fri ! 
— det er jo bare klogskab  ! mumlede århus-jensen . 
— ja naturligvis har de begavede folk imellem sig . 
— vi holder vel nok kredsen ! 
— ja når alle vil gøre deres pligt . 

— endelig kan vel al det gøre lige meget ! Rigsdagen skaffer os dog ikke noget . Jeg ved snart ikke , hvem der er værst , de liberale eller højre ! sagde Høyer . 
— nej det er nok galskab at håbe på rigsdagen ! mente århus-jensen , som havde fået den hårde hud løs . 
— ja da jeg ellers ikke har noget mere om foreningen at sige , er det vel bedst at slutte mødet  ; så kan vi snakke mere frit  ! foreslog Høyer . 
Ingen svarede . 
— ja så er det altså sluttet . 
— nej , blev han ved , her bliver ikke godt at være i landet , før vi får rub og stub forandret og gøglet væk . Men der skal tages nok så hårdt fat , er jeg bange for ! 
Han foldede papiret sammen og stak det i lommen . 
— ja kunne man bare lidt snart få kastet visse folk om på den anden side Nordpolen ! ønskede Dirch og lo hivende . 
— for de bliver såmænd alligevel aldrig socialdemokrater ! forsikrede typografen og så dannet og velvillig ud . 
— å , mente århus-jensen , det er ikke været at tage  så stor fart på . De bliver nok lærenemme til sidst . 

— nej  ! — tror i Slagter Holst går ind på de sager ! Han æder sig før ihjel i kalvesteg og bøf ! ivrede Dirch og fik hoste . Og sluger alle sine penge med sidste mundfuld ! føjede han til , da han havde hostet og spyttet . 
Høyer så hen på ham . 
— du kan nu heller aldrig komme længer end til Holst , Dirch ! sagde han . 
— nej , når man har ham i samme gård og skænds med ham hver dag og ser ham sluge i sig . Han er da det fedeste stykke krop , jeg har set ! 
— det er dumt , at du altid skænds , Dirch ! 
— jamen når han sprøjter blod , det svin , på blikket  ! I går havde jeg sat fire nye kasseroller udenfor i gården på dørtrinnet ; står så ikke hans dreng og helder dette blodsvinerivand i dem , og han selv ovre ved posten og griner  ! 
— så stak du vel drengen én ? mumlede a arhus- Jensen . 
— nej jeg kom til at hoste og spytte så længe , at drengen var borte , da jeg blev færdig . Nej der skulle ingen nåde være for sådanne slagtere . 
— var det ham , du ville sende til Nordpolen , Dirch  ? 
— det får du nu opgi’ , Dirch ! Du skal nu 

alligevel ikke stå så fast på , at han ikke bliver en af vore til sidst ! mente Høyer . 
— allenfalds ikke med hans gode vilje ! 
— sagde jeg noget om det ? Det er nu alligevel vor tid , som kommer ! Tror de ikke ? henvendte han sig pludselig til Jansen , som så på ham og nikkede . 
— jeg ved , det er vor tid ! blev Høyer ved . Det kan ikke gå anderledes . Vi er de eneste , som har noget at byde på . Nu har de andre prøvet , siden verden blev til , og ikke fået andet ud af det , end at vi såpas alle sammen er lige misfornøjede . 
— å de er vist ret vel fornøjede , de store herrer ! mumlede århus-jensen . 
— nej , alle rettænkende mænd og kvinder kan ikke have én fornøjelig dag og har det heller ikke . Og der findes mange rettænkende mellem de store også . 
— ja jeg tror dem ikke så vel som du , for jeg kender dem . 
— du behøver heller ikke at tro dem , for du skal ikke regne med dem , men bare holde dig til dig selv . Men de er der alligevel . 
— du kender ikke de store , Høyer ! 
— jeg tror ikke , de er så forskellige fra os . 
— du har ikke mistet dit arbejde tre gange 

og gået og spaseret for dine anskuelsers skyld ! sagde århus-jensen og så med de to blanke kuløjne på Høyer . 
— det har du ikke , Høyer  ! hivede Dirch , og typografen smilede . 
— tror i ikke , anskuelserne kan mærkes i min forretning også ? Jeg mistede i går en større grossererfamilie , fordi fruen havde opspurgt , at jeg var socialdemokrat . 
— ja der kan du se  ! lo Dirch . 
— og så tror i straks , jeg hader den frue og hendes hele familie  ! Nej hun gør ingen skade ; hun kan bare gøre mig brødløs , og så skal hun endda hænge i , og så kommer jeg endda over det med og får fat i noget andet ; jeg har været ude i så meget . Nej ser i , de i skal gå og lure på , det er disse unge , som kommer farende og er radikale , de er meget værre end alle gamle grosserere og deres fruer . 
— ja jeg tror nu , Slagter host og hans kammerater er de værste alligevel  ! afbrød Dirch . 
— nej ser du , Dirch , når de , i kalder de store herrer , en gang svinger og bliver vore , ser du , så følger Slagter Holst med . For han er begribeligvis dér , hvor de bruger de største stege . Men det er disse unge her , de er ingen vegne selv , men deres røst er overalt , og de skriger op og truer , som om timen nu var kommen til at 

gøre regnskabet op , og som skulle de slå det endelige slag . Men de har ikke mod på noget slag . Og man skal ikke komme med stærke ord , før man har næven knyttet , for ellers bliver man bare til grin . Ser i , de går rundt og vræler de ord ud , som jeg helst så gemte til den dag , vi alle har armen rede . — de er os værre end alle andre  ! 
— er det  » Falken «  , de mener ? spurgte typografen . 
— jeg mener den og mange andre , som bare går ud på at spænde ben og stikke af , før politiet kommer . 
Århus-jensen skuttede sin lille korte krop og gabede . 
— jeg tænker , vi kan grine ad dem ligesom de andre  ! mumlede han . 
— nej , vi kan ikke gøre meget andet end holde vor mund så meget des tættere til og lade som ingen ting og så gøre vort arbejde og vente , til vi får det færdigt , eller hvis det går for sent , håbe på , at vi kan finde en mand , som kan tage kommandoen over os og med én gang føre os der hen , hvor vi vil . 
— ja find ham ! hivede Dirch . 
Høyer sad lidt og så ned i bordet . 
— det bliver vel ham , der finder os  ! sagde han så , — om han ellers nogen sinde skal komme . 

— jeg tænker , vi får tid til at spasere nogle gange , inden han viser sig ! mente århus-jensen . 
— han kom ikke for tidlig , om han kom den dag i morgen ! sluttede Høyer af . 
Dirch havde rejst sig fra sofaen og stod henne ved vinduet og pillede ved de tynde sirtses Gardiner , som var trukket for . 
— tror jeg ikke , det regner ude ! Ja havde man nu bare noget af Holstes fedt på sin krop , så kunne det være , hvad vejr det ville ! 
Så rejste de andre sig . 
Jansen hørte entredøren blive åbnet , og han vendte sig om mod den halvåbne stuedør og så en kvindeskikkelse i langt , gråt sjal stryge hurtig forbi uden at se ind . Så måtte han se på Høyer . Men Høyer så ud , som havde han intet mærket . Jansen stod lidt og lyttede og hørte så en dør blive lukket ganske forsigtig derude . 
— ja , næste møde bliver altså på tirsdag ! sagde Høyer og tændte julestumpen . Så vil jeg håbe , nogle flere giver møde ! 
— vi har allerede fået for mange store herrer imellem os ! mumlede århus-jensen . 
— ja du og Dirch , i er nu de pålideligste til at møde . Men der kan jo tænkes mange grunde til forfald . 

typograf Schmit var kommen hen til Jansen . Har de set Birkedahls nye pjese ? spurgte han . 
- nej . 
— nå , så er den måske ikke kommen ud endnu . Jeg kender noget til den . Jeg har nemlig sat den . Og jeg må sige , den tiltaler mig langt fra . 
De stod ude i entreen og tog deres frakker . 
— han lader noget overlegen , forekommer det mig ! blev han ved og så med det dannede blik på Jansen . 
— undskyld ! bad Høyer , som stod bag Jansen . Må jeg ikke tale blot et par ord med dem , inden de går ? 
Jansen gik ind i stuen igen og stillede sig hen ved bordet og stod der og hørte de andre sige godnat . 
Så kom Høyer ind . 
— jeg ville blot spørge dem , om de ikke kunne have lyst til at holde et foredrag . 
Blodet steg Jansen til hovedet og han følte hjærteslaget begynde at jage på . Han satte hånden mod bordpladen og så ned . 
— ja — om jeg blot kan ! stammede han . 
— det er ikke for lærde folk , og det må helst være om noget , der ligger for ; om politik og sådanne spørgsmål , som arbejdere kender . 

— må jeg sende dem svar i morgen ? fik Jansen spurgt ; han havde pludselig ingen ko på sig . 
— ja ; tænk på det ! 
Så gik Jansen . 
Ud i regnen og mørket , gennem gader og ned ad veje . Han følte vandet dryppe fra hatteskyggen og løbe ham i dråber over kinderne , og han var våd om fødderne . Men han gik og gik , til blæsten blev stærkere og stærkere om ham ; den kom så underlig langt borte fra , som hen over åbne marker . Så standsede han . Over ham susede nøgne trætoppe , og langt ude i mørket glødede en gul lysprik . Han stod på Roskilde landevej . 
Og han blev stående lidt og lod regnen strømme og blæsten drage over de våde marker . 
Føre os dér frem , hvor vi vil ! havde Høyer sagt . I trætoppenes Sus , i blæstens dragen , i hver den lyd , natten om ham fødte og slugte , hørte han de ord . 
Føre os dér frem , hvor vi vil ! 

X . 
Mogensen lod skoleporten falde hårdt i efter sig og blev et øjeblik stående på fortovet og gabede og strakte sin svære krop . 
— gu’skelov  ! sagde han så pludselig og stødte stokken mod flisen og rettede sig og så på Jansen , som stod ved siden af ham . Misunder du mig nu ? 
— at du har fået dine timer opsagt ? 
— at jeg er fri ! 
— hvad vil du nu ? 
— hvad jeg vil nu ? Gå mig en lækker lille morgentur . Sådan et dejligt vintervejr , hvad ! Se hvor solen flammer i lygteglasset der ovre , og al frosten tør af ruderne på solsiden . Kom , jeg skal betro dig noget . Du trænger vist til at høre noget godt ! 
De slæntrede ned ad Nørregade og kom ud på bulevarden . 
— ser du , sagde Mogensen , jeg bliver maler ! 
— skuespiller ! 

— nej maler ! 
Jansen så på ham . 
— er du morsom — eller bitter måske — eller gal ? 
— gal ? — hvorfor skal du nu være så højtidelig ? Det er naturligvis mit alvor . 
— nå — ja . Må jeg så få lidt mere at høre . 
— det har jeg jo sagt dig . Du skal bare tæmme dine egne bemærkninger . Altså — maler . For ser du , det med skuespilleriet , det er dog altid noget på anden hånd . Ja når man selv havde skrevet alle stykkerne . Men det at rende rundt på scenen med andres ord i hovedet og så i støv og sved og træk ! Nej jeg vil male  ! Har du nogensinde rigtig set på et maleri  ? Har du været på den kongelige malerisamling ? 
— jo —o . 
— ja været — været  ! Men sådan rigtig set ? 
— jeg tænker det . 
— jeg gik der med Fog forleden . Siden har jeg været der hver dag , der er åbent . 
— er det Fog , der — — 
— Fog ! — nej det er mig selv — eller Rubens eller rembrandt — eller hvem du vil . 
— nå — og talentet ? 
— talentet ! — du spørger så sært ! Jeg har tegnet før . 

Jansen standsede og så Mogensen ind i de små missende øjne . 
- ærlig talt , Mogensen ! jeg tror , du går fanden i vold ! Pin dig hellere ind i din jura , menneske ! Tænk dig dog en gang alvorlig om ! 
— tænke mig om ! Du er gjort af træ ! 
— meget mulig at du har den opfattelse . I hvert tilfælde trænger du betydelig til at stives af . 
— stives af ! Gør dig ingen ulejlighed ! 
— gå nu hellere , Mogensen  ! Du ved meget godt , hvad jeg mener . 
— jamen du må kunne forstå — — 
— det ved du , jeg gør , og at det er derfor , jeg har sagt , hvad jeg sagde . 
— du går så koldt med alting . Du kan i grunden sagtens . 
— der om ved du intet . 
— jeg skal nok klare mig . 
— ja ja da . 
- farvel ! 
Mogensen gav sig til at gå . 
— Mogensen  ! råbte Jansen og gik efter ham . 
Mogensen vendte sig . 
— misforstå nu ikke  ! — skulle du mangle et par kroner , så — — 
— penge er der nok af i verden ! svarede Mogensen og gik . 

Jansen fulgte bulevarden og kom ind i østre anlæg . 
Der inde lå sneen over buske og gange , glat og hvid , og der var stille som i de store skove . Nede over stadsgravens is flimrede solen i sneen , og kragerne kom tungt gennem luften og satte sig i de nøgne træer og skuttede sig og strøg ned og hakkede efter tjørnenes bær . 
Sneen knirkede , sprød af frosten , for hvert trin Jansen trådte . Den store , hvide vold tog al byens larmen bort , og han var ganske ene . Han gik langsomt og så frem for sig over sneen og stammernes lange , blå skygger . 
Så fattigt alt forekom ham og så uendelig tarveligt , hele den store levende verden  ; så meningsløst svajende som de vinternøgne grene over hans hoved , så gold på evne og vilje , så frossen død som jorden under den sne , han trådte . 
Han havde svaret Høyer ja ; han ville holde det foredrag , ville tale , ville råbe denne døde verden levende , give den lykken i hænde , rive al elendigheden sønder , rydde hver menneskesjæl rum , nu tiden var der , for verden og for ham ; den tid han havde set nærme sig så langsommelig tungt , tiden da hans liv skulle tage fart , da den sene , grå å skulle vide sig og skjule sine bredder til havs . 

og han gik der i sneen og så for sig en stor skov med sominerdagssol mellem løvet og stilfærdigt sommerliv over skovbundens grønne og stammernes grå , med summen og rislen og lys tryg solleven over græs og under blade , — sådan som han ville gøre livet , sådan som han ville skabe menneskene verden . 
Han — Georg Jansen . 
Der gik et kuldegys gennem alle hans årer . Ja — han ! Et koldt Sus slæbte sig frem mellem de bladløse kroner over hans hoved  ; han hørte det tabe sig fjærnere og fjærnere borte i de gamle voldtræer , og han følte sig så højtidelig , som havde det Sus forkyndt ham hans indvielse og taget ham ubrødelig i ed . 
Han stod stille et øjeblik og hørte suset dø hen ; og blev stående og så intet for sig uden sneen og de nøgne stammer . Der var så tavst omkring ham . 
Han — Georg Jansen — han — messias ! 
Han tænkte ikke . Som en svidende glød lå det ord ham i hjærnen ; han følte sig tynget mod jorden som under en verdens vægt og måtte tage sig sammen og gå til for at mærke sine lemmers kræfter . 
Kragerne strøg over hans hoved frem og tilbage og skreg imellem , og den fine sne føg ned over voldskrænten , hver gang vinden rejste sig . 

Jansen gik og så ned i sneen , gik ud af anlægget og gennem de frosne gader , og stod så i Lykkesholms allé , før han vidste det . 
Han gik op på sit værelse og drejede låsen om efter sig og satte sig med overfrakken på i gyngestolen og så frem for sig . 

Xi . 
— hvad skal vi ha’ ? spurgte Fog og satte sig i sofaen lige under gasblusset . 
Jansen flyttede en bunke blademapper , som lå ved siden af Fog , og satte sig så i sofaen hos ham . 
— har du penge ? 
— det har jeg vel nok . 
— hvor har du dem fra ? 
— hvor jeg har dem fra ? Jeg har dem ! 
— har du solgt ? 
— måske . 
— kællingen med trillebøren ? 
- nej . 
— det store med møllen ? 
— et , du ikke kender . 
— til hvem da ? 
— du er så nysgerrig  ! 
— du kan jo sagtens sige , hvad han hedder . — Pedersen  ! 
— ikke mere ? 

— hvad skal vi ha’ ? spurgte Fog og rev en tændstik af , så , metalstativet skrattede mod det lille firkantede bords marmorplade . 
— øl da ! 
— nå ! — og noget smørrebrød vel ! 
— jeg har spist . 
— sludder  ! 
Fog tog tændstikstativet og trommede på marmorpladen og satte sig så til at vente på opvarteren . 
Henne i den anden ende af værelset , under den store spejlglasvæg , sad der en gammel skaldet herre og læste  » Berlingske «  og tyggede smørrebrød , så hele det fede , ru underansigt gik på ham . Ellers var der tomt om dem . De hvide borde stod og lyste under gassen , kolde og blanke mod stolenes mørke , bløde plysch . Inde i værelset bag dem raslede det af glas og tallerkener , og de hørte opvarternes stemmer bestille ved bufetten . Der måtte være mennesker der inde . 
— lad os se der ind ! foreslog Jansen . 
— hvorfor det ? 
— gider du ikke ? 
— lad dem være ! 
Så blev Jansen siddende . 
De havde fået deres smørrebrød og deres øl og sad og spiste og var tavse . Den gamle 

lige over for havde slået  » Berlingske «  ud og var helt borte bag den . 
— er det ikke Eriksen , som snakker der inde ? spurgte Jansen og satte ølglasset for at høre efter . 
Fog spiste videre . 
— jo — og Mogensen er med ! 
— det har han jo lov til ! 
— der er de ! 
Fog så op . 
I døren ved siden af sofaen stod Eriksen med hat på og så sig om . 
— hvad glor du efter ? spurgte Fog . 
— hvad ? sagde Eriksen og drejede hovedet . Sidder i der ! Så er der jo ret fornuftige individer i landskabet . God aften ! 
Han slog ud med hånden . 
I det samme kom Mogensens store , glatte ansigt frem i døren og blev straks til ét smil . 
— her er jo plads nok ! Hvad spiser i ? Kan man få noget med ? 
— plads , ja ! svarede Fog . 
Eriksen havde allerede sat sig , og Mogensen tog sig en stol fra et andet bord , 
— nå , gamle  ! sagde så Eriksen og så over på Jansen . Har du noget nyt at notere ? 
- ikke det jeg ved af . 
— kommer bogen snart ? 

- nej . 
— gør du ikke noget ved den ? 
— ikke for tiden . 
— hvad bestiller du da ? 
— å — 
Jansen trak lidt på svaret . 
— noget må du da gøre . 
— jeg retter stile  ! 
— man ser dig aldrig på universitetet . 
— kommer du dér ? 
— ja , i høj grad ! 
— når er du begyndt på det ? 
— siden  » Falken «  gik ind . Man må jo have sin eksamen . 
Jansen tømte resten af øllet ud i glasset og sad og så på det uden at drikke . 
— hvor kommer du for resten ? spurgte Eriksen videre . Man ser dig ingen steder . 
- jeg kommer heller ingen . 
— hør , nu skal i se ! hviskedee Mogensen og lo med hele kroppen . Klejn bliver der inde ! 
— hvorfor det ? spurgte Eriksen . 
— jo , for — — 
Mogensen blev ikke færdig . Klejn stod i døren . 
— god aften ! sagde han og nikkede og vendte sig så . om igen og så ind i det andet værelse . 

— hvad er der ? 
— å  ! sagde klejn og kom helt ind til dem og så henrykt ud . Der sidder sådan et allerkæreste pigebarn ! 
- lad os nu være fri ! bad Eriksen gnavent og gjorde sit kast med hovedet . 
Fog stirrede over på Eriksen . 
— er det en af dine piger ? spurgte han . 
- ikke spor ! 
— å lad ham bare snakke ! mumlede klejn godmodig og tog en stol og satte sig mellem Eriksen og Jansen . — det var synd , om du ikke skulle få lov til at ærgre dig i fred ! henvendte han til Eriksen . 
- hør - vi skal vel ha’ noget ? spurgte Mogensen og så rundt på de fire andre . 
Klejn vendte sig og vinkede ad opvarteren , som stod ovre hos den gamle med  » Berlingske «  . 
Opvarteren nikkede og kom over . 
- ja hvad skal vi ha’ ? 
- giv mig en kaffe med cognac ! bestilte Eriksen . 
Opvarteren bukkede og så på klejn . 
— å ja - mig med ! 
- to kaffe med cognac  ! gentog opvarteren og blev stående lidt . 
- og du ? spurgte klejn Mogensen . 
- det samme ! svarede Fog fra sofaen . 

opvarteren gik , og Mogensen lo over til Fog , som ikke så på ham . 
De sad lidt og tav . Klejn og Mogensen og Eriksen så på Fog og Jansen , som spiste , og de hørte den gamle ovre bag  » Berlingske «  gumle . 
- så du bestiller ikke noget , Jansen ! Det forstår jeg ikke ! fortsatte Eriksen . 
— jeg passer mine timer . 
- derfor kunne du jo nok tage dig noget til . 
— du kan jo give tid . 
— ja hvad mener du ? 
— at vi vil have madro ! svarede Fog . 
I bliver aldrig til noget ! 
— til hvad for noget ? 
— så meget bedre plads bliver der jo til dig ! smålo klejn . 
- i er de samme , som i var i fjor ved denne tid . 
— gud velsigne dig  ! nikkede Fog højtidelig . 
— Eriksen har valgt den bedre del ! forklarede klejn . 
— som ikke skal tages fra ham ! suplerede Mogensen . 
— i hvert tilfæde ikke af dig ! 
— hvad er der i grunden i vejen med dig ? spurgte Fog . 
— ikke andet end at det forekommer mig tydeligt , at man må tage sig noget til . 

— det var en god dessein ! Den vil imponere rakket  ! 
— netop ! 
Klejn sad og rokkede på stolen . 
— Eriksen er bleven en stille arbejder i Herrens vingård ! sagde han . 
— er der rak dér ? spurgte Fog . 
Klejn lo . 
— hør , sagde han , jeg ser dig stå der inde og se foragtelig ud til os Markens fattige liljer . 
— jeg får forhåbentlig bedre at bestille . 
— hør , det er godt ! det er til at sætte på Vers ! du i vingården , og liljerne der ude ! 
— du siger ingen ting , gamle  ! henvendte Eriksen til Jansen . Hvad mener du ? 
— jeg forstår mig ikke på det  ! sagde Jansen stilfærdig og slugte den sidste sjat øl . 
— du er vist fej , gamle ! 
— tror du ? 
Jansen blev rød . 
— skriver du på , noget ? spurgte han . 
— jeg studerer . 
— og når du så er færdig ? 
— så skaffer jeg mig en stilling . 
— og så ? 
— så ser vi på sagerne . 
— og se , det er såre godt alt sammen ! bemærkede klejn . 

: 
— måske . 
— og tiden som er gået imens ? spurgte Jansen videre . 
- mener du den , du vil tilbringe med at rette stile ? 
Jansen blev rod igen . 
— jeg mener — å , ingen ting . 
— jeg mener , det er dig , som er fej ! sagde klejn til Eriksen . 
— drik kaffen ! kommanderede Fog . 
Ovre ved bordet under spejlvæggen foldede den gamle  » Berlingske «  sammen . 
Så gav Mogensen sig til at småstampe med fødderne . 
- hvad er der  ? spurgte klejn . 
— jeg er vist våd . 
— ja den fordømte sne ! 
— det bliver noget andet at gå på bare fødder på de varme granitstier i Brasilien ! 
Fog så over på ham . 
— hvad behager ? 
— ved du ikke det ? 
— nej , — hvad for noget ? 
— at jeg flytter til Brasilien . 
— skal du spille Peer gynt for slavepiskerne ? 
— spille — nej  ! 
— hvad da ? 

— rejse der over bare ! 
— nå sådan  ! 
Fog lænede sig tilbage i sofae .n og så op i loftet . 
— det bliver dejligt  ! Her kan man jo ikke være menneske . Men dér ! På , veje , som ikke kender sne , og mellem folk , som ikke måler en , fordi man finder på at smide frakken . Det er det eneste sted , jeg gider være . Så kan i gå her hjemme og hoste og nyse i dette menneskefjendske land . 
— er det alvor ? spurgte Jansen . 
- alvor — naturligvis  ! 
— når rejser du ? 
— om en måned  ! 
- alene  ? 
- alene ! — vil du med måske ? 
Jansen rystede på . Hoveded . 
— jeg får brev med til en købmand i Rio . Far kender ham , og han skal skaffe mig noget . 
- og maleriet ? 
- maleriet ! — kan man blive til noget i dette land ? Nej , nye mennesker og en ny himmel ! 
- er du så sikker på ham , købmanden ? spurgte Eriksen , 
- sikker ? - jeg er lige glad . Jeg vil have lov til at gå på bare ben over varm jord . 
- og Bargren ? 
- Bargren ? — hvem kan blive ved med et 

og det samme ? Når jeg nu trænger til Brasilien , så trænger jeg ikke til Bargren . For resten kommer jeg vel nok hjem igen en gang . 
Ingen svarede ham . De sad tavse lidt . 
Så gabede Eriksen . 
— hvad mon klokken er ? 
- den er vel det samme , som den var i går ved denne tid ! bemærkede Fog . 
— jeg skulle hjem og lære noget . 
- ja lad os gå ! foreslog Jansen . 
— vi følges , gamle  ! sagde Eriksen og rejste sig og gik ind til buffetten og betalte sin kaffe . Fog klarede for Jansen og Mogensen . 
Nede på gaden skiltes de . 
Fog drev alene ind ad byen til , og klejn og Mogensen fulgtes . 
Det var månelys ! og gaderne hvide af tine . De enkelte drosker kørte lydløst forbi , og de fodgængere , der var ude , knirkede forsigtig afsted i den kolde , stille frostnat . 
— følger du med hjem ? spurgte Eriksen . Der er varmt hos mig . 
— du skal jo læse . 
— det gør jeg , når du er gået . 
— jeg ved ikke , — jeg er noget træt . 
— skal vi da gå lidt sammen ? Jeg vil tale med dig . 
— ja ! svarede Jansen ; han kunne . aldrig 

gøre sig fri for Eriksen ; der var sådan underlig energi over Eriksens røst . 
Så gik de langsomt ned ad gaden . Eriksen havde stukket sin arm ind under Jansens , men tog den lidt efter til sig igen og blev gående og så lige frem . Jansen frøs og fik begge hænder i frakkelommerne 
— jeg skal sige dig , sagde Eriksen og smed sin cigarstump , jeg har forlovet mig ! 
Jansen ville se på ham , men gjorde det ikke . Han følte , at Eriksen fremdeles gik og så ligefrem , og fik i det samme den fornemmelse , at det egentlig ikke var ham , Eriksen gik og talte til . Han svarede ikke . 
Eriksen tav lidt og for så fort med sin sikre røst . 
— folk begyndte at tale om os . Og mit rygte var sådan , at hun ikke kunne gå på gaden uden at udsætte sig for sladder . 
Så tav han igen . 
— det ville jeg ikke byde hende  ! blev han lidt efter ved . Man må være delikat i sådanne forhold . - og så var jeg ked af denne radikale jargon , som bare er jargon . Man må anlægge sit liv lidt fastere . 
— hvem er hun ? spurgte Jansen , som slet ikke følte sig interesseret , men bare var bange for selv at blive spurgt . 

- lad nu Mogensen være ! bad Jansen frea-sommelig . 
- hvorfor kommer du så med sådan noget vrøvl ? 
Jansen ville svaret , men tog sig i det og sagtnede sin gang . Han havde været dum . Eriksen havde vundet . 
- nu må jeg hjem ! sagde han . 
Eriksen standsede og så på ham med de mørke , blanke øjne . 
— godnat da ! sagde han og rakte ham hånden . 
Jansen trak sin op af lommen . 
Så skiltes de . 
- hav det godt  ! hørte Jansen Eriksen råbe lidt nede i gaden . 
- tak ! svarede han og gik videre og havde hele tiden Eriksens sikre , uovervindelige røst i øret . 
Himlen var klar . Månen lyste ned over gaderne . 
Jansen gik hjem efter . 
Han var kommen helt ud på østerbro , hvor Eriksen boede . Foran ham lå sortedamsøens snedækkede isflade , bred og tom og hvid , og øster Søgades træer stod langs søen og havde nyfalden sne over alle kviste . Langt nede lyste fredensbros lygter i linje tværs over isen ; og 

der , hvor søen endte , skimtede han Nørrebros gasblus som gule , glødende prikker i den lyse , kolde luft . 
Han gik ned ad øster Søgade , inde under timerne . Nu og da dryssede lydløst en kvists snelag ned foran ham på stien . 
Han ærgrede sig og frøs . Altid skulle han hale i land . ' og hvorfor så ? Havde han da noget til o vers for Eriksen ? Var det ikke faret igennem ham , så han så det som den klareste sandhed , at Eriksen og Mogensen drev samme vej : rømmede ! Og så var de så sikre , de to ! sikre på sig selv og sikre på hans umulighed . 
Han kendte ikke livet  ! kendte ikke det ringeste til pigebørn ! sad bare hjemme og drev og rettede stile ! 
Jansen lo , dér hvor han gik under de hvide træer , og knyttede sin højre hånd i lommen . 
Ude på isen gik en mand og skuffede sneen bort og ryddede en bane , 
Jansen stod stille og så på ham . 
Manden satte skovlen mod isen og stemmede sig frem over skaftet og skød sneen foran  ; hans træsko knirkede . Så standsede han og lod skovlen falde , stampede lidt og åndede i hænderne ; og tog så skovlen igen og skrabede videre . Månen tegnede hans skygge over isen . 

Xii . 
Forsamlingslokalet  » Orion «  lå langt ude på enghavevej . Jansen vidste ikke rigtig bestemt hvor ; han måtte stå stille en gang imellem og stirre gennem mørket ind på de lave huse . der lå bag havehækkene langs den ene side af vejen . Der var lys de fleste steder ; men det var stille , tarveligt lys , som ikke nåde langt ud i mørket ; der måtte vel være noget lysere , hvor  » Orion «  lå . Heller ikke mødte han folk , hvor han gik . Der var sagtens et stykke til endnu . Han måtte jo kunne kende stedet på , at der gik mange mennesker ind . Eller måske var de kommet alle og sad og ventede . 
Jansen så tværs over vejen . Der var åben mark på den anden side og over Marken et vådt tøvejrsmørke , som ikke var til at se igennem . 
Han vidste , klokken ikke var ni endnu . Og folk plejede aldrig at komme så , præcis . Alligevel gik han til . Det blev så klamt om fødderne at gå , der og lede . Så , klemte han på lommen 

for at føle , om foredraget var der . Jo det var . Og så så han igen ud i mørket over den åbne mark . 
Så aldeles rolig gik han der og undrede sig over , hvor han så pludselig havde den ro fra . Den generede ham  ; den forekom ham meningsløs  ; han følte sig helt ilde tilpas under den . Men den var der . Og den lå som en vægt over hans tanker , så de ikke kom længere , hver gang de ville løfte den og få klaring på den ; de måtte dukke sig under den . Denne aften , som havde taget hans søvn de sidste nætter og ikke undt ham fred en halv time om dagen hele ugen igennem , ikke levnet hans hjerne rum for andre tanker end den ene , at den dag nærmede sig , sekund for sekund , der skulle se ham drage ind i livet og tage sin plads dér , hvor al hans længsel havde søgt den , dér hvor hans skæbne , skridt for skridt , havde tvunget ham hen og for længst ridset rum for hans fod , så han havde kendt sin fremtid så sikkert , som han kendte hver leden dag af sit liv , — denne mørke , klamme martsaften , som han havde drømt sig som en Susende storm gennem hele hans sjæl , traf ham nu pludselig her så rolig som en bundfrossen å . Ikke spor af Sus , ikke det ringeste tegn på feber . Og af foredraget , som lå i hans lomme , kunne han i øjeblikket ikke et ord , kunne ikke 

huske en linje . Og endda var den tunge , træge ro over ham . Han følte den som en underlig magt , . der drev ham frem . Ikke et øjeblik tænkte han på at vende om og gå sin vej . Han begreb det ikke ; men så sikker havde han aldrig følt sig før . 
Så blev der med ét lyst ud over vejen . Han så ind over et lavt stakit . Inde bag stakittet lå der en enetages bygning med fire store , oplyste vinduer ud mod vejen ; og op ad vinduet længst til højre så han skyggen af en ryg . Men der var ingen folk , som gik ind . Alligevel var det vel  » Orion «  . Jo , der stod det over lågen på et blåmalet brædt mellem to lygter . Jansen tog sit ur op ; klokken var to minutter over ni , akkurat . Så så han ned ad vejen til begge sider . Der var ingen at se i mørket . Og så gik han ind . 
Han kom ind gennem en dør i gavlen , ind på en trappe , der var sort af sølede fødder , og havde lige foran sig en dør til . Der var ingen mennesker på trappen . Et gasblus sad højt oppe på væggen og viftede for trækken . 
Jansen gik hen mod døren . Han måtte gennem den , var han sikker på , for at komme ind i salen . Døren stod på klem og skulle åbnes ud mod trappen . Et øjeblik stod han og 

betænkte sig ; så tog han i låsen og fik døren helt op . 
Han kom lige ind i salen . 
Den var lang og lavloftet . Foran sig havde han fem seks tomme bænkerækker . Så kom delen række med en mand ude på . det ene hjørne , og så et par rygge på , den næste ; nede foi an talerstolen så han bare hatte og nakker . 
Han gik uden om bænkene og ned ad gangen langs vinduerne , frem forbi de tomme rækker . Der stod en grå sky af tobaksrøg nede over hovederne , og der var støj af summende mandsstemmer og Hosten og skraben med fødder . 
Nå er de der  ! hørte han Høyers stemme sige og så i det samme Høyer rejse sig lidt inde på , en af bænkene . 
Jansen standsede og ventede , til Høyer havde arbejdet sig ud til ham . 
-- ja vi er ikke mange , ser de . Men de er gode , de der er her . 
Jansen rakte ham hånden og fik et svagt smil frem . 
— venter de flere ? spurgte han . 
. . . Nej , jeg tror det ikke . Hvis de er færdig , kan vi vist godt begynde med det samme ! sagde Høyer og så på sit ur . 
— ja — lad os kun begynde ! bad Jansen og gik foran Høyer op mod talerstolen . 

— vil de ikke af med frakken ? 
- jo . 
Der stod en stol ved salens endevæg ; på den lagde Jansen sin frakke . Han var klam og kold om hænderne , følte han , da han trak foredraget op af lommen , og tog så med det samme sit lommetørklæde for at pudse næsen ; han gav sig god tid og vendte ryggen til forsamlingen ; endnu følte han denne sære , stive ro i sig . 
Han havde tænkt sig det alt sammen så helt anderledes . En tætpakket sal foran sig og feber og glød over sig selv . Han følte de tomme bænkerækkers brede , øde gab bag sin ryg , mens han stod og pudsede næsen , følte det som en kold , åben brønd for hvert hedt ord , han ville tale . Han havde drømt sig flammende øjne og knyttede næver , så langt hans stemme kunne nå . 
Så vendte han sig , og så foran sig et par rækker rolige , stille ansigter . 
Og i det samme lå hans egen ro klar for ham  ; i samme nu følte han den som tung , ubrødelig alvor , en alvor , der borede sig ind i hans hjerne og tog alle hans tanker fangen og gjorde dem stille . Han blev med ét så lille for sig selv . 
Så slog Høyer et par korte slag med en 

klokke , og de summende stemmer tav . Høyer stod oppe på talerstolen . 
— ja , så tænker jeg , det er bedst , vi begynder ! Student Jansen har lovet at tale i aften  ! 
Jansen rettede sig og så ud over salen og gik så op på talerstolen . Høyer gav plads for ham og satte sig på en stol lige nedenfor . 
Der stod så Jansen , med begge hænder om manuskriptpultens rand og øjnene mod manuskriptet , som lå lukket på pulten . Han følte sig så bleg og kold i huden og mærkede over sit ansigt hver bevægelse i salens klamme luft . Et øjeblik blev han stående således , med bøjet hoved , ubevægelig . Så løftede han hovedet og så ned mod den tomme del af salen , og begyndte langsomt . 
— nej — jeg vil ikke tale til dem om nogen enkelt ting , — det er ikke et foredrag , jeg vil holde , — og jeg har ingen titel at give det , jeg vil sige . — det bliver kun nogle bemærkninger til et og andet , — og de vil vel ikke engang være dem ny . 
Han tav et øjeblik og rettede på sin lorgnet ; og tog så vejret i et dybt drag og fortsatte . 
— Aller helst satte jeg mig ned iblandt dem — og bad en af dem stå her op og tale til mig . — jeg føler mig så ung i dette øjeblik . — de 

må bære over med mig . — jeg står her og taler og ved med mig selv , at de har meget at sige mig , og jeg endnu kun så lidt at lære dem . 
Sætningerne kom så langsomt og med små ophold mellem hver . Han tog ikke hænderne fra pultens band . 
— det er gået mig som så mange andre her hjemme . Vor politiske elendighed har ledet mine tanker hen på områder , som før var dem fremmede , og lært mig at se mig om og at se mig for mellem folk . Og den har ledet mig videre end til at tage parti for højre eller venstre  ; den har bragt mig i berøring med forhold , som for mig griber dybere ind i alle tings gang end hvilken som helst fortolkning af en fattig grundlovs paragrafer . Derfor vil jeg i aften — og fremdeles — ikke berøre vor partipolitik mere , end jeg allerede har gjort , men holde mig til de forhold , jeg talte om . — de har naturligvis allerede forstået , hvilke forhold jeg mener . Det er forholdet mellem de små og de store i verden . 
Jeg kan ikke sige , at jeg ved årelang erfaring er kommen til det standpunkt , hvor jeg nu står . Jeg er så . ung endnu . Men det lidet , jeg-har set , har været mig så klart , så . uhyggelig klart , og det syn , jeg har mødt ved at søge tilbage i tiden , så langt tilbage et menneske kan søge , det syn var så ligt det , jeg ser levende 

hver dag . Om jeg åbner en Avis fra i dag eller en bog om oldtidens folk , jeg finder den samme triste beretning om småfolk , som knuses under storfolks lykke . Og så var ' de små dog de mange  ! De var det den gang , og de er det nu  ! 
Om man kunne tælle sammen i sum alle de evner , som blev sultet ihjel og fejet til side , fra de tider , da samfundene dannede sig , og til nu , eller om man ville lægge dem hver i sin grav , mon vi ikke fik tørre havene ud og sløjfe bjærgene og alle byer og tage hele vor klode ind til kirkegård ? Og daglig pines der hjærner ihjel , hjærner som kunne tage deres tag med i arbejdet på at få denne kæntrede verden på ret køl . For verden er kæntret , kæntret for længe siden ; og hele dens store menneskelast ligger stuvet sammen under luger og skodder , mens de , som kæntrede den , rider på skroget og deler provianten og sparker hver den i søen , som vil op og have  .sin del . 
Jeg ved , det er alt sammen noget , de kender , kender bedre end jeg ; de , som lever midt i kampen mod dem , som er øverst . Jeg selv har endnu kun set det hele ude fra ; men jeg har set nok , til ikke at have noget højere ønske end det , at kunne ofre deres kamp hver brugbar evne , jeg ejer . 
Og jeg ved — nu — , at der vil gå år på 

år , før kampen ender ; og mange hjærner og mange evner vil fremdeles hjælpeløst gå til grunde . For kampen drejer sig ikke om føden alene . Så stor er deres magt , som er øverst , at om man i dag røver dem deres brød og river deres guld fra dem , så står de der i morgen igen med nye lænker til dem , der sprængte de gamle . De har et våben , som lammer , et våben som ikke med vold slås dem af hånden , en smidig , giftsmurt , usynlig klinge , — samfundets hellige moral . 
Også den kender de ; og de ved , hvoraf det våben er smeddet , og hvem der smeddede det ; de hører daglig sige , at på det beror al sand lykke i denne verden og i den næste ; det er så . uundværligt som solen på himlen . 
Jeg ved ikke , det jeg hader , som samfundets hellige moral ; den , som bringer mennesker med hjerne og hjerte til , i skræk for at miste deres guld og gode dage , at gå , rundt og lyve og hykle og kalde det sandhed . For de lyver og hykler i deres saloner og i deres kirker , og al deres moral er kun en lim , de har smurt på deres fingre for ikke at miste det mindste gran af det , de kalder deres . Det er mod denne deres moral , at hvert menneske , som fødes , må tvinge sin hjerne til kamp , hvis der nogensinde skal opstå en kultur , hvor hvert menneske , som er til , ejer sin 

part i det , vi kalder lykke , og yder sit bidrag til arbejdet på deres vel , som lever . 
Men den kamp må føres så stille , at ingen mærker , det er kamp . Jeg mener ikke dermed , at der skal arbejdes skjult ; tværtimod ! Jeg mener blot , at de store ord må lægges bort . Der skal arbejdes mand og mand imellem , og arbejdes mest med børnene . Og det værktøj , de skal bruge , er oplysning . Ikke den oplysning , som er gængs imellem de  » højere klasser «  , imellem  » de dannede «  , for den ligner deres moral og tier om alt det , som synes dem at true deres magt ; den oplysning , der endnu den dag i dag får folk til at krumme sig for en konge og til at smiske for en præst . De skal lære deres børn , at de har intet at smiske for og intet at bøje sig for og ikke andre end dem selv at stole på ; at de derfor skal tage vare på de kræfter , de har fået . Lær dem , at det , de hører om et andet liv , kun var en fattig mands drøm om den lykke , han ikke så hos sig selv og ikke hos nogen anden , men som han længtes efter og drømte om , til han træt og syg over ingen at finde måtte lade sin længsel søge på den anden side døden , ude i det store , øde rum . Lær dem ganske stilfærdig , at de har kun dette ene liv ; at hvad de ikke når i dette , det når de aldrig ; at hvert kort minut de vender deres tanker bort fra denne jord , 

er spildt . Lær dem , at himlen er kulsyre og ætter og ikke oplagsplads for sjæle ; at det er den jord , de træder , de skal elske , og ikke det hebraiske eventyr , som kaldes himmeriges rige . Luk deres øjne op for alt lavet omkring dem og lad dem ved eget arbejde lære at glædes ved egen evne , så hver især ser sig selv som menneske blandt mennesker , som et menneske med samme pligt til arbejde , og ret til samme løn for sin gerning som alle de andre omkring ham . Så vil den tid komme , da ikke det ene menneske gælder mere end det andet , da ikke det ene krummer sig mod gadens fliser for det andet . Da vil præst og konge være på vejen der hen , hvor fra de er komne , på vejen tilbage til den døde middelalders krypt . Og med dem vil meget smuldre , som nu holder verden i stampe . Det er oplysning , langsom og sikker oplysning , der langsomt og sikkert skal gøre verden fri . — 
Jansen tav . Han begyndte at blive hæs og følte sig mat i alle muskler . Hvad havde han sagt  ? Han blev med ét så fremmed for alt omkring sig . Manuskriptet til foredraget lå lukket , som da han begyndte  ; og nede foran ham sad de to rækker stille ansigter og så op på ham . Han følte sig så tom under de mange øjne . Her havde han stået og talt et godt kvarter , havde stået og tænkt højt , tvunget sig til at 

rede sine anne tanker ud . Hans hjerne gjorde ondt . Han vidste ikke andet , mens han stod dér , end at han var så ung , var et fattigt , uvidende barn , der intet havde at give af sit eget . Der lå så lang en vej foran ham . 
Han bøjede sig frem over talerstolen og så ned mod gulvet , og tog sig så sammen og fortsatte langsomt og stille uden at se op . 
— nej — jeg har intet nyt at sige dem ; jeg føler det , nu jeg står her ; jeg vidste det ikke før . Den gang jeg lovede at holde foredrag , troede jeg så helt anderledes , både om dem og om mig selv . Og jeg skrev mit foredrag ud fra den tro , skrev det sådan , som det ligger her i manuskriptet . Det foredrag kan jeg ikke holde . Det er bygget over en død drøm . Jeg har i dette øjeblik intet andet at gøre end bede om deres overbærenhed . Jeg har intet givet dem , fordi jeg intet har haft at give . Men jeg har lært — her — i aften — hvad ingen bog kunne lært mig . Nu beder jeg dem blot give mig lov til at gå . Jeg var fattigere end jeg troede . 
Jansen gjorde et kort buk . Han så ikke op , men hørte bare et par støvler begynde at skrabe under en stol . Så gik han ned og tog sin frakke . 
— skal jeg hjælpe dem ? spurgte Høyer bag ham . 

— tak  ! 
Jansen rystede på hænderne . 
— ja — det blev jo noget kort . Men vi siger alligevel tak . 
— skal de ikke ha' manuskriptet med ? blev han ved , da Jansen ville til at gå . 
Høyer hentede det , og  .lansen fik det ind i inderlommen . 
Så gik han , ned langs bænkene , med de summende mandsstemmer bag sig . 
Ude på gangen korn han til at fryse , så tænderne klaprede i munden på ham . Han måtte gå til for at få varme . 
Mørket lå ud over Marken , og inde i husene bag hækken var der sparsomt med lys . 
Lidt efter lidt fik Jansen varme i blodet . Mørket lå så lunt omkring ham . Og han sagtnede sin gang og gik langsomt , gik dér i marts-natten på . den våde vej og følte så sikker en ro i blod og i nerver , følte sig så underlig glad . 

Xiii . 
Jansen blev stående lige inden for døren og så hen på lampen , der stod og brændte på bordet , og fra lampen ned på Anna , som lå og sov på sofaen bag bordet . Så trak han langsomt frakken af og hængte den fra sig og listede sig forsigtig over gulvet , over mod sofaen . Anna rørte sig ikke . Hun lå med ryggen mod lampen og havde alt dens lys over det blanke nakkehår og hen over den venstre kind . 
Han blev stående et øjeblik og så på hende . Så bøjede han sig ned og skød sin arm ind om hendes liv og lagde sin kind mod hendes . Han følte et lille svagt ryk gennem hele hendes legeme ; hun vendte sig langsomt i hans arm , over mod lyset , og slog så pludselig øjnene op og så forskrækket på ham . 
— men gud ! er det dig , Georg ? 
— ja hvem ellers ? 
Hun gned sine øjne og strakte sig . 
— jeg har sovet , tror jeg . 


så satte hun sig halvt op og blev ved at se på ham , rød over den højre kind af sofaens ru betræk , og med håret i uorden . 
Hvor har du dog været henne ? 
- ude . 
— jamen hvor ? 
— det skulle du bare vide . 
Han strøg hende over panden og glattede på hendes hår . 
- du må skamme dig , at du ikke har sagt mig , du ikke var hjemme ! gabede hun . 
— nu er jeg her jo . Og nu bli’r jeg her . 
- hvad er klokken ? 
- godt elleve . 
— godt elleve — nej  ! 
- se hen på uret ! 
Anna så hen på vækkeuret . 
— du har stillet det . 
— den er så mange . 
— lad mig komme op , hører du ! Jeg har jo ingen gadedørsnøgle ! Jeg må gå straks . 
Jansen blev liggende og holdt hende fast om livet . 
— Georg — jeg må gå , hører du ! 
— du kan jo ikke komme ind , Anna ! hviskedee han og holdt hendes øjne fast med sine . 
— hvad mener du — Georg ? 
— Anna — se på mig ! 
Hun bøjede sig fremover mod bordet og sad 

og så ned i skødet , hvor fingrene pillede med kjolelivets snipper . 
— Anna ! hviskedee Jansen . 
Så løftede hun langsomt hovedet og så på ham , blussende rød og med mundvigene bævende under et smil , hun ikke kunne tvinge . 
Han trak hende fast ind til sig , og hun gemte sit ansigt mod hans skulder . 
— Anna - jeg er så lykkelig i aften — og så stærk — og så sikker på mig og på dig og på alt imellem himmel og jord . 
Han sagde det i ét køre og blev liggende , hvor han lå , og gav hende Kys på Kys over kinder og Hals . 
Så rejste han sig og trak hende med ud på gulvet  ; hendes kjole hang fast i en stol , som nær var væltet . 
— Georg - Georg  ! bad hun . Det ender med , vi vækker alle folk i huset . 
Han havde hende om livet igen og stod stille med hende og så på hende . 
— de må gerne vide det , Anna , alle sammen ! 
- snak , dreng ! 
— de har dog troet det længe . 
Hun lagde sin hånd på . hans mund , og han kyssede hånden . 

og så stod de der lidt , tæt op mod hinanden , og tav . 
Lampen , du ! hviskedee så Jansen . 
Anna så hen på lampen . Lyset kom så rødlig gennem kuplen . 
-- den slukker ! den kan ikke mere ! 
Han slap hende og gik hen og skruede lidt på den , og hun blev stående og så på ham med store , blanke øjne . 
Så kom han tilbage til hende . 
— hvad tænker du på ? 
— på os to ! 
Anna slog armene om hans Hals . 

Xiv . 
- du får mig ikke fra det , onkel ! sagde Jansen stilfærdig ; han stod lænet til bordet , med ryggen mod det og begge hænder mod pladeranden . 
Henne i gyngestolen sad klokker Jespersen og bøjede sig frem og så med sine våde , grå øjne over på ham . 
— nej det er velså umuligt da . 
— ja . 
Klokkeren lænede sig tilbage , så hans fødder slap gulvet , og gængerne under stolen knirkede . Så rystede han ganske svagt på hovedet . 
— nej vi tænker så forskellig . Jeg kan vel lige så godt gå da . 
Han sukkede og blev siddende med hængende underlæbe og åben mund . 
- herregud , at du skulle komme på de tanker . Den onde har et stygt spil i vore dage  ; han sætter fjendskab mellem så mage mennesker . - Georg , hvorfor vil du kaste dig ud i 

denne verdens kiv og strid ? Lad de forblindede , dårlige mennesker om det . 
- jeg vil ikke kaste mig ud i noget , onkel . Det kommer til at gå . langsomt med mig . Jeg har foreløbig ikke andet at gøre end at forberede mig . 
- gud tilgive dig , barn ! forberede dig til at så kiv og strid  ! 
- hvis Kristus havde tænkt som du , onkel ! 
— du vil da ikke sammenligne dig med guds enbåme søn , — det vil du da ikke ? 
. Jansen stod og så frem for sig . 
— nej , vær du rolig , onkel ! sagde han så og blev rød . Ikke med ham — og ikke med nogen anden . Jeg vil gå omkring så ukendt og stille , som da jeg var barn , og lære , lære af mennesker og lære af bøger , forholde mig ganske rolig til jeg engang får lært så meget , at jeg har noget at give af . Først og fremmest vil jeg tage min eksamen ; ikke fordi den smager mig , for det gør den ikke , men fordi den er en eksamen , og fordi jeg tror , at den , der skal hjælpe de mennesker , jeg vil ofre mine evner , må selv stå på . et trin , der kan give hans hjælp vægt . 
— ja -- ja , Georg ! — jo , min dreng ! Det er så stort og smukt at hjælpe , — jeg ved det nok . Men man må hjælpe på , den rette måde . 

- det tror jeg at kunne , onkel , når jeg når så vidt . 
- så vil du lære dem , siger du , — men tænk en gang rigtig over , hvad det egentlig er , du vil lære dem . Tænk , at hvad de folk trænger , er trøst . 
— nej — ikke trøst , onkel ! Den er så billig at give . Og den har de fået rigelig af . Men den har aldrig hjulpet . 
— sig ikke det , barn  ! Der gives ingen bedre hjælp i sorg og savn end en inderlig tro på guds nåde ; og har du noget bedre at sige til et menneske end : lad Herren råde ! 
- råd selv  ! 
- mener du det , Georg ? 
— det må du kunne høre , onkel  ! 
— menneskene er så fattige , min dreng ! 
— ikke fattigere end , at de har råd til at tro på dem selv . Finder du færre ulykkelige i verden nu , efter at man har præket din guds evangelium snart i nittenhundrede år , efter at menneskene i nittenhundrede år har gået omkring og sat al deres lid til en gud , der skulle sidde inde med al hjælpen . Jeg tror , onkel , at om du så rigtig efter , ville du finde , at han havde sveget deres tillid ; at han enten var ond eller — slet ikke til . 
— kender du guds veje , Georg ? 

— jeg ser på den verden , jeg lever i , onkel . Det var vel dér , hans spor skulle vise sig . 
— barn , hvor kan du tro at kunne udgranske Vorherres hensigter ? Hvad siger nittenhun-drede år for den , for hvem tusinde år er som én dag ! 
- men for dig og for mig bliver tusinde år tusinde år , og vi har kun dette ene liv at leve ; vi må regne med hver time på dagen . Nej , onkel , lær menneskene at beholde grund under fødderne , lær dem hvorfor det går , som det går , og lær dem at kende årsagerne til al den kvide , der tynger dem , så kan de selv hjælpe til og prøve sig frem og selv skabe den lykke , din gud så ubegribelig gærrig ligger og sparer på oppe i sin himmel . 
Klokker Jespersen havde rejst sig fra gyngestolen og stod og så på Jansen og rystede på hovedet . 
- ja ja , min dreng ! ja ja , Georg ! Nu vil vi ikke tale mere om det . Du må ikke tage det fortrydelig op , at jeg så op til dig . Ulrikke ved slet ikke af det . Jeg længtes efter at se dig . Og så — så — ja bliv nu ikke vred — jeg kan ikke rigtig forstå , hvad du lever af . 
— lever , onkel ! — af at undervise — ligesom før . Jeg flytter for resten hen på et billigere sted . 

— jamen — når du nu vil studere så meget — får du så tid til at undervise ? 
— ja — dagen er lang . 
- må jeg ikke — vil du ikke — du forstår mig nok , Georg . Trænger du ikke til mig ? 
— nej — jeg vil selv , onkel . Der ligger fem Sedler henne i min kommode . Det er dine , husker du nok . Du sendte dem i brevet . 
- har du ikke brugt dem ? 
Nej . 
- lad dem blive , hvor de er , Georg ! jeg vil ikke have dem . Gør mig den glæde , min dreng . Du kan aldrig vide , — — der kan hænde så meget . 
Klokker Jespersen gik helt hen til ham og lagde sin hånd på hans arm og så ham op i øjnene . 
- Georg — sig mig — er der noget i det , de siger , at du og Anna Jørgensen — madam Jørgensens datter — at der er noget imellem jer ? Jansen blev rød , men tog ikke sine øjne fra . Onkelens . 
- ja . 
Klokker Jespersen tav et øjeblik og slog øjnene ned . 
- er der , hviskedee han , — står i i forhold til hinanden ? 
— ja . 

klokker Jespersen tav igen lidt og så så op på ham . 
— har du tænkt over det skridt , Georg ? 
— ja jeg har , onkel . 
— både for hendes vedkommende og for dit ? 
Jansen nikkede . 
- vil i da ikke forlove jer ? 
- det behøves ikke , onkel . 
— jamen — for hendes skyld . 
— Anna og jeg er enige , onkel . 
Klokker Jespersen slap hans arm og gik lidt op og ned ad gulvet . Så stod han stille henne ved vinduet og så ud i luften . 
— ja — Vorherre lade mig leve lidt endnu ! sagde han og sukkede . 
Så vendte han sig igen om mod stuen . 
— så , min dreng , nu må jeg vist gå . 
Jansen tog , uden at sige noget , hans frakke og hjalp ham den på . 
— onkel , sagde Jansen og så på . ham , som om han ville sagt mere . 
— ja , barn  ! 
- du må kunne forstå mig ! 
Klokker Jespersen så mildt op på ham . 
— Vorherre være med dig , min dreng ! 
Så gik han . 

Xv . 
Stien løb tværs over den brede , åbne mark , hvor rugen stod tommehøj og bølgede evindelig som mørkegrønt græs under mild sommerblæst . Luften var lind efter regn og grå , med spædt lys gennem tynde , jævne skylag , og fyldt af svirrende lærkers kvidren . Der skreg en vibe nede ved Gurre sø , og en stor , tung fugl strøg stille til vejrs , kredsede i langsom flugt over søen og blev borte inde over horserød hegn . dér hvor skovdiget åbnede sig og slap stien ind under de lukkende , lysløvede bøge . 
Fog og Jansen kom hen ad stien ; Jansen forrest , og lidt bag ham Fog med malerkassen i rem over skulderen og et rejsestaffeli under armen . Jansen gik og så ud over markerne , og Fog havde øjnene inde over hegnets nylig udsprungne bøge . 
— du ! sagde så Jansen uden at vende sig . 
— hvad er der ? 

— jeg synes aldrig foråret har bekommet mid så vel som i år . 
— har det ikke ? 
- nej . 
Fog skød hatten i nakken og fik remmen højere op på skulderen . 
— jeg går og bliver lyrisk , tror jeg ! blev Jansen ved . 
— kom med det ! 
— jeg føler sådan en underlig sej kraft ligge og udvikle sig i mig . Jeg tror , jeg får udrettet noget ! 
— det tror jeg — for en gangs skyld — også ! sagde Fog og sparkede en sten fra stien ind i rugen . 
Jansen vendte sig halvt om imod ham . Fog nikkede langsomt til ham og så på ham med sine store , lyseblå øjne . 
Så gik de videre , ind gennem skovdiget . 


Alle i livets gode ånder , både barndommens smilende alfer , ungdommens strålende feer og den modne alders venlige genier ! Kom og sæt eder hos dem , der læse om det gamle hjem . Da ville i hviske til dem , at det ikke er fantasiens bedrageriske koglespil eller overleveringens udsmykkelse af de virkelige forhold , der bevirke , at de gamle hjem træde frem for eder , som de gøre ; nej , det er blot kærligheden , der ser klart , og nu , da år er gåde , kan den tyde hjemmets fine skrift uden kritikkens briller . 
Og måske i da ville stanse lidt i eders livs rastløse færden , og skønt det elektriske lys kaster sit kolde , klare skin over eders bog , skønt telefonklokken klinger , og i udefra kunne høre lyden af de forbifarende cyklers klokker , af lokomotivers hvæsen og af dampskibes gennemtrængende fløjten , ville i kunne se de gamle 

hjem for eder i astrallampens milde skær . I ville kunne mærke varmen fra brændeildens gløder og ane duften af roser og lavendel fra potpourrikrukken , og i ville tænke på livet i København i kong Frederik den sjettes dage og måske se på det gamle empiremøbel derhenne i krogen med mere pietet end ellers . 
Og skulle i måske falde på at læse højt for hinanden , da kan det godt være , at det knirker og knager i de gamle skuffer ; thi de høre ord fra en , som har elsket de gamle hjem fra de gode , gamle dage . 
Skal man så beskrive et af disse hjem , dets værelser og bohave , kommer man først til at mindes det sted , hvor arneflammen brændte , den gamle , hyggelige ovn . 
Ja , arneflammen , den knitrede og brændte ; den kastede sit flakkende , rødlige skær ud over den hyggelige dagligstue og gjorde tusmørke-timerne så uforglemmelige for dem , der sad og så på de spillende flammer og klare gløder og på den line , hvide brændeaske . 
På den gamle ovns fodstykke stod der i 

en rosenguirlande , holdt af et par pluskæbede englebørn : anno 1794 , og når man spurgte den gamle husfrue om hendes alder , da svarede hun altid :  « det kan jeg ikke huske , før jeg får set på kakkelovnen , den og jeg er lige gamle . » 
På ovnen var der små døre , gennem hvis spjæld man så den flammende ild ; men dørene kunne også lukkes op på vid gab , og når et par barneøjne da stirrede ind på ildstedet , kunne de se vidunderlige ildsøjler og flammende træer , lig dem i alfedronningens glødende have . Man følte det næsten som en helligbrøde at tage den skindbetrukne puster med de blanke messingsøm og ved at puste ind mellem ildsøjlerne at få alle de små gnister til at blive helt ellevilde og styrte afsted i den kådeste tagfat og ikke adstadigt danse i vejret , som det sømmede sig gnister i en dronnings have . 
Mindre dristigt var det at tage et par grankogler i den store brændekurv og liste dem ind mellem brændestykkerne for at få den dejlige harpikslugt ud i stuen . 
Slankt og højt var det øverste stykke af den gamle ovn med flere åbne rum . I det nederste stegtes æblerne bedst , og i det øverste kom røgelsen til at dufte uden at brændes . 

alt dette elskede børnene , de betragtede den gamle ovn som en god ven . De gamle folk , de nød dens milde varme og tænkte på svundne tider og gamle minder ; medens de unge elskede den , fordi man i dens skær kunne sidde så fortroligt sammen ; thi i tusmørke-timen , når kun ilden fra ovnen oplyste stuen , da kunne hænder og læber mødes ; og der var altid unge kærestefolk i det gamle hjem . 
Se , så var der også hjørnepiedestalen ! Når dens buede mahognidør blev åbnet , kunne man skimte sølvkammerets herligheder , og det var en stor gunstbevisning , når bedstemoderen viste de beundrende børn alle disse skatte . Der var ikke halvt så meget , som man nutildags kan se på unge folks bufeter ; men de gamle kander og skåle vare næsten alle sammen erkendtlighedsgaver til husfaderen , givet ham af taknemlige folk , som han havde stået bi med råd og dåd under sin lange virksomhed . Og alle teskeerne , der hang rundt om sukkerskålen , ringede og klingrede og spillede et helt lille musikstykke for den , der havde øren at høre med . 
Men ovenpå piedestalen stod det gamle taffelur . Det måtte aldrig røres af profane 

hænder ; den gamle frne tørrede selv støvet af den store glasklokke , der bedækkede det , og urmageren kom hver lørdag for at trække det op og stille det . 
Urets forgyldte Skive sad på et alter af lyseblå ! Porcellæn , der var prydet med dejlige guirlander af hvide porcellænsroser . Ovenpå alteret stod en kurv , og en yndig , ung kvinde , ved siden af alteret , løftede sløret , der dækkede kurven , og man skimtede en hel skare små , buttede porcellænsbørn , der lå i kurven . 
De voksne sagde , at al denne hvide og lyseblå pragt forestillede en fe , som ville slippe skønhedens , yndens , ungdommens og munterhedens venlige genier ud af kuven . Men det forstod de fleste af børnene ikke og troede meget mere på , hvad en af de små piger sagde , at de hvide porcellænsbørn skulle forestille onklerne og tanterne som små , og at den unge kvinde ved alteret var den kone , der kom med de små børn . 
Hjemme hos hendes moder var det en tyk , gammel kone , der plejede at bringe de små børn , så det måtte rigtignok have været morsomt for bedstemoder at have haft sådan en smuk , ung dame i lyseblå ! Gevand ! iii ai komme med børnene ; men bedsiemoder havde rigiignok 

også selv været så dejlig ; det kunne man da se på det store maleri , der hang over sofaen . Og den unge bedstemoder på maleriet syntes at smile til de små , kloge hoveder , som fik denne visdom af den store otteårs kusine , og børnene undrede sig over , at de kunne have været så dumme at tro på historien med storken , da de fleste af dem netop havde fødselsdag ved vintertid , når den rødbenede fugl for længst havde forlagt sin residens til kong faraos moser . 
Vindusfordybningerne vare så dybe , at der var et helt værelse bag de sammentrukne vintergardiner , og der legede børnene  « far , mor og børn »  , eller  « komme fremmede »  . 
Men mangt et jaord blev også givet bag de tunge Gardiner , og bag deres skjul kunne også veksles Kys , selv om stuerne ikke lå i det dæmpede skær fra ovnen , men oplyste af vokslysene i de klare krystalkroner . 
Henne i den vindusfordybning , der var nærmest ved den gamle husmoders syplads , ( hun sad nemlig altid inde i stuen og ikke i vindusfordybningen ) , var en forhøjning og på denne forhøjning sad altid den af husets unge døtre , hvis biyllup stundede til . Genboerne og 

de forbigående kunne da altid se et ungt pigehoved bøjet over sytøjet og de flittige hænder , der arbejdede på udstyret . 
Men til den tid , da hun ventede sin forlovede på hans daglige eftermiddagsbesøg , løftedes blikket ofte fra arbejdet for i refleksionsspejlet at spejde efter den længselsfuldt ventede . Denne forhøjning gik senere i arv til den næste generation , og da smilede den gamle bedstemoder , når hun så de unge børnebørn spejde som deres mødre før dem . 
Om morgenen , da stod den gamle Fru Holm selv på forhøjningen for at nikke og vifte til sin gamle husbond . Han måtte altid gå over på det andet fortov for at se op til sin venlige kone , og hvor rørende var det da at se den sirlige , gamle mand med dannebrogsbåndet i knaphullet på den sorte frakke , med de stive , høje flipper , det hvide halsbind og diamant-nålen i det blanktstrøgne skjortebryst , svinge med sin høje hat og nikke op til den gamle kone . Hun stod der så net og pyntelig med en pibekappe på de hvide krøller , der holdtes af et sort fløjels pandebånd og med en glans i de gamle øjne , som da hun for over halv 

hundrede år siden stod og nikkede til sin unge ægtefælle . 
Skøndt mange af de andre møbler også ejede en historie , og mange minder ville dukke op for dem , der havde færdedes i det gamle hjem , når de hørte dem nævne , så ville det føre for vidt at omtale dem alle . 
Men send blot tanken tilbage til den store sal , hvor man altid følte , at man kun burde færdes , når livet ikke lå i hverdagsfolder ; thi ti ) hverdagsbrug lå salen ubenyttet hen med sirtsesbetræk på de lyseblå damaskes møbler ; men når lysene i kronen vare tændte , og lampetterne kastede genskin ind i de forgyldte spejle , da var det festsalen , hvor glædens bæger tømtes . 
Mon der nogensinde har været et juletræ som det , der juleaften tændtes i denne sal , når de hvidklædte børnebørn kom dansende ind fra den mørke dagligstue , førte af den gamle bedstefader . Det var så stort og strålende skønt , og når lysene slukkedes , og træet var plyndret , da kunne man sætte sig på gulvet under dets grene eller i Kres omkring det og høre historien om det lille juletræ , der stod i skoven og frøs , kom til hæder og værdighed , 

men endte på skraldevognen , og blev man lidt vemodig stemt over grantræets korte lykke , så måtte man dog le over  « klumpe Dumpe »  , der faldt ned af trappen og fik prinsessen . 
Men før børnebørnenes skare drog ind i det gamle hjem , da var det døtrenes glade bryllupsgilder , der fejredes i den store sal , og medens forældrene med let vemod sendte dem ud i livet ved deres brudgoms side og bragte dem barndomshjemmets farvel , sad de der glade og tillidsfulde , de vare så sunde naturer og virkelig unge , at ingen sygelig vemod opfyldte dem . Nej , de vare overbeviste om , at de nye husguder ville blive endnu mere strålende end de gamle , og at held og lykke ville følge deres fjed , hvor de drog frem , og det er en god fortrøstning at tage med ud i livet . 
Som oftest smykkedes salen til glædesfest , men undertiden , når et elsket barn bøjede sit hoved i døden , eller da de gamle ægtefolk , først hun og så han , måtte sige farvel til livet , kort før det gamle hjem blev lukket for stedse , da bragtes deres afsjælede legeme ind i hjemmets festsal . 
Vinduerne tildækkedes med hvide klæder , og der stod så kisten til begravelsesdagen for 

at bringes hen i kirken nogle timer , før begravelsen skulle finde sted . Underlige , sørgmodige tanker kunne gribe den , der kom til at mindes disse triste timer , og mindet steg stærkest ved sommertid , når hosers sødlig vamle Duft fyldte salen og mindede om ligkransenes blomster-overflod . 
Hver stue ejede minder , både den rummelige entré , hvor flere kvadriller kunne danses , når salen på de store balaftener blev for trang for de mange par , og den gamle mands eget værelse , et roligt , lille værelse til gården med få og tarvelige møbler . 
I det magelige sofahjørne studerede han sin aftenberlinger med al den tillid til , at hvad landets vise fædre gjorde , det var såre godt , som karakteriserede den tids loyale storborgere . Skrivebordet kunne fortælle om , hvor ofte dets skuffer vare blevne åbnede for at fremtage almisser , eller hvor ofte pennene vare blevne brugte til med et eneste strøg at slette en gammel fordring , når det kneb hårdt for en eller anden god bekendt . Og bogskabet , der var så spinkelt og lille , det viste , at selv sådan en gammel mand , der bedst forstod sig på kurs og notering , på aktier og obligationer , han 

hentede ofte ud fra dets smalle hylder et af klopstocks eller lessings værker , øehlenschlågers første tragedier eller Rahbeks drikkeviser . Bornholmeruret i krogen har hørt den gamle nynne disse muntre selskabssange , og i røgen fra merskumspiben dannedes tågebilleder med minder fra Lars Mathiesen og det nøjsomme selskabsliv i århundredets begyndelse . 
Kast et blik ind i de gamle folks sovekammer med den store himmelseng , der opfyldte hele den ene væg . På den modsatte væg hang et underligt , uhyggeligt maleri af korsfæstelsen , hvor kristusfiguren lignede en stor kagemand , og hvor en højrød klat betegnede blodet , der strømmede ud fra Marias af smerte gennemborede hjerte . 
Men henne ved sengens hovedgærde hang et lille krucifiks . Den korsfæstedes hvide elfenbensskikkelse trådte stærkt frem på det sorte ibentræs kors , så man altid , selv om der ellers var mørkt i stuen , kunne se skikkelsen skinne , når blot lygten i gården var tændt ; og jeg ved , at flere af husets kvinder ofte rettede deres blikke mod denne hvide Krist med en tavs bøn om hjælp , når de stod overfor en vigtig begivenhed i livet . 

der var endvidere mange andre soveværelser , hvor husets børn havde haft deres små senge stående . Senere blev disse Stuer gæsteværelser , når de af børnene , der boede langt borte fra byen , drog derind med deres børn , hver gang hjemmets højtider kaldte . Der regerede Ammer og barnepiger , der spistes vælling og tvebaksmad ; medens de større børn snød sig til at spille gnav , efter at de vare komne i seng . Undertiden lå de også og gnavede sovepul-veret , som bedstemoderen bragte dem , så den gnavne , gamle bogholder , der boede i sidehuset , troede , at der var mus bag tapetet . 
Men lad os ikke glemme det store køkken med det hvidskurede gulv og de blanke kobberkedler og med det rummelige ildsted , hvor ilden aldrig sluktes , men asken kun dækkedes hen over tørvegløderne , så man hurtigt kunne bringe vandet i kog . 
Megen og god mad lavedes der ; thi gæstfriheden var stor i dette hjem . Ikke alene familiens nærmeste kunne til alle tider komme , men fjerne slægtninge og gamle venner , alle tyede de til disse Ægyptens kødgryder . 
I vintertiden sad ofte en eller anden fattig stakkel og varmede sig ved den stedse bræn 

dende ild , og det var en utrolig mængde nære pårørende , som både vaskerkonen , morgenkarlen og kusken havde ;  « men herre gud , »  sagde den gamle frue ,  « når de kunne spise maden med appetit , så er den dem vel undt . » 
I fadeburet , der var større end mangt et nutids værelse , var det allerhelligste adskilt fra det forreste rum ved tremmer . Bag tremmerne fandtes syltetøjet , de store kagekasser og de fineste delikatesser ; medens de store skuffer i det forreste fadebur indeholdt svesker , rosiner , mandler og sukat , et rigt forråd , når ungdommen skulle forsynes , hvad enten det galdt om en leg med dukkekøkkenet , eller drengene skulle udrustes til et røverstrejftog i baggården og på lofterne . 
I fadeburet herskede eller rettere sagt burde husjomfruen have hersket ; men hun var aldeles tyranniseret af køkkenets enevældige regent , Maren kokkepige . løvrigt var dette en meget naturlig magtfordeling ; den lille spinkle gammeljomfru , der på sit bløde bergensiske mål altid søgte at bede om forladelse for sin tilværelse , kunne ikke hamle op med den garderkarllignende , sjællandske bondepige , der , når hun og jomfruen havde været af forskellige anskuelser , 

altid fik denne til at fortrække ved med en drøj ed at forsikre , at hun stak ikke op for sådant et gammelt helligt heldøre . Ved denne forsikring viste hun ikke alene de tyve af sine toogtredive tænder , men også deres blodigrøde tandkød , og når Ane smilede bistert og slog skvalp i opvaskerballen med karkluden , da fortrak den stakkels , forskræmte jomfru storm ind på sit værelse , hvor hun husvalede sig med at tage sig en omgang i en eller anden kilde fra livets flod ; thi som bekendt var Norge forud for Danmark med  « hellig »  literatur , og den lille forskrækkede  « læser »  sukkede dybt over denne verdens børn . 
Ofte stod så en tryglende børneskare og bejlede til Anes gunst ; men Ane havde stærke sym- og antipatier , og den regn af velgerninger i skikkelse af varme pandekager , rørte æggeblommer , rå gulerødder og store madæbler , som hun lod strømme ned over ansøgerne , var såre ulige fordelt ; thi ,  « hvem gad ofre noget på en slatten tøsedreng eller på et flovt hængehoved af et pigebarn , »  sagde Ane . Nej den , der var lige så vild en knægt som Anes mandlige ideal , Jens Husar , eller en rigtig forvoven djævleunge af et pigebarn , gik altid af 

med sejren , og i dette lille samfund regerede også de stærkeste . 
Medens jomfru storm ikke ville forfordele sit herskab for en eneste bid , så mente Ane , at for husets egne efterkommere og for ovennævnte Jens måtte der gælde andre regler end for almindelige dødelige .  « fruen , der så ofte lod sig dreje en knap af en forsulten kælling og hendes snottede unger , måtte da sætte pris på , at Ane sørgede godt for familiens eget afkom og en af landets forsvarere . » 
Langt ophøjet over kokkepigens og jomfruens skærmydsler var stuepigen , den smukke Mariane , der var en respektabel pige og opfyldt af ærgerrige bestræbelser efter at være dannet . Hendes smukke , sorte hår var ved hjælp af kvædesaft ordnet i sirlige tunger i panden og fyldige , blanke fletninger i nakken ; hendes midie var snørt smallere , end naturen havde bestemt den til at være , hvorfor hendes fyldige barm og runde hofter buede sig stærkt under det hvide smækforklæde . Alle hendes blide følelser svømmede ud i romanlæsning ; erotik i det virkelige liv svarede ikke til den i bøgerne . Hun syntes , at et skægget mandfolk var væmmelig at kysse , og at en dunhaget knøs var alt for fersk . Derfor tilbragte hun også hver 

eneste fritime hos de gamle spækhøkerfolk på Nørrebro , der var hendes forældre ; men som tegn på , at den tid kunne komme , da også hendes jomfruhjerte måtte give køb , bar hun et blåt emaljehjerte som skyder på den silkesnor , der tjente hende til urkæde , og det sorte fløjelsbånd om hendes fyldige Hals lukkedes af en lås med to sammenslyngede guldhænder . 
Men endnu have vi ikke gennemstrejfet hver krog af det gamle hus ; først og fremmest mangle vi spisestuen . Over denne hvilede der noget mystisk ; thi skønt den hvide dug altid lå og skinnede på bordet , parat til at modtage en sulten gæst , skønt ilden i kakkelovnen , på fyrfad og maskine bidrog deres til at lyse op , var der dog altid mørkt i denne stue . Mørket stammede ikke alene fra , at kun lidt af himlens lys kunne trænge derind , da den gård , hvortil vinduerne vendte , var ganske lille og snever , men fordi der op fra gårdens dyb steg sydende dampe og hvidlige røgskyer . 
De små børn bævede ved tanken om en mulig trold som ham ude på prices teater , der måske var gemt et eller andet sted og nu ligesom der skulle opsluges af den hvide røg ; 

men de halvvoksne piger fandt det yndigt . Det mindede om tågen i elverhøj , og den mest belæste af dem talte endog om heksekedlen på heden i Macbeth ; men drengene sagde , at det var noget forbandet sludder ; det var jo kun slet og ret røgen fra brændevinsbrænderen ved siden af . 
Om aftenen og til middagsmåltidet vare de røde Gardiner trukne for , og ved kunstigt lys så stuen dobbelt hyggelig ud . Hvor smagte maden dog glimrende , der i den gamle stue . Få veltillavede retter ; kun til fødselsdage og højtider kom de store rhinskvinsglas frem , og det var kun til bryllupsgilderne og enkelte andre store fester inde i den store sal , at man hørte champagneproppernes knalden . 
Huset , hvoraf den store lejlighed indtog hele første sal , lå på Vestergade . 
Der var gæstgiveri i gården , og morsomt var det at iagttage folkelivet , når bønderne på torvedagene kom til byen og satte deres vogne ind der . 
Stod man i et af vinduerne på første sal , fik man hilsen på hilsen . 
Der var hønsekræmmeren , som før han gik på torvet , altid sendte en del af sine bedste 

varer til eftersyn hos herskabet . Ane gjorde et midlertidigt udvalg , og det var med skrækblandet interesse , at børnebørnene , hvoraf der ofte lå et i den lille mellemstue foran sovekammeret , iagttog det sprællende fjerkræ , som Ane holdt i vingerne og transporterede ind til fruen i soveværelset , hvor hun i den årie morgenstund måtte træffe sit valg . 
« der har du den at lege med en times tid »  , kunne Ane sige og slap så en kurrende , baskende due løs på dynen til det halvvågne barn . Det gøs i barnet ; men at røbe , at man kunne ængstes over det hakkende næb og vingernes slag , ville være at lægge sig ud med Ane for resten af livet . 
Endvidere var der tørvebonden fra øverød , en hel matador , hvis smukke kone med guldhuen ofte aflagde herskabet en visit . Jomfru storm blev da revet ud af sine gudelige betragtninger ; thi en standsmæssig frokost skulle serveres for øverødmanden og hans kone . Hun medbragte altid en fin ost og en stor flaske fløde til den store tørveforbrugers frue . 
« og så er de nok så god , Holm ! »  indskød storbonden ,  « at sætte nogle af de penge , som mutter har tjent på mejeriet , i lidt fordelagtige papirer . Der kommer flere og flere , for 

det går svært frem med det mejeri , så nogle af pengene var det jo plaser at sætte på aktier . » 
« det er bedst , at de ryger en cigar inde i mit værelse , »  mente den gamle etatsråd Holm ,  « der kunne vi tale om sagerne . » 
Forretningssager blev aldrig drøftede uden i det lille værelse til gården ; det var nu en gang et princip . 
I gården holdt også bønder , som kom kørende ind med vognen fuld af flæskesider . Når hestene vare satte i stald , blev fatter og mutter siddende på agebrættet for at nyde frokosten , som blev trukket frem af det stor-tærnede bomuldstørklæde . 
Da var det børnenes bedste fornøjelse at stå oppe i loftslugen og sende sæbeboble på sæbeboble ned til de tyggende ægtepar . Sæbeblæserne trak sig skyndsomst tilbage , så ingen anede , hvorfra boblerne kom ; men var det stille i vejret , da kunne de sigte så godt , at de perle-moderfarvede bobler dalede lige ned og efterlod store klatter sæbeskum på rundtenomerne med det røgede fårekød og den kommensprydede ost . 

oppe på loftet med de hemmelighedsfulde gange var det uhyre interessant at færdes . Man følte en let gysen , når det knirkede og knagede i de gamle bjælker , og rent forfærdeligt var det , når en rotte løb hen over ens fødder , eller når man så underlige ildøjne skinne i mørket ; for det meste var det katteøjne ; men undertiden kunne en gammel , gigtsvag ugle ty derop , når efterårsblæsten gjorde opholdet i voldens træer mindre tiltalende . Ja , der gik rygter om , at der undertiden kom høge for at snappe en af de mange duer , der fra Gammeltorv tyede ind ad lugen for at søge nattekvarter på loftsbjælkerne . Da blev der alarm i lejren . Duernes ængstelige skrigen gjorde hønsene rent tossede ; den gamle frue holdt nemlig høns på det ene loftskammer . At ledsage bedstemoderen derop på hendes morgenbesøg for at tælle æggene og kontrollere Ane , som gjorde rent og fodrede , var en stor gunstbevisning ; men lidt højtideligt og trykkende var der . Man mærkede gennem revnerne i væggen den underlige , krydrede luft , der gjorde det nærliggende pulterkammer så betagende . 
Som små blev børnene og senere børnebørnene , efter en begået uartighed , straffede med at sættes på skidenkassen , en aflåset 

trækasse , hvori husets smudsige linned opbevaredes . Den havde sin plads i et mørkt rum ved siden af soveværelset , og sikkert er det , at man hurtigt følte sig grumme angrende , når man var bleven anbragt på det hårde , buede trælåg . 
Dog var dette intet imod den underlige , kolde følelse , som kunne gennemrisle de unge , når den gamle kone senere hen i livet sagde :  « å , er du ikke så god , lille ven , at bære lygten for mig og gå op med på pulterkammeret , så kan du holde på låget til min kamferkiste , jeg skal ordne noget . » 
Da vidste han eller hun , til hvem disse ord rettedes , at kamferkisten slet ikke skulle åbnes , og at det , der skulle ordnes , var et eller andet lille mellemværende , som den gamle husmoder ikke ville lade gå upåtalt hen . 
I de tider havde husmødrene ikke private kabinetter eller påklædningsværelse !' ; for at være sikret mod overrumpling gik man op på pulterkammeret . Den stærke lugt af kamfer , peber og grønne kranse gravede sig dybt ind i deres hukommelse , der her måtte frem med en eller anden tilståelse , fik en alvorlig irettesættelse eller et velment råd . Når så alt var bragt i orden , fik man et kærligt Kys , og 

vare et par øjne blevne lidt forgrædte , sagde den gamle frue som svar på de spørgende blikke , der rettedes imod de indtrædende , når de atter vare komne ned i dagligstuen , med en applomb , der ikke tålte modsigelse .  « det er fælt , så den peber river i næse og øjne ! » 
Men de , der selv en gang havde været med på pulterkammeret , vidste nok , at et eller andet opgør havde fundet sted . 
Udsigt var der ikke meget af fra det gamle hjems vinduer ; dog kunne man i gadespejlet , eller når vinduet var åbnet , se voldens træer , og bar vinden på , kunne man i blomstringstiden mærke duften fra lindeblomsterne . Og lige overfor hos marskandiseren i kælderen var der en tam drossel , som fløjtede , og resedaen duftede , når den gamle frøken på anden sal lukkede sit vindue op . 
Men først og fremmest kunne sindet løftes ved de malmfulde klokker fra  « vor frue . » 
Som dæmpet klokkeklang lyde også i mit øre , hvad jeg har hørt om tildragelser , som nogle af dem , der stod i forbindelse med det gamle hjem , have oplevet i svundne tider . 

Ingeborg . 
Solen skinnede og kaldte ind i den mørkeste baggård : kom med ! Kom med , ud at juble med hele dit folk ! 
Gamle og svage klædte sig i festdragt og humpede afsted , små børn blev vækkede tidligt om morgenen for at iføres deres bedste puds , og den glade ungdom fyldte luften med jubel og sang . Dannebrog smældede i den friske blæst , guirlanderne på husene svajede frem og tilbage , og skyer af blomsterblade kunne komme farende lige i ansigtet på folk . 
København var i festdragt og folk i feststemning , det var den lykkelige dag i 1851 , da vore tropper skulle holde deres indtog efter den sejrrige treårskrig . 
Sejrsgudinden over Vesterport skuede stolt og lykkelig ned på de glade mennesker , som 

allerede fra den tidlige morgen stillede sig op på volden og langs hele den strækning , toget skulle passere . Lumbye stod med sit orkester bagved tivolis plankeværk , og når tonerne af fædrelandssangene lød ud over mængden , da sang et tusindstemmigt kor de smukke ord , og atter og atter lød :  « og hvis jeg ikke falder , kommer jeg nok hjem igen ! »  i den smalle Frederiksberggade var der næsten ikke plads til , at toget kunne bane sig vej , og således helt ned gennem Vimmelskaftet . Først på højbroplads blev det lidt bedre , og dog stod hoved ved hoved , skulder ved skulder hele vejen , hvor toget skulle drage frem . 
« nu går jeg ; jeg vil ikke længere vente på jer , »  sagde en ung syttenårs pige i det gamle hjem på Vestergade til moderen og de ældre søstre .  « jeg vil hen til Fru lund i Frederiksberggade , før gadedøren bliver spærret af folk , hun har bedt mig komme tidligt , og nu går jeg , selv om i andre ikke er færdige . » 
« men Ingeborg dog , »  indvendte moderen blidt ,  « du er vist ikke ordentligt påklædt , så hurtigt , som du er bleven færdig . » 
« nej , Ingeborg , hun er lige glad , hvordan hun ser ud , »  indskød den ældste søster . 

« ja ! Jeg bliver nu ikke dejligere den gang , »  lo Ingeborg , og så løb hun eller rettere sprang ned ad trapperne . På sine sirlige bandolersko mere dansede end gik hun hen ad gaden og stod nogle minutter efter smilende og forpustet ved Fru lunds vindue i Frederiksberggade . 
Jeg bliver nu ikke dejligere dengang , havde den unge , overgivne pige sagt , og det behøvedes heller ikke . Folk havde vendt sig om efter hende på gaden ; thi hun var som ungdommen og livsglæden i åbenbaring . En let og slank figur , små hænder og fødder og , frem for alt , et kækt , lille hoved på en bøjelig Hals . Som hun stod der i sin hvide kjole med det højrøde livbånd , var hun aldeles bedårende ; intet under , at en flok studenter , der stod og sang på den anden side gaden , svingede deres huer op imod hende og bragte hende deres hyldest . 
Hun smilede og nikkede og viste dem de store kurve med blomster , som hun ordnede i smagfulde buketter ; men ikke engang en grøn gren fik de glade sangere , hvert blad skulle gemmes til de hjemvendende krigere . 
« nu kommer de ! Der er de første ! »  således lød råbet endelig , og som torden rullede hurraråbene ude fra Vesterport ; musiken brusede ; der viftedes med flag og lommetørklæder , 

og blomsterregnen dalede ned over soldater og officerer . 
Den forreste officer fik tilkastet så mange blomster og kranse , at hans hest rystede sig og pustede for at blive befriet for den generende byrde . Og dog var der blomster nok til alle . Alle krigerne så op mod husenes vinduer og sendte fingerkys til alle de smilende kvindeskikkelser , som stod deroppe . 
« tak , børn , tak for hvad i have gjort for Danmark ! »  sagde den gamle Fru lund og sendte en regn af duftende blomster ud over en af bataljonerne , og hendes stemme tilsløredes af tårer ; thi allerede , da påskeklokken kimede mildt i 1848 , havde hun , enken , givet Danmark sin eneste søn . Og nu drog netop den bataljon , som han havde stået ved , forbi . 
« hurra for løjtnant lunds moder ! »  det var en stor , svær kulsvier , der råbte . Han havde været blandt dem , som ved afrejsen havde fået sin tornyster fyldt med gode sager af den gamle frue , og han havde tilbragt to rastdage med at sætte et brev sammen til hende , hvori han fortalte hende om hendes elskede søns sidste timer . 
Soldatens hurraråb gentoges af hele bataljonen ; den gråskæggede officer , der red i 

spidsen , vendte sig om og sænkede med dyb ærbødighed sin sabel , og hans eksempel fulgtes af alle de andre officerer . 
Da gemte den gamle dame , aldeles overvældet af sindsbevægelse , sit tårevædede ansigt bag den unge pige , der , smilende gennem tårer , kastede blomster ud til krigerne ; et syn , som prægede sig i manges hukommelse . 
Nu kom artilleriet . Lige foran en af de kanoner , der sidst havde været brugt under den glimrende artillerikamp i fstedmose , red en ung officer , hvis øjne også uvilkårlig rettedes op mod det samme vindue . 
Den unge piges hjerte bankede . Aldrig havde hun set noget så smukt , den ædle hest dansede , og rytterens spænstige skikkelse fulgte enhver af dens bevægelser . Hans uniform skinnede med sine karmoisinrøde rabatter og sit gyldne bandoler , og hans ansigt strålede . En smilende mund viste de dejligste tænder , og , da han svingede med sin hue , faldt solen på et krøllet , blondt hår og spejlede sig i de blå øjne . Den unge pige sendte en dejlig buket ned til ham ; behændigt greb han den på spidsen af sin sabel , takkede og satte den smilende i knaphullet på sin våbenfrakke tæt ved siden af dannebrogskorset . 

videre og videre drog toget , hilst af glædes-råb , hilst af folket og til sidst af kong Frederik oppe fra slottets altan . 
Den unge pige sendte som i drømme den sidste rest af sine blomsterkurves indhold ud over de forbidragende soldater ; men tankerne fulgte den unge , ridderlige skikkelse . 
Begejstret som hun havde været hele dagen , havde hun følt sig næsten overvældet af sindsbevægelse ved soldaternes hurraråb for den barnløse enke , og hendes unge hjerte havde krympet sig af sorg ved tanken om de faldne . 
Da holdt den unge mand sit indtog . Sejersstolt og sejersglad , omstrålet af genskinnet fra isteddagens sejerssol , holdt han sit indtog med jubel og lykke i følge , ikke alene i sin kære fødebys kendte gader , men også i hendes unge , varme pigehjerte . 
« hvor Ingeborg er bleven kedelig og stille i den sidste tid ! »  sagde søstrene nogle måneder efter , medens de sad og syede på den 

ældstes udstyr i haven ved forældrenes landsted ved Lyngby sø . 
Men Ingeborg , hun kedede sig ikke , hun strejfede om i mark og skov . Sommeren var der overalt , den var draget ind i hendes sind og Sans ; den holdt sin glade bryllupsfest i hele naturen i denne skærsommertidens fulde pragt . 
Nu forstod hun , hvad den blå libelle summede om , når den strøg hen over blomsterne . Nu satte hun sin fod mere varsomt ; thi der ringedes til bryllup fra hver af nellikerodens brune klokker . Det dræede i rugen , der fik vinden til at hjælpe sig med at bringe dens elskovsbud fra aks til aks ; og henne i stengærdet havde hun fundet en rede med seks dunede unger . 
« i skulle lade Ingeborg være i fred , hun bliver sødere og sødere , »  sagde faderen og betragtede med stolthed sin yndlingsdatter . Og så roede hun ham ud på søen i de dejlige , lyse aftener , og hvor båden skar frem , dukkede den åkanderne ned i vandet ; men de kom straks efter op igen og nikkede forstående med deres hvide hoveder og syntes , ligesom Ingeborg , at lytte til nattergalen , der fløjtede ovre i træerne ved spurveskjul ; medens svalen strøg jublende hen over søen . Den brød sig 

ikke om , at den endte mange mygs korte hvedebrødsdag ; de havde jo summet og sværmet i den lyse aftenluft ; og med i bar dens vinger den hjem til dens mage , der lå i reden oppe under tagskægget på frederiksdal slot . 
Rimen funklede og strålede i det klare vintersolskin , dyrehavens træer udfoldede en feagtig pragt . Hen over den snebedækkede jord strøg hjorten , fulgt af hinderne , foi- at ty ind mellem de tætte stammer ; thi hen over eremitagesletten , ned gennem ulvedalene , til fortun-vejen kom et stort kanetog . Hestene stampede i sneen , og klokkerne ringede , piskene knaldede , og munter latter og glade udbrud hørtes fra hver kane . Toget drog ud gennem røde port og svingede op for bellevue , hvor middagen skulle indtages . 
I den store sal ovenpå med den smukke udsigt over det tilfrosne , månebelyste sund helt over til Sverigs kyster , samledes man før måltidet . Damerne kom lidt efter lidt til syne . I et af de tilstødende værelser havde de skudt ham ; de store kåber og varme kalechehatte 

vare forsvundne , og nu viste der sig en hel skare af lette pigeskikkelser . Kinder og øjne strålede efter den friske tur og brune og blonde krøller hang ned på hvide halse og runde skuldre . 
« løjtnant då ! Min kusine , frøken Holm ! »  det var fætter William , der havde kørt Ingeborg Holms kane , som nu præsenterede en ung officer for den af herrerne allerede omsværmede Ingeborg . 
« jeg skal have den ære at føre frøkenen til bords , »  sagde den unge mand med et dybt buk . 
Ingeborgs hjerte bankede . Vel vidste hun , at hendes helt fra indtogsdagen var med ; men den lykke at få ham til bords havde hun ikke drømt om . 
Efter kort tids forløb drejede samtalen sig ganske naturligt om krigen og hjemkomsten . Da vovede den unge pige at sige : 
« jeg kan så tydeligt huske dem fra indtogsdagen ; det var så morsomt , at de fangede mine blomster på deres sabelspids . » 
« ja , frøken ! Deres blomster måtte nødvendigvis øve en magnetisk tiltrækning på stå-let i min klinge , og de , frøken , gjorde et uudsletteligt indtryk på mig . » 

o søde uskyld , rene pigesjæl , hvor hun dog troede disse ord ! 
I alle disse måneder havde hendes tanker kredset om hendes unge krigerideal . Hans smil og skikkelse forekom hende som gamle bekendte , og hun så tillidsfuldt op på ham . 
For ham , der endnu halvt levede i minderne om de dådrige , tre år , havde hele det forløbne år været en uafbrudt drøm , en strålende eriksgata . 
Fejret var han blevet i sit eget hjem , hvor alle , lige fra hans fader , den gamle gehejmeråd , til den yngste Broder , for ikke at tale om moderen og den eneste , noget ældre søster , havde kappedes om at hædre ham . 
Fejret var han blevet i det hvirvlende selskabsliv , hvormed man hyldede de hjemvendte krigere . 
Hvad under da , at han for hele denne sværm af brunette og lyse pigeansigter , der havde smilet ham i møde , havde glemt det lille , blonde hoved ved hans side . Men nu , nu dukkede ved hendes ord mindet frem for hans blik om den unge skønhedsåbenbaring ved vinduet den dag , da han drog ind i sin kære fødeby . 
Der var derfor varme i hans smil , da han fortsatte : 

« måske det var mere end et tilfælde , at det var i den allerførste gade , som vi kom ind i på den mindeværdige dag , at jeg så dem og fik deres velkommen . » 
På disse ord levede Ingeborg , stolt som en dronning , i sine lyse drømmes land . 
Nu førte tilfældet dem oftere og oftere sammen , og han udmærkede hende , hvor han traf hende . 
Store bededags aften , medens klokkerne ringede , og den øvrige familie spaserede på volden , stod Ingeborg , der på grund af en let forkølelse var bleven hjemme , og ordnede de første violer henne ved vinduet . 
Da mærkede hun pludseligt , at gardinet bevægede sig , og for hende stod den , hendes tanker beskæftigede sig med . Et frejdigt , varmt spørgsmål rettedes til hende og et tillidsfuldt jaord blev givet i vindusfordybningen i det gamle hjem ; medens  « vor frue »  ringede helligaften ind . 
« lad mig nu se , min lille pige , at du ikke bærer dig kejtet ad , »  sagde Fru Holm og kys 

sede sin skat efter for tiende gang at have rettet på datterens hagesløjfe . 
Ingeborg stod nemlig påklædt og ventede på sin forlovede , der for første gang skulle føre hende til sit hjem og forestille hende for sine forandre . 
Både moder og datter vare lidt ængstelige : datteren , fordi hun bævede ved tanken om at skulle lære dem at kende , der stod hendes forlovede nærmest , bævede i bly beskedenhed af frygt for muligt ikke at tækkes dem .  « og dog , »   « hvem ville ikke have , at ens barn skulle elskes , og , som hun elskede sin beundrede helt , vidste hun , kunne ingen elske ham . » 
Moderen derimod var lidt betaget ved tanken om , hvorledes det ville gå hendes lille pige i det fornemme hjem . Opfattelserne fra enevældens tid stak endnu folk i blodet ; mon gehejmeråd dås ville være glade for hendes barn , der jo var en slet og ret borgermands datter . ( etatsrådstitlen kom nemlig først mange år efter . ) 
« velkommen , mit søde barn , »  sagde den gamle gehejmerådinde og kyssede den rødmende Ingeborg . 
Og Ingeborg listede sin lille hånd rundt 

om den gamle dames Hals og kyssede kærligt det gamle ansigt . Det var et kærligt ansigt , men så underlig alvorligt og medtaget , så forskelligt fra hendes egen , endnu smukke moders , og så alvorligt , som Ingeborg syntes , det var umuligt , at et ansigt kunne være , når det tilhørte en helts moder . 
Gehejmeråden , der i det samme trådte ind , gik med ungdommelig spænstighed henimod sin unge svigerdatter , tog hende i sine arme , og det var næsten med et suk , at han tilføjede :  « gid i må blive lykkelige ! » 
« ligesom vi have fået min Broder hjem , tager de ham fra os . »  det var frøken då , der nærmede sig sin svigerinde . Det skulle være en halvt spøgende bemærkning ; men stemmen lød spids , og munden var stram hos denne allerede halvgamle pige . 
Ingeborg havde mest lyst til at briste i gråd ; men kæk , som hun var , løftede hun sit lille , stolte hoved og sagde : 
« ja ! Helt og holdent , håber jeg . » 
Men næppe vare ordene udtalte , før hun fortrød dem . Det var , som om det forurettelsens udtryk , der hvilede både over moder og datter , blev endnu mere fremtrædende , og endogså gehejmerådens ansigt formørkedes let . 

men den henrykte elsker omfavnede sin brud med et bekræftende :  « ja med liv og sjæl , min elskede ! » 
Nu kom forlovelsestiden . Ingeborgs lykke var stor og med ydmyg taknemmelighed bad hun gud om at kunne gøre den , hun elskede , lykkelig . 
Og han , ja aldrig havde Henning då følt sig rigere og lykkeligere . Han besjæledes af de reneste følelser , hans hjerte var ved at strømme over af kærlighed til hans gamle hjem og af taknemmelighed til det nye hjem , hvor han modtoges som søn , og hvis unge datter skulle være hans hustru . 
Og hende , hans unge skat ! Hvor skulle han bære hende på hænderne og værne hende mod sorg og modgang . 
Han ville studere og arbejde for , nu også i fredstid , at udmærke sig ; men aldrig ville han , som faderen , være adspredt og alt for optaget af sit arbejde i hjemmet . Nej , der skulle den gladeste , lyseste stemning herske . 
Og måske at istedsolens glans en gang igen ville skinne over Danmark . Da ville han føre sit folk til sejr med Læssøes genialitet og Schleppegrells bravur , og når han så vendte hjem til den festsmykkede by , da ville sejr 

herrens hustru atter sende blomster ned over hans stolte værge . 
Således nød han sin unge lykke , stadig forhøjende den ved glade fantasier om kommende tiders stordåd . 
Imedens sad Ingeborg inde i dagligstuen og bejlede til hans moders og søsters gunst . Det var ikke altid en let opgave ; hun ville villig erkende , at svigerinden måske var hende overlegen i forstand og viden , men også kun måske . Hjemme var hun altid blevet betragtet som vidunderbarn . Her mærkede hun nok , at en større intelligens og kundskabsfylde herskede ; men hvor dog disse mennesker dømte underlig ensidigt , og hvor lidt de dog forstod sig på livet , det glade , lykkelige liv . 
Og hvor pinte det hende , at enhver lille udgift drøftedes med vidtløftighed . Der skulle jo spares og knibes , for at den knappe gage kunne være tilstrækkelig til de store fordringer , som den fremskudte stilling krævede . 
Ingeborg var vant til at betragtes som sirlig , praktisk og økonomisk ; men når Anna då slog fast , at hun var tilbøjelig til luksus , så måtte hun vel være det . Gråden kom hende i halsen , og hun følte ikke mere den glæde , hun for et par timer siden havde følt , over sin 

smukke , ny kjole , som Henning fandt klædte hende så henrivende . 
For at skjule sin sindsbevægelse gav hun sig til at lege tagfat omkring spisebordet med Hennings store hund . 
« jeg tror ikke , moder kan tåle det spektakel ! »  lød Annas advarende stemme . Også denne lille glæde var forkert . 
Da kunne det hænde , at det utålmodige , syttenårs blod skød op i hende , og at hun gik ud for at tage sit overtøj på med den lidt udfordrende ytring : 
« så er det bedst , at jeg går hjem til min egen moder , hvor jeg har lov til at gøre spektakel . » 
Men hun fortrød det altid senere og pålagde sig derfor som bod mange aftener i rad at sidde spagt ved det runde bord , bøjet over sit sytøj . Når stilheden i den rolige Bredgade , hvor gehejmerådens boede , pludseligt på disse lange , lyse forårsaftener , afbrødes af amagerkonens råben , da fik hun undertiden en ustyrlig lyst til at råbe med , og hun gjorde sig næsten umulig ved at stemme i med et skingrende :  « rejer er godt ! » 

forlovelsesgildet blev holdt hjemme i den store , gamle sal . Ingeborgs søstre ville den dag slet ikke have hendes hjælp ; hun skulle overraskes med alt . Stolt som en dronning følte hun sig også , da hun , ved sin forlovedes arm , trådte ind i spisestuen , da man skulle gå til bords . 
Stolt var hun over sit barndomshjems solide velstand , stolt over den kærlige fader , der beskedent , men dog selvbevidst , bød Ingeborgs nye familie velkommen , over sin smukke , smilende moder og alle sine glade , kønne søskende . 
Champagnen skummede , og munterheden strømmede sprudlende frem i de unges lag . Ja , der skulle og måtte være festglans over livet , ellers kunne Ingeborg ikke ånde frit , men i dag forekom det hende , at hun stod på lykkens tinde . 
Hun drak smilende et glas med sin svigerfader , der fuldstændig lod til at have glemt , at han havde en vemodig kone og en forurettet datter . Ingeborg kyssede på fingeren til sin svigermoder , der virkelig smilede , uden bagefter at se ud . som om hun fortrød det ; og hun ønskede sin svigerinde en kæreste , inden året var omme . 
Men for at få mod dertil , måtte hun rig 

tignok gribe Hennings hånd , der ofte var på rekognoseringstur efter hendes under bordet . — 
dejligt var det , da foråret kom , at komme ud til det kære Lyngby , at sidde på den hvidmalede bådebro og tænke på det foregående Års drømmerier ; medens sømmen på dækketøjet gled hurtigt mellem de flittige hænder . 
Hvor Ingeborg da velsignede den elskede moder , hvor så hun dog sød og kærlig ud , som hun stod der og satte søstrene og stuepigen i trit med syning af udstyret . 
« ritsch , ratsch , »  sagde lærredet , der blev revet itu til lagner inde i lindelysthuset .  « kom nu , Ingeborg , og sig mig , hvor bred du vil have hulsømmen , »  råbte moderen . 
Iår var Ingeborgs mening den afgørende , det var jo til hendes rede , der sankedes . 
Når lørdag kom , kom Henning med den . 
Da blussede hendes kinder , og , som båret af usynlige vinger , fløj hun til hest med ham gennem gelskov , over Søllerød og hotte til Vedbæk , hvor hans forældre boede . 
Et bad i sundets bølger og så hjem igen til det store familiestævne , som hver lørdag aften var vidne til , når de gifte børn tyede ud for at nyde søndagen ved det stille Sorgenfri . 

« jeg kan ikke udstå , at damer ride , »  sagde Anna då . 
« du passer kun dårligt på Ingeborg , hun kan nemt forkøle sig ved at bade i det kolde vand , »  sukkede gehejmerådinden . 
« hvor underligt så ængsteligt at vogte sig for sygdom og farer og således værne om livet , når man ikke spreder mere fryd ud over det , »  tænkte Ingeborg og hastede hjem til sin egen glade slægt , hvor de unge koner og piger i deres klare , hvide kjoler lignede elverpiger ved den dampende sø . 
Der tænktes ikke på at vogte sig for forkølelser ; men kun på , at man var ung , og at ungdommens tid måtte benyttes . 
Ved juletid stod brylluppet med sang og klingende spil . 
Alle beboerne i gaden illuminerede , og piger og børn fra nabolaget strømmede til for at se på de pragtfulde uniformer ; thi Hennings nærmeste kammerater vare med og svang de smukke søstre og deres veninder ved hans bryllupsfærd . 
I Sølvgade lige overfor kongens have var det unge pars hjem . 

fra vinduerne kunne man se den nedgående sol forgylde fløjene på Kristian den fjerdes yndige , lille slot . Ved fastelavnstid kunne man se vintergækkene titte op mellem sneen derovre i havens bede , og man kunne i forårstiden drømme sig ude i en stor skov , hvor fuglene sang under det lyse løv . 
Fuglene , de satte sig ofte på gesimsen udenfor vinduerne og kiggede ind , ellers var der jo ingen genboere til at'se ind ad vinduerne , og det er meget rarere for nygifte at blive iagttagne af de glade fugle end af de nysgerrige mennesker . Fuglene fortalte ikke menneskene , hvad de så ; men den glade fløjten , hvormed de kaldte på hverandre , betød , at hos disse to menneskebørn så de kun al jorderigets fryd . 
Således svandt to år med en lykke så stor , som kun sjældent falder i dødeliges lod , uden at nogen stor begivenhed bragte forandring ind i det daglige liv . 
Da , en dag , en solklar forårsdag , mødtes de begge med en overraskende nyhed . 
Den , han bragte hende , var , at han skulle sendes over til Jylland for at foretage opmå-linger til og anlæg af de nye jernbanelinier . Det var et interessant og meget lønnende arbejde , 

og han jublede ved tanken om det ubundne friluftsliv derovre i den store , jyske natur . 
« du skal følge med , min elskede , jeg kan ikke arbejde uden dig ! » 
Den nyhed , som hun bragte ham , var af endnu større betydning , den største , en kvinde kan bringe den mand , hun elsker , om barnet , der kan ventes , det levende tegn på deres kærlighed , om det nye menneskeliv , der lige er begyndt og nu skal værnes af disse to , som det skylder sin tilværelse . 
En stille , solvarm formiddag sad Ingeborg og hendes moder nede på den smukke bænk i Sorgenfri park , hvorfra man kan se ud over markerne på den anden side åen . 
Der var så fredsælt og stille , og her i denne stilhed betroede Ingeborg sin moder den store nyhed . 
« mit lykkelige barn ! Gud være lovet , at du også skal kende denne fryd , den største , en kvinde kan føle . Jeg er sikker på , at da du var overbevist om din glade forventning , da 

var det , som om der også til dig blev forkyndt en forjættelse . Som et : hil dig du be-nådede blandt kvinderne . Således har jeg i det mindste følt , når jeg har mærket , at en af eder skulle komme til verden ; thi en stor nåde er det at skulle give et menneske livet , selv om det er et stakkels fejlende menneskebarn og ikke det guddommelige barn , der af englen forjættedes den rene jomfru . 
Når du nu rejser bort med Henning , så ville i derovre i den store , ensomme natur rigtig kunne glæde eder sammen og lægge planer for eders lille skat . Og den stærke , jyske luft vil styrke dine kræfter , så du også derved vil gavne dit barn . » 
Derpå trykkede Fru Holm et varmt Kys på sin unge datters pande , og medens sommerfuglene svirrede hen over enkedronningens roser , byggede de to kvinder strålende luftkasteller . 
Om aftenen fortalte det unge par Hennings moder og søster den store nyhed . 
« din lille stakkel , »  sagde den klynkende gehejmerådinde og kyssede sin svigerdatter . 
Hvor Ingeborg dog oprørtes ved denne ytring . Muligt , at det var kærlighed , som dik 

terede det dårligt anbragte udbrud af medfølelse . 
Vel vidste hun , at der forestod hende selv lidelser , men vare de ikke for intet at regne mod den fryd at bringe et menneske til verden , og hvor kejtet at mane angsten frem i hendes sjæl . Ja hvor rent uforståeligt , at denne ytring netop kom fra Hennings moder , som måtte føle sig stolt og lykkelig ved , at hendes unge , dådrige søn muligt også fik en søn , der kunne forplante slægten til dens og Danmarks ære . 
« og jeg tager Ingeborg med på min rejse »  , skød Henning afværgende ind . 
Da brød der et sandt uvejr løs . Den gamle frue kaldte det uforsvarlig uforsigtighed , og den snerpede søster betegnede det som upassende ; men heldigvis kom den venlige , gamle gehejme-råd til og virkede beroligende ; thi ellers ville Ingeborgs og Hennings højtstemte sind have gjort oprør mod al denne smålighed . 
Hvilken modsætning til formiddagens forstående idyl . Ingeborgs kinder vare mørkerøde af tilbagetrængt harme ; nej , bort for at få dem kølede i den friske luft derovre ved de jyske fjorde . 

briggen  « enigheden »  lå fortøjet ved en af 
pladserne på Kristianshavn . Det var en tidlig sommermorgen . Der pudsedes og spuledes med mere end vanlig Iver ; thi ingen mindre end rederen i egen høje person stod ved bolværket og iagttog arbejdet .] 
rederen , grosserer Holm , der ejede pladsen , var en Broder til etatsråd Holm på Vestergade . 
Som enkemand levede han i det store ved-bendbevoksede hus derude på pladsen . Når han om morgenen lukkede sit vindue op , strømmede søluften ham i møde , som om han befandt sig om bord på et skib , og dette satte straks den gamle mand i godt humør . Hans hu havde , da han var ung , stået til søen , men tidligt var han bleven sat i handelslære , var bleven gift med sin principals datter , og dygtig og arbejdsom som han var , havde han gjort karriere , 

forøget sin kones medgift og havde til sidst overtaget det store handelshus . Han kunne under de forhold som fornuftig mand ikke tænke på at tilfredsstille sin hang til sølivet ; men da han blev reder og arvede pladsen , kom han i så nær forbindelse med det , at han til dels følte sin attrå tilfredsstillet . 
Når så søluften havde gjort ham glad , holdt det gode humør sig uforandret hele dagen , og man kunne vanskeligt tænke sig en mere hyggelig og glad gammel mand . Han havde et velvilligt ord og en munter bemærkning til enhver af sine underordnede , lige fra kulsjoveren til kaptajnen på hans største skib . I hans gammeldags kontor med den hestehårsbetrukne sofa , de høje pulte og de mange søkårt der tømte han ofte et godt glas Madeira med de hjemvendte eller bortdragende skippere , og da hørte man hans muntre latter helt ud på pladsen . 
De store , noget lave Stuer vare møblerede med gammeldags soliditet , men næsten overfyldte af alle de mange rariteter , der bragtes hjem med fra fjerne lande . 
På et kinesisk skab stod en messingtromle , i hvilken et lille egern forvildet løb omkring 

med en svag erindring om Finlands fyrreskove i sin lille , omtumlede hjerne . 
Lænket til en pind sad en pragtfuld , peruviansk papegøje , der søgte at forstyrre den udstoppede grønlandske blårævs uforanderlige sindsligevægt ved at tilråbe den det ene udfordrende  « væmmelige bæst »  efter det andet , en sætning , som skibsdrengen på hjemrejsen i ubevogtede øjeblikke havde udtalt om en af sine foresatte , og dette blev det første ord af det danske sprog , som den tropiske fugl gjorde bekendtskab med . 
Indiske metalguder så smægtende på små japanesiske porcellænsskønheder , og en færøisk grindekniv lå fredeligt ved siden af en arabisk shejks krumsabel . 
I dette etnografiske interiør nede hos farbroder Johan morede de unge piger fra Vestergade sig så dejligt , og medens de spiste kandiseret ingefær og guavagelé , opdagede de altid et eller andet orientalsk smykke eller indisk drapperi , som de gerne ville eje . Og farbroder Johan gav med rund hånd . 
« der er noget , jeg gerne ville bede dig om , kære farbroder , »  sagde unge Fru Ingeborg en julimorgen til den gamle , hvis kæledægge hun var . 

« sig frem , min stump , og det er dit . » 
Han troede , det galdt en elfenbensvifte eller et par mauriske tøjler . 
« Henning og jeg ville gerne sejle til Jylland med et af dine skibe , da det ville være langt sundere og nemmere for mig end at tage den langsomme og besværlige tur med postvogn over Fyen . » 
Det var jo rigtignok en uventet opfordring ; men nødigt ville han sige nej til et af inge-borgs ønsker , og  « enigheden »  plejede altid at gå et par ture med kolonialvarer og delikatesser til limfjordsbyerne , inden den tog sin lange vintertur til Middelhavet , så det kunne vel nok lade sig ordne , hvorfor han efter nogen betænkning svarede :  « ja , min lille ven , når i ville tage til takke med pladsen , så skal jeg nok tale med Christiansen . Han plejer rigtignok altid at have sin kone med på den tur ; men så må de for denne gang nøjes med styrmandens kahyt , og han kapre sig en anden plads ; det lader sig nok gøre . » 
Og derfor blev der pudset og skrubbet under rederens eget tilsyn , og da  « enigheden »  de første dage af Avgust var klar til afrejse , vare de to lukafer agter , som ellers beboedes af ægteparret Christiansen , omdannede , ved 

farbroder Johans og Ingeborgs forenede anstrengelser , til to højst tiltalende rum . Den kønne , trivelige madam Christiansen drillede sin mand med , at i deres kahyt var der så lidt plads , at hun altid måtte sidde på skødet af ham , og styrmandens lukaf var helt lilleput-agtigt ; men Barken havde aldrig båret sit navn med større ret . Provianten var næsten kongelig , og Fru Ingeborg gik omkring med sit mest strålende smil og bedårede alle . 
« farvel ! Farvel ! »  råbtes der inde fra pladsen af de forsamlede slægtninge ; farbroder svingede med sin store panamahat , og  « enigheden »  gled ud på sundets vatrede , solbeskinnede bølger . 
På et tyrkisk tæppe , der var udbredt på dækket , lå Henning med sine bøger og kårt , og under solsejlet sad unge Fru då og kaptajnens kone i store madeirakurvestole . Samtalen gik let og muntert . Den utrolige fremmelighed hos den etårs Christiansen junior , som for tiden var i pleje hos bedstemoderen , en skipperenke i skelskør , udmaledes vidtløftigt af hans moder , der havde en velvillig tilhørerinde i Ingeborg , der nu interesserede sig for alle små børn , og som i madam Christiansen fik 

en ivrig hjælperske ved forfærdigelsen af alle det ventede barns små klædningsstykker . 
Hveen , det statelige Kronborg og Sjællands smilende kyst var snart passeret , og medvind førte dem over Kattegat i sommersolskin og fuldmåneskær . 
Nu gled de op ad den sagnrige Limfjord med den store , fremmedartede natur , med de lyngklædte højder i Mou herred mod syd og mod nord hammerbakkerne og jyske ås , der fortonede sig med skarpe , blålige konturer mod den klare luft . 
Ålborg var deres første station . Der legede de Venedig , når de i et af fartøjerne roede op ad åerne i måneskin . 
Men i dagslyset trådte den gamle , jyske stad frem for deres blik med alle dens historiske minder . 
Ved havnen lå det gamle slot , der havde stået så hård en dyst i grevens fejde . Nu var vandet i gravene udtørret ; men i slottets kælder sad endnu , i jern og lænker , fanger , ligeså ville som på skipper Klemens tid . 
Det var medlemmer af en stor røverbande , som længe havde huseret i Vendsyssel . Ingeborg gøs , da hun gennem kighullet i døren så ind til en af dem , en kvinde af et vildt og 

dyrisk udseende . Hun havde tvunget bønderkonerne nordenfjords til at udlevere alle deres værdigenstande ved at sætte deres spæde børn op på de glohede bilæggerovne og surre dem fast der , og nu sad hun og ventede på sin dødsstraf . 
Gammeldags huse med gavlene vendte mod gaden , med sandstensornamenter og små , firkantede ruder , med høje stentrapper , forsynede med blanke messinggelændere , lå ved åbred-derne og havde så hollandsk et tilsnit , at man hvert øjeblik ventede at se rådsherrer og matroner i van dyckske dragter træde ud af dørene . Men gadenavne som Maren Turis og Maren Poppes gyde , bygninger som Jens Bangs statelige stenhus og kong hans’ ærværdige gård , for ej at tale om budolfis slanke spir , viste tydeligt , at det var et stykke dansk middelalder i midten af det nittende århundrede . 
Men nu havde  « enigheden »  losset og gik op ad fjorden til de mindre byer , inden den vendte tilbage til København . 
Nu begyndte arbejdets tid for vort unge ægtepar . 
Lange køreture fra by til by , til Randers 

og Hobro og hele dage , tilbragte alene ude i de store skove . Hvor var der betagende stille , og hvor elskede Ingeborg denne højtidsfulde ro . Hun følte sig til mode som i en kirke , og rene , stærke tanker gik gennem hendes sjæl . Især foretrak hun de store lysninger med lyngbakker midt inde i skoven . Der satte hun sig på en lyngtue , indåndede den søde Duft af den blomstrende gyvel og lyng og lyttede til hjejlens piben og hedelærkens sang . 
Styrket og dog træt af den stærke luft vendte hun så om aftenen hjem til den afsides liggende bondegård , hvor de havde deres bolig . 
Ejerne af gården var et søskendepar , så forskellige som dag og nat . Broderen var en stille , sindig jyde . Søsteren var en vild , sydlandsk skønhed , mørk af lød med gnistrende øjne , et forladt taterbarn fra heden , som forældrene havde antaget som deres eget . 
Den blonde mand og den brune pige levede sammen som to ærlige søskende . Han dyrkede sine fædres jord og sine fædres gud , og hun hjalp ham troligt med det første ; men både broderen og præsten bragtes undertiden til fortvivlelse ved hendes medfødte overtro og idelige hang til dyrkelsen af de hemmelighedsfulde naturkræfter . 

i begyndelsen var Ingeborg næsten lidt bange for hende , men snart lærte hun , at det var idet begejstring , der strålede ud af den sorte Gretes øjne , og som en hund kunne hun rulle sig sammen og lægge sig ved den blonde dames fødder . 
« tak , å tak , fordi du tog hende med ! »  råbte hun hulkende til Ingeborgs mand den dag , de rejste , og hun svingede med sit røde hovedklæde , så langt vognen kunne øjnes . 
Men alt får ende , også friluftsliv og sommerglæder . Endnu et dejligt efterår og en uforglemmelig juletid blev det forundt de unge at nyde deres samlivs lykke i deres yndige hjem . 
Men da dagene længedes i slutningen af februar fødte Ingeborg sit barn , en kraftig dreng . 
« en dreng , en dreng ! »  råbte hun jublende ind til sin mand , som sad i det tilstødende værelse . 
Hvilken fryd de påfølgende dage , men ak , lykken skulle vare så kort . 
Den tredje dags aften fik Ingeborg feber , og den tids slette hygiejne påførte denne sunde , unge konstitution den farlige smitte . Faren steg med hver dag , der gik , og en uge efter , netop som solen skulle gå ned , men endnu 

kæmpede mod mørket og gød sit stråleskær over Rosenborg tårnfløj , ja sendte sine røde stråler helt ind i den unge kones værelse ; da kæmpede også hendes unge legeme for at vinde sejr over døden ; men døden og mørket sejrede . Solen sank bag voldens træer , og hendes unge liv var endt . 
Stakkels , forladte , unge ægtemand og stakkels , moderløse , lille barn , ja , stakkels slægt . En af dine gladeste solstråler var slukt ; men mindet om den strålende , unge Ingeborg for-dunkledes aldrig , og alle kappedes om at værne og pleje hendes barn . 
Men den blå viol , som titter frem derude på garnisons kirkegård i slutningen af marts , den duftende narcis , der til pinse iklæder sig sit festskrud , sommerens rige rosenflor og efter-årcts brogede blomsterpragt , alle fortælle de om liv i sol og varme efter den lange vintersøvn . Og derom synger også den lille fugl , der slår sine jublende triller , når den i forbi-flugten hviler sig på det hvide marmorkors , der står på den unge kvindes grav . 
Ja opstandelseshåb og tro på gensynsglæde støttede man sig til i det gamle hjem , hvor sorgen havde så ondt ved at forvindes , sorgen over hele slægtens kælebarn . 

hun klarede sig . 
Ude i Nørrebros sidegader , hvor nu rabarberkvarterets fem etages kaserner næsten udelukke lys og luft , lå for en god menneskealder siden små huse på højst to etager , adskilte fra fortovet ved en lille forhave . I sådant et lille et etages hus boede spækhøker Jokumsens , den kønne Marianes forældre . 
Sirligt og pænt så der ud ; thi madam Jokumsen var en dygtig kone og Jokumsen , han forstod sig også på hygge . Det var ham i højstegen person , som havde malet stakittet og lysthusbordet med den smukke , grønne farve ; han havde også indhegnet gange og bede med store , rosenrøde konkylier , og i et anfald af næsten utidig flothed havde han anskaffet glaskuglen , der tronede på en ligeledes grønmalet stolpe . 

havens blomsterflor var mere broget end harmonisk , men righoldigt nok til , fra April til november , at forsyne de store glas vaser på sekretæren med prangende buketter . Det bedste ved haven var et elmelysthus , hvor Jokumsen på varme dage kunne sidde i skjorteærmer og nyde sit øl og på festaftener sin romtoddy . Han elskede lysthuset , fordi han derfra havde den dejligste udsigt til lejligheden . Stuen havde højrøde muks Gardiner , som om aftenen blev trukne for og lod den forbigående ane et hav af hygge indenfor i kahytten . ( Jokumsen havde i sine unge dage været skibskok og holdt derfor af at spække sin tale med maritime udtryk . ) desuden kunne han fra lysthuset holde udkig med enhver , der gik ind og ud af butikken , hvor den nystrøgne madam Jokumsen ekspederede kunderne . 
Kun de timer , da hun opholdt sig i køkkenet , beskæftiget med forfærdigelsen af alle de delikatesser , der forhandledes i butikken , måtte manden træde hjælpende til . 
Forresten kunne forretningen slet ikke gå uden fatter , mente madammen . Han måtte altid smage maden til , han havde jo stor erfaring og rutine i de dele . 
Det turde dog være , at en upartisk person 

ville have heldet til den anskuelse , at ekskok-kens kulinariske dygtighed langt blev overtruffen af madammens kogetalent , der var blevet yderligere udviklet under en seksårig kokkepigevirksomhed hos grosserer Holms på pladsen , medens fruen endnu levede , og der blev ført stort hus . 
Madam Jokumsen kunne endnu rødme ved tanken om den store dag i hendes liv , da fruen fra Vestergade efter middag var kommet ud i køkkenet for at bede om en opskrift på den christianshavnske fiskefarce , der endogså overgik den næsten verdensberømte på Vestergade . Intet under derfor , at den udsøgte tillavning af viktualievarerne hos Jokumsens rygtedes langt ud over kvarterets grænser . Det mindre bemidlede Nørrebro havde et rigt Opland i villaerne på blegdamsvejen , ved dosseringen og ved ladegårdsåen , og til dette Opland nåde rygtet gennem piger og rengøringskoner om alle de jokumske delikatesser , hvorfor nabokonens søn Emil blev engageret til bydreng og i de tidlige formiddagstimer sås galopere afsted med den berømte fiskefarce , delikat rullepølse , sylte og blodpølser , så gode som på nogen herregård . 

men en gang truede den blomstrende forretning med at sygne hen . Det var det år , da fatter tabte humøret , og mutter græd fra morgen til aften , så de salte tårer ville have trillet ned i maden og ødelagt den , hvis hun ikke havde indskrænket sig til at lave det allernødvendigste til sig og sin mand . 
Det var det sørgelige år , da familiens eneste , mandlige afkom , den raske Peter August , gik neden om og hjem . 
Peter August havde været en kvik og afholdt gut , som havde vakt de ærgerrigste forhåbninger hos sine forældre . Hele kvarteret beundrede Peter August , der altid fløjtede og trallede og var så flink til at give en håndsrækning . At se den dreng trække snore for vaskerkonen , skære klemmer til hende og hjælpe den dengang mindreårige Emil med at lave drager , var ligeså fornøjeligt som at være vidne til , hvor hurtigt han kunne skaffe sneen bort , ikke alene udenfor Jokumsens eget sted , men også udenfor den gigtsvage ølhandlers ved siden af . 
Ja , Peter August var en kvik og villig dreng , som alle holdt af , og derfor var der stor glæde i nabolaget , da det rygtedes , at han var kommen om bord på et af de store barkskibe fra pladsen , 

ikke som kokkens medhjælper , men som skibsdreng for at skulle avancere opefter og måske ende som første styrmand . 
I de første år gik alt udmærket . Trinene fra skibsdreng til Jungmand , Matros og anden styrmand passeredes hurtigt , og alle undte Jokumsen den fryd , det måtte være , at se ham gå foran med den nykonfirmerede Mariane under armen , så stram og fin i tøjet , at alle , hvem de mødte på søndagsturen til Frederiksberg , vendte sig om efter det unge , kønne par . 
Da var det engang , at hans moder ved hans hjemkomst fra en lang tur mærkede , at han lugtede af spiritus . Hans åbne muntre blik var også forandret , og han søgte ofte bort fra hjemmet . Men der var ikke lang tid til nærmere at drøfte sagen , da Barken , hvorpå han var styrmand , skulle afsted på en lang tur  « på varmen . » 
Moderen gav ham hans kæreste livretter , Mariane syede på hans tøj , og faderen trakterede med sin kanaster til romtoddyen i lysthuset . Således gik den sidste uge , og han drog bort , ledsaget af de gamles velsignelse og gode formaninger . 
Den gang strakte en tur på varmen sig over flere år . Man måtte rundt om Afrika , 

og det betragtedes derfor som en hurtig og godt tilendebragt tur , da Barkens kaptajn , to og et halvt år efter , lagde til ved pladsen med en god ladning og med skib og mandskab i god behold . Kun anden styrmand , den kønne Peter August Jokumsen , manglede . 
Hjemme på Nørrebro havde familien ikke hengi vet sig til sentimentale udbrud og unyttige længsler . Fader og moder havde arbejdet og sat penge på rente ; det skulle være til Marianes udstyr og måske til en skibspart til Peter August . 
Hver dag fruen på Vestergade gav hende fri , kom Mariane hjem som en spillende solstråle , og når madam Jokumsen talte med fruen , hørte hun altid lovtaler over , hvor net og pæn en pige Mariane var , venlig og adræt og altid pæn i tøjet , og så tog hun altid ved lære . Nu var det både år og dag siden , at sømmen på dækketøjet havde bugtet på grund af mangelfuld sammenlægning , og støv , selv på en af de øverste skilderirammer , ville have været uhørt . 
Som man ser , havde ægteparret Jokumsen grund til at være glad . Peter August kom nok hjem , rask og tilfreds som altid ; det havde vel 

kun været en kort raseperiode , da han sidst var hjemme , en børnesygdom , der skulle over-stås som kighosten og skålkopperne . 
Som et lyn ramte det derfor det agtværdige ægtepar , da kaptajnen lige efter hjemkomsten kom ud til dem for at fortælle dem , at de aldrig skulle få deres stakkels dreng at se . Han var gået neden om og hjem . 
Ikke , som de først troede , neden om og hjem på den måde , at døden en dag havde grebet ham , og at han var faldet ud i det store havs bølger , hvor han havde fundet sin grav som så mangen en ærlig sømand før ham . Nej , hans hang til drik havde fået overhånd , ingen advarsler havde hjulpet , og når han var fuld , blev han mere og mere ustyrlig . 
En dag , da de lå i batavias havn , havde han fået landlov og havde sviret og sværmet i land . Han havde yppet klammeri med en engelsk styrmand om en malajisk tøs , havde trukket sin kniv , og , da englænderen ikke ville give efter , var Peter August som et vildt dyr styrtet ind på ham og havde jaget ham kniven ind i underlivet . 
Peter August blev overmandet og arresteret . Da englænderen nogle dage efter døde af sit 

sår , ville han rimeligvis være bleven hængt , hvis ikke savnet af spiritus havde givet ham delirium , som i det usunde fængsel hurtig gjorde ende på hans liv . 
Disse kendsgerninger fik de imidlertid først at vide lidt efter lidt og ikke på samme dag ; thi skipperen , der sad og krammede sin fine søndagshat , så den nær havde mistet sin cylindriske form , kunne næsten ikke få ordene frem . 
Han tørrede hvert øjeblik sveden af panden med sit store , brogede silkelommetørklæde , og han blev så underlig tyk i halsen , meddelte han senere første styrmand på  « håbet »  . 
« jeg vil fanden tage e mig hellere passere kanalen i den tætteste novembertåge eller sejle rundt om kap  « det gode håb »  i en brandstorm end igen fortælle om den sørgelige vending , som det tog med den stakkels styrmand Jokumsen ; thi selv om man pyntei- på sagerne og siger , at det er så begribeligt , at man tørster i varmen , og at gemytterne så blive lidt , hvad man ville kalde , opsternasige og mere krakilske end herhjemme , og selv om man ikke nævner , at strikken og galgen var så ganske i nærheden , hvis sygdommen ikke havde gjort det af med ham , så var det mestendels umuligt 

at bevare kontenancen , da gamle Jokumsen sad og så ud , som om han skulle få et popleksi-tilfælde i samme moment , og madammen så på en med øjne præcis som på den sælhund , vi tog ungerne fra den gang oppe under Grønland .  » 
Jokumsen tog et højtideligt løfte af skipperen om ikke til fremmede at omtale sønnens endeligt . Kun på pladsen , om bord på  « håbet »  , hos herskabet på Vestergade og i hjemmet vidste man de nærmere omstændigheder ; for hele kvarteret hed det sig , at den lovende Peter August var gået neden om , skyllet over bord og opslugt af det store hav . 
Nu kom de år , hvor Jokumsens forretning sygnede hen . Det var , som om der var bristet en streng i de gamles tilværelse , deres energi var brudt , og godt var det , at Mariane tjente i det store hus med den megen glade ungdom , derved blev hun ikke knuget af sorgen , men blot noget sværmerisk og drømmende . 
Jokumsens begyndte at tage op af sparepengene . Stakittet var ikke mere nymalet , og maden i butikken kun så som så . 
Da var det , at mufti reddede situationen . 
Hvem var mufti ? En sort puddelhund , hvis 

moder havde været skibshund . Moderen havde i en spansk havn haft en liaison med en senor af puddelracen , og resultatet af denne forbindelse var , at skibshunden en skøn morgen efter ankomsten til København , netop som de fortøjede ved bolværket på pladsen , havde født seks dejlige , krøllede hvalpe . 
« du må drukne det skidt jo før jo heller , på en nær , der foreløbig skal blive hos moderen , »  befalede styrmanden skibsdrengen . 
Således endte de fem , krøllede hundebørn deres korte liv i havnens plumrede bølger ; men den efterlevende trak et højt nummer i hundenes lotteri . 
Mariane fik dyret at se en dag , hun var ude at hjælpe til med opvartningen hos grosserens ; hun fandt den så uimodståelig , og da styrmanden fandt den smukke Mariane uimodståelig , var hunden hendes , før hun ret fik tænkt sig om . 
Hjemme hos Jokumsens var der ikke overvættes tilfredshed med den firbenede tilvækst til familien ; men den gav stødet til , at madam Jokumsen atter måtte tage sig af huset , sådan , som den svinede til på gulvet og bed og flåde i Gardiner og møbler . Mufti voksede fra sine hvalpeunoder ; men nu var madammen atter 

kommet i trit med at skure og pudse og blev i vanen , så kahytten igen skinnede som i Peter Augusts tid . 
Kun med forretningen ville det ikke mere gå . 
Så var det , at mufti fandt på at gå til begravelser . 
I mange dage havde den stået udenfor gitteret til assistentskirkegård og havde følt en uimodståelig trang til at komme ind til alle de smukke blomster . Dens sydlandske øje frydede sig over farvepragten , og den nød i tankerne en steeple-chase hen over de mange , lave hække , som adskilte alle de mange gravsteder . 
Den var for længst ked af at rode efter muldvarpe i Jokumsens egen have , selv overfor en pindsvinejagt i heegårds store have i Blå-gårdsgade var den blaseret , og der var så langt hen til rotterne ved dosseringen . Men herind blandt de hundrede af tine små haver higede den efter at komme , kun springe og hoppe derinde og bjæffe ganske lidt af fuglene . 
Var det muligt ? Gitteret stod åbent , og ind fløj mufti og begyndte på den attråede fornøjelse . Men en gammel mand , det var 

graveren , fandt det ikke fuldt så morsomt at se spor af hundepoter på alle gravstederne og gav sig til at forfølge den ; men graveren var gammel og podagristisk , mufti ung og spænstig , så når han forpustet nåde hen i nærheden af dyret , stod bæstet med sin røde tunge ud af halsen , gjorde nar ad ham og lod ham komme ganske nær , før den igen begyndte sine kåde bukkespring . 
Således gik det i længere tid . Hver dag aflagde mufti et besøg på kirkegården , og hver dag indså graveren mere og mere , at hans forfølgelse var til ingen nytte . 
Da fik den ganske af sig selv roligere passioner . Den begyndte at gå til begravelser . Når den så en skare sortklædte mennesker gå op ad hovedgangen , sjokkede den rolig bagefter , standsede , når menneskene standsede , og løb i reglen lige i hælene på de sidste af følget , når de forlod kirkegården . 
Præsten bebrejdede graveren , at der fandtes hunde på kirkegården ; men da den gamle mand erklærede , at han ikke kunne få bugt med det løjerlige dyr , mente præsten , at så længe den ikke kradsede i jorden eller gøede , men gik stille og rolig , så var det bedst at lade som ingen ting . 

ligbærerne lagde mærke til den stadig tilbagevendende hund , klappede den og fik lyst til at undersøge , hvor den hørte hjemme . Den løb logrende i forvejen og viste vej hen til Jokumsens pæne hus i sidegaden lige ved . 
Jokumsen sad netop i lysthuset og grubliserede over Peter Augusts sørgelige skæbne , så smørrebrødet og øllet slet ikke smagte ham . 
Da rettede de sultne og tørstige ligbærere en anmodning til ham om at få en bid brød og en snaps , men fik et afslående svar , da der ikke var beværtning . 
Men madammen , som havde hørt anmodningen , blev altid højtidelig stemt , når hun blot kom i den fjerneste berøring med en af kirkens tjenere , og ville derfor gerne skaffe de trætte mænd en vederkvægelse . Hun mente , at når man ikke tog betaling for det , kunne man da have lov til at byde folk et stykke mad . 
Skæbnen ville , at der var sylte og fiskefrikadelle på maden , og da madam Jokumsen , selv om hun stod på sit hoved , ikke kunne lave dårlig sylte og farce , som ikke var pibet , så følte de herrer ligbærere det som en sjælden nydelse . 
Når de derfor havde været  « til lig »  , blev det dem for fremtiden en vane at dreje om 

med mufti ad sidegaden for i madam Jokumsens butik at købe lidt lækkert hjem med til pålæg . 
Således gik det til , at madammen atter måtte strenge sig an for at have  « forskelligt »  ; de nye kunder kunne man da ikke lade få den tro , at man ikke kunne præstere alt , hvad der forlanges til en bedre frokost . Fatter måtte igen begynde sine regelmæssige torveture , og nu prangede der atter stegte ål og hornfisk ved siden af skinke , sylte og nykogte rødbeder ; de sidste prydede kanten af fadet , hvorpå den tærnede flæskesteg lå . 
Mufti sitzede altid , når ligbærerne gjorde deres indkøb , for at få en lækkerbisken med ; men i dens udmærkede forstand , der dog kun var en hundeforstand , kunne den ikke klare sig , når det var passende at sitze og når ikke . 
Derfor hændte den skandale , at engang , da den syntes , en begravelse trak temmelig længe ud , sitzede den ved siden af den ene ligbærer for at få ham til at gå . 
Præsten så det heldigvis ikke , han svælgede , også ude ved graven , i Ros over den afdøde , en gammel , rig . Knark , som i levende live kun havde plaget sine omgivelser . Heldigvis var 

han blevet overrasket af døden , inden han havde fået forandret sit testamente , således som han havde bestemt , og givet sin formue til velgørende stiftelser , ikke for at støtte disse anstalter , men blot for at ærgre sine slægtninge . 
Af den grund var der  « stort lig »  den dag , den gamle , hadske mand blev begravet ; følget bestod af unge , glade mennesker , der aldrig havde haft noget tilovers for den døde . En ung nevø stod og regnede ud , hvor stolt en dag det ville blive , når han fik sin arvepart udbetalt og så skulle gå rundt og betale sine kreditorer ; netop som han var beskæftiget med disse glade tanker , fik han øje på den sitzende mufti . I sin glade stemning følte han sig mest fristet til at skoggerle af den løjerlige hund , men tvang sig til alvor . 
Efter begravelsen forhørte han sig imidlertid om det morsomme dyr og tik af ligbærerne en lang lovtale over hunden og familien Jokumsen samt over de af madammen forfærdigede delikatesser . 
Næste dag sendte han sin pige hen for at gøre sine indkøb hos den begavede muftis ejerinde , og da varerne svarede til den gode omtale , blev hans husholdning fremtidigt forsynet 

derfra , og de gode sager anbefalede til slægt og venner . 
Således gik det til , at kahyttens herligheder atter fik et stort publikum . 
Nu da der atter kom fart i forretningen , begyndte den gamle igen at interessere sig for at sætte penge på rente . Det var også synd andet for Marianes skyld ; hun klarede sig jo stolt . Nu kunne der måske blive både til udstyr og medgift . 
På dette tidspunkt var det en stor fornøjelse for børnebørnene hos etatsråd Holms at gå hjem med Mariane på Nørrebro . Ved familieforøgelser boede i reglen de største børn fra det hjem , hvor denne begivenhed havde fundet sted , på Vestergade og således også et efterår , da bedsteforældrene endnu ikke vare vendte hjem fra en lille udenlandsrejse . 
Bedstemoderen havde aldrig noget imod besøgene i Marianes hjem , hun holdt jo af de skikkelige småborgere derude på broen ; men nu ville jomfru storm sætte en stopper for dem . Hun mente nemlig , at de vare umoralske , drengene lærte at bande af den gamle Jokumsen , og pigerne lærte at sætte alt for stor pris 

på denne verdens goder . De udtalte sig nemlig altid i høje toner over det store traktemente derude , som de fandt dobbelt stort , nydt under så fremmedartede forhold . 
En septemberaften sad børnene med Jokumsen ude i lysthuset . Det var lykkedes dem at komme ud på Nørrebro ved at bilde jomfru storm ind , at de skulle i børneselskab , og at Mariane blot ville et lille løb hjem efter at have fulgt dem . 
Glade og fornøjede vare de så dragne afsted med Mariane og sad nu og ventede på den varme andesteg , som skulle nydes i anledning af ægteparret Jokumsens bryllupsdag . 
Men Mariane og moderen lod længe vente på sig med herlighederne . 
Da faldt børnenes blik ind i stuen , og der så de Mariane , som hulkende hvilede sine arme på bordet ; medens moderen ligbleg stod og klappede hendes tungede hår . 
Børn er i reglen diskrete , og derfor udtalte ingen af dem nogen tvivl eller forbavselse , da madam Jokumsen kort efter kom ud og meddelte , at Mariane havde hovedpine og derfor havde lagt sig på sofaen . De påskyndede derimod opbruddet , da de havde ondt af den 

stakkels kone , der så’ så bedrøvet ud , når hun mente , at hendes mand ikke lagde mærke dertil . 
Hvad havde da Mariane betroet sin moder ? 
Ak ! den gamle , sørgelige historie om en lettroende , fattig pige og en ung , samvittighedsløs forfører . 
Marianes moder var næsten blevet stiv af rædsel , da pigebarnet var begyndt på sin tilståelse . 
« du gode gud ! Da vel ikke en af de unge herrer på Vestergade ! »  udbrød hun . 
Forholdsvis lettet havde hun derfor følt sig , da Mariane hulkende fortalte , at det var en af den unge hr . Gustavs venner , som var kommet dei- hele vinteren , en ung søofficer , der hed løjtnant Buntzen . 
Da han hørte , at Peter August var død , talte han så kønt til hende om at dø på havet . En gang i foråret spurgte han hende , om hun ved aftenstid ville møde ham i kirsebærgangen . Den første gang havde hun sagt nej ; men endelig en aften , medens kirsebærtræerne blomstrede , havde hun givet efter for sin lyst til at se dem i måneskin . 

en aften , da der var stort selskab hos etatsrådens , sang han : 
„ En sømandsbrud har bølgen kær , det stolte hav hun fjern og nær betragter som sin brudeseng og vugge for sin dreng . “ 
Da havde han set på hende med nogle øjne , så hun nær havde tabt bakken med appelsinerne og syltetøjet , som hun netop var i færd med at byde om . 
Den aften vare de ikke i kirsebærgangen , men oppe i hans lejlighed i Nyboder . 
For alvor havde hun aldrig troet , at han ville gifte sig med hende , men han var så bedårende . 
Iaftes , da hun havde fortalt ham , at hun nu var vis i sin sag , havde han sagt , at det gjorde ham ondt , fordi han nu måtte forlade hende , da han skulle rejse i fransk tjeneste ; men han skulle nok sende hende så mange penge , at hun kunne klare sig . 
Da han sagde ,  « at hun kunne klare sig , »  faldt det hende først ind , hvor stor en sorg det ville være for hendes forældre , der altid havde 

sagt efter Peter Augusts død som deres eneste trøst : 
« se , hvor stolt Mariane klarer sig ! » 
Derfor betroede den stakkels pige sig nu til sin moder og græd , som hendes hjerte skulle briste . 
« tys , stille , far må intet ane , det kunne han ikke bære , »  vare moderens eneste ord , da Mariane havde endt sin tilståelse , som ofte var bleven afbrudt af voldsom hulken . 
Da etatsrådinden var kommet hjem , gik madam Jokumsen op på Vestergade . Hun holdt sig stiv og stram overfor jomfru storms og kokkepigens inkvisitoriske blikke ; hun kom kun for at spørge , om Mariane nu strøg manchetlinnedet tilfredsstillende , ellers kunne forældrene jo lade hende lære . 
Men da hun blev alene med fruen , åbnede hun sit stakkels , forpinte hjerte for hende . 
« der må handles og det hurtigt , den sorg må deres mand ikke få , »  sagde den energiske , varmhjertede Fru Holm . 
Som sagt , så gjort . 
Samme dag kørte Fru Holm ud på pladsen til farbroder Johan under påskud af at vælge sin krydderiforsyning til vinterforbrug ; 

men inde i farbroders private værelse , sagde fruen : 
« farbro’er , du må hjælpe og det i en fart . Den lille , nydelige Mariane Jokumsen , min stuepige , er kommet galt afsted med en af Gustavs venner . Du husker jo nok forældrene , moderen var kokkepige her i din salig kones tid . Det er dem , der havde den store sorg med sønnen , som gjorde de gale streger , da han var ovre i batavia med din bark  « håbet »  . Nu kunne de gamle folk ikke bære flere sorger , netop som de havde begyndt at rette sig efter den store sorg , derfor må vi have Mariane respektabelt gift . 
Men nu træffer det sig så heldigt , at styrmand Frederiksen , der lige har lånt penge for at blive medejer af  « håbet »  , en gang har sværmet for Mariane ( det var ham , der forærede hende puddelhunden , den kloge mufti ) .  « håbet »  skal jo afsted på en lang rejse , og Mariane må med som kaptajnens kone , forstår du ? Man kan jo aldrig se på et barn , om det er halvandet eller to år gammelt . 
Du må ærligt og redeligt sætte Frederiksen ind i det hele , eller også kan jeg gøre det , hvis du en dag vil lade ham træffe mig her . Falder det ham lidt for brystet , så kan man 

jo bare spørge ham , om han ikke har haft adskillige kærester i sine yngre dage , og om det ikke er synd at se ned på Mariane , blot fordi hun er et fruentimmer , som ikke kan undgå følgerne . Desuden har hun jo noget til bedste , et godt udstyr og to tusind daler , så han kan afbetale det meste af sit lån . 
Det skete , som etatsrådinden ønskede ; farbroder talte med skipper Frederiksen , og søndagen derefter meldte denne sig som frier på Nørrebro til stor glæde for Jokumsen , som den dag tog sig en ekstra toddy og hvert øjeblik smilede fornøjet over til mutter med et : 
« der kan du se , hvor Mariane klarer sig ! » 
Først i oktober stod brylluppet . Den dag kyssede etatsrådinden Mariane på panden og sagde :  « gør nu din pligt , min pige , resten af livet , så blive i nok lykkelige . » 
Samme dag lettede  « håbet »  og først halv-tredie år efter kom ægteparret Frederiksen atter til Danmark , medbringende deres førstefødte , en stor , rask dreng . 
« det er satans , så alle børn , der er fødte i nærheden af linien , er mørkladne »  , sagde skipper Frederiksen og blinkede til sin kone , da hun præsenterede barnebarnet for forældrene på Nørrebro . 

Mariane rødmede , drengens mørke øjne mindede hende om den bedårende søofficer ; men det skulle jo blot være kærlig spøg af Frederiksen , der ellers var så god imod hende i alle måder , og som holdt så meget af drengen . 
Ved juletid mødte Mariane op med en lille Frederiksen , der lignede skipperen fuldstændigt , og nu blev der holdt gilde ude i kahytten på Nørrebro med gåsesteg og rødkål . Og der blev drukket tæt for den smukke Mariane og de små Frederiksener . Og mufti sitzede for mangen en lækkerbisken , som den også fik . 
« således klarede Mariane sig , gud ske lov ! »  sagde madam Jokumsen til sig selv ;  « men som så meget andet godt , er det etatsrådens hus , vi skylde det . » 

efter den sejrrige treårskrig kom en lang periode , som ikke holdt , hvad den lovede . 
Sejrene ved Fredericia og isted kunne ikke afværge krigen 1864 , og det unge frihedsliv , som grundloven skabte , førte heller ikke til den rige udvikling , man havde håbet . 
Intet under derfor , at disse år kun fostrede få dygtige mænd blandt de unge og således også i det gamle hjem , hvor der ovenikøbet savnedes den stimulans , som kampen for tilværelsen fører med sig ; thi medens alt det festlige og skønne i livet næsten er en livsbetingelse for udfoldelsen af fine kvinder med rige sjæle , så lader overflod ofte mændene stagnere . Og dog , hatten af for de fleste af dem . 
Der var den fjortenårs dreng , som havde plaget så længe , til han fik lov at sejle som skibsdreng til Vestindien på et af onklens store 

fartøjer . Han gjorde sin dont om bord bedre end mangen fyr , der havde været vant til savn og slid . 
Da han en aften i st . Thomas havn skulle hente skipperen , blev han troligt ved fartøjet ; medens matroserne , da ventetiden faldt dem for lang , gik i land . Og medens skipper og matroser svirede i negerkipperne , lå drengen i båden timevis og frøs . Månen kom frem , han lukkede øjnene og tænkte på bådebroen ved Lyngby sø hjemme ved faderens landsted . Bølgeskvulpet dyssede ham i søvn ; men næste morgen var han syg , gul feber gjorde på et par dage ende på hans liv . I den kvalme kahyt lå han rolig og ventede på døden med sit barnehjerte bristefærdigt af længsel efter søstrenes kærtegn og moderens Kys . 
Blæs kun et honnørsignal på jagthornet ude i de gamle skove ved isseijord , enhver , der mindes den slanke jæger , sønnen fra det gamle hjem i København , som havde fæstet sig en gård derude mellem fjordene . 
En dag ved tøbrudstid , da han vendte hjem fra jagten , hørte han nødråb . Nogle skovløberbørn havde vovet sig ud på en af skovsøernes tynde is og vare faldne igennem . 

da kastede han jagttasken , krøb forsigtigt ud på isen , fik rakt sin bøssekolbe hen til børnene , som holdt sig fast ved vågens rand og fik dem således bjergede med stort besvær og med virkelig fare . 
Ellers faldt stordåd ikke i hans lod . Stille og bramfri røgtede han sin daglige dont , dyrkede sin jord og levede livet glad og lykkelig , således som det i hin tid blev levet der , hvor han havde fæstet Bo , med gæstfrihed i stor stil i de glade dage og sammenhold i modgangens stund , så også han indskrev sit navn i egnens historie . 
Sænk også kården for ham , den yngste af børnene fra det gamle hjem , den tapre , unge kriger , der som frivillig var med i krigen 1864 . 
Københavner , som han var , morede han sig over livet med sine bysbørn af de forskellige samfundsklasser . Strabadserne bar han sejt og udholdende om kap med kulsjoverne fra havnen og slagterne fra Vesterbro . Han var det oplivende element ved sit kompagni , og da kampen hin sjette februar rasede stærkest i sankelmark mose , da hørte han til de tapreste blandt de tapre . Da en østerrigsk kugle gennemborede hans unge , glade hjerte , styrtede han 

om i den hvide sne , og vintersolen kastede sine blege stråler på hans blonde hår , og dens gulrøde reflekser kyssede hans bristende øje . 
Se , det var nogle af halvtredsernes og tred-sernes unge mænd , sønner fra det gamle hjem , men mindets feer fremmane billedet af et af børnebørnene . 

en overløber . 
Han var en knøs på 17 år med spæn-stige lemmer og fyrigt blik på det tidspunkt , da mindernes feer først dvæle ved ham . 
Det er juli 1870 . Han står støttet til en af søjlerne ved koncertsalen i tivoli , hans læber bevæge sig , og begejstring luer i hans blik .  « Frankrig har erklæret Prøjsen krig »  , står der på den plakat , som er slået op på en af søjlerne . 
Nu bruse orkestrets toner , og Marseillaisen istemmes af et tusindstemmigt kor . Hele den smukke sommernat holdtes begejstrede taler , og krigssange lød gennem gaderne . 
Enhver , der den gang var ung , vil kunne mindes , hvorledes han i de dage fik en åndelig ilddåb af begejstring og energi . 

stærke , berusende tanker om hævn over det forladte Dannevirke , over Dybbøls fald og tabet af Slesvig bruste gennem de unge sjæle . 
Bedstefædre , i hvis ungdom man havde tilbedt halvguden fra Korsika , lærte deres børnebørn i brodersønnen at se en bebuder af store begivenheder og en hjælper af vort fædreland . 
Intet under derfor , at Gustav då , thi det var ingen anden end Henning dås og Ingeborg Holms unge søn , der lyttede til Marseillaisens elektriserende toner , mere end de fleste følte sig revet med af den begejstrings bølge , der løftede sindene . 
I hjemmet i Sølvgade , hvor hver plet mindede om hans unge , afdøde moder , var han vokset op de første tolv1 år af sit liv som midtpunktet i faderens tilværelse . Faderen tilbragte hele sin fritid sammen med barnet og søgte at opdrage ham således , at han altid kunne få et bifaldsblik af de milde øjne , der fra billedet over skrivebordet syntes at følge fader og søn i hver krog af værelset . 
1864 kom , og i Dybbøls skanser ramtes Henning då af en dødbringende granat . 
Da flyttede drengen hjem til moderens forældre i hjemmet på Vestergade , hvor det var , 

som om hans lyse smil og glade latter kaldte munterhed og glæde til live igen . 
Mangen sorg havde ramt forældrenes hjerter , og døtrenes glade skare var nu spredt rundt omkring i deres egne hjem . Hvor naturligt derfor , at der bjev ødslet med kærlighed på den elskede Ingeborgs dygtige , unge søn . Den gamle mand følte sig som forynget , når han kunne strejfe om i skovene ved Furesø med den raske dreng som ledsager på sine udflugter , og drengens munterhed var så smittende , når han vinteraftener fortalte bedstemoderen om sine småoplevelser , at den gamle kone kunne le , så tårerne kom hende i øjnene . Selv jomfru storm måtte bøje sig dybt ned over sin nye postille for at skjule , at hun kunne smile af disse kåde streger . 
Og imedens indsugede Gustav , gennem bøger og samtaler med de gamle , denne underlige blanding af begejstring for den franske revolutions storslåede frihedsideer og forgudelse af den geniale tyran , hvis sørgelige endeligt på st . Helena hele hans samtid havde begrædt , som var så karakteristisk for bedsteforældrenes generation . Midt i de gammeldags empireomgivelser levede Gustav sig tilbage til bedsteforældrenes ungdom og var således et fintstemt instru 

ment , hvorpå halvfjerdsernes vekslende følelsesliv kunne spilles . 
Ak ! Sommerrusen var så kort . Med stormskridt drog man fra nederlaget ved worth til katastrofen ved sedan , og ethvert håb om hjælp for Danmark fra det lemlæstede Frankrig måtte briste . 
Men Frankrig tog sig sammen . Paris , der udholdt den langvarige belejring med spartansk heltemod , viste verden , at den kraftige , galliske ånd endnu levede , og at kejserdømmets korruption ikke havde rod i folket . 
Det rige , intelligente Frankrig arbejdede med løvemod og energi , og milliarderne blev betalte . 
Og imedens voksede åndens liv , og Paris gik foran i kunst , literatur og videnskab , og hele Frankrig deltog i væddestriden . 
Herhjemme havde vi under vore små forhold , sejt og dygtigt , så ganske i det stille , søgt at råde bod på det sår , der var tilføjet os i 1864 . 
På landet kom der fart i agerbruget . Mejeriskorsten ved mejeriskorsten og studestald og svinehus efter nye modeller viste , at agerbruget reformeredes , og at der var taget kraftigt fat . 

hedeplantninger begyndte . Jernbaneanlæg myldrede frem , landet arbejdede , og dets hovedstad blev storstad . 
Men efter 1870 tik især åndens liv nye impulser . Der kom  « lys over landet »  både i genial digtning , blandt andre af den store digter , som udtalte disse ord , og i tankevækkende , nye anskuelser ved vort universitet . 
Vi vare ikke længere det afsides liggende , lille land . Evropæiske kulturstrømninger skyllede hen over os , ruskede liv og lugede op . Ja ! Det var gennembrudets tid . Man kunne ikke være taknemlig nok for at være ung i en sådan tid . 
Under disse forhold udvikledes Gustav då . 
I 1871 blev han student og ville nu studere medicin . 
Han flyttede da bort fra bedsteforældrene . Velhavende , som han var , fik han sin egen husstand og valgte sin bolig ude i et af de nybyggede huse ved sortedamssøen . 
Han boede højt tilvejrs og kunne se ud over kastanietræernes hvide julelys , over søen og de vidtstrakte fælleder til mark og skov i det fjerne . 
Ja ! Horisonten var vid , både bogstaveligt 

og åndeligt talt , og ungkarlehjemmet smagfuldt og hyggeligt . 
Til at passe sin husholdning havde Gustav då den sorte Grete fra Jylland . 
Med sit lidenskabelige hjertes kærlighed havde hun stadig søgt underretning om det unge ægtepar , der havde krydset hendes ensomme vej . Da efterretningen om unge Fru Ingeborgs død var nået hende , havde hun ikke spist i flere dage , og sorgen gjorde hende længe tavs og indesluttet . 
I de lange vinteraftener skar hun kunstfærdige trærangler , en  « kok »  , der kunne gale , og andet legetøj til Fru dås lille søn . 
Hvert år , når lyngen blomstrede , sendte hun en krans til den unge kones grav , og da Gustav voksede til , plyndrede hun nøddebuskene i Rold skov for at sende ham hele poser fulde af nødder ; og om efteråret satte hun Doner for kramsfuglene , da hun hørte , at det var hans yndlingsspise . 
Gustav , der som større undertiden skrev til hende , fik at vide , at hun efter sin Broders død havde solgt gården og levede alene . Det var derfor meget naturligt , at han , da han skulle have egen husstand , kom til at mindes Grete . 
Jublende glad tog hun imod hans tilbud 

og følte sig henrykt ved at tillave hans livretter , at ordne hans tøj , men især ved at pynte op i hans Stuer . 
I begyndelsen måtte rigtignok tateramuletten , der havde været bundet om hendes Hals , da hun blev fundet på heden , tages frem , før hun begyndte på den daglige rengøring i Gustavs arbejdsværelse . Hun rystede af skræk ved synet af dødningehovederne , der vare anbragte ovenpå reolerne , og endnu værre var det store skelet i hjørnet . 
Men inde i dagligstuen med de bløde divaner og puder , med de store , eksotiske planter og med det røde skær fra amplen i loftet , var hun vild af begejstring over at færdes , og Gustav lod sig opvarte som en pascha . 
Når vennerne samledes hos Gustav , over-raskedes de altid med en eller anden aparte ret . Grete samlede de store snegle på kastelsvolden , tillavede dem ligeså godt som i noget italiensk osteri ; hun plukkede også champignons ude i ordrupkrat og tilberedte dem , så selv en ungarer ville have frydet sig . Når så tokajeren funklede i glassene , måtte Grete drikke med . De mørke øjne strålede under det røde hovedklæde , og Gustav gav hende kastagnetter . Da dansede hun en czardas , så vild og lidenskabelig , 

som hendes zigøjnerblod lærte hende det . Det var , som om rynkerne udslettedes i det aldrende ansigt ; munden smilede og viste de blændende , hvide tænder , og legemet bevægedes med ungdommelig spænstighed . 
Dog var det ikke alene til nydelse og spøg , at man samledes i Gustavs hjem . Mange af hans medstuderende tyede til ham . De vidste , hvor opmærksomt han fulgte forelæsningerne , og hvorledes det hørte fæstnede sig i hans udmærkede hukommelse . På hospitalerne vakte hans skarpe iagttagelsesevne og intelligente forståelse hans læreres opmærksomhed . Hvor naturligt derfor , at mange søgte til den flinke og villige kammerat for at få hjælp og vejledning . 
Men også i det bevægede studenterliv med de stærke , politiske modsætninger tog han levende del . Han kunne føre en diskussion livligt og logisk , kunne holde fængslende taler og skrev let og vittigt for sig . 
Hans pen blev derfor snart søgt , og i de radikale blade tolkede han sine unge , oppositionelle anskuelser . 
Revet med af stridens hede , udtalte han åbent sin sympati for den republikanske re 

geringsform og brugte sit snærtende vid til at latterliggøre kongemagten . 
Da var det , at han en aften kom op til bedsteforældrene . 
En del af hans kusiner sad med bedstemoderen omkring det runde bord i dagligstuen , og den gamle etatsråd hørte fra sin lænestol smilende på de unge pigers muntre samtale . 
Men da Gustav trådte ind , forsvandt smilet , og et underligt , stramt udtryk , der var den gamle mands ellers så venlige ansigt ganske fremmed , lejrede sig om hans mund ; men bedstemoderen så op fra strikketøjet med sine kloge , milde øjne , og hun udbrød i sin allervenligste tone : 
« hvor heldigt , at du kom , Gustav . Jeg ville så gerne have , at du skulle gå op med på pulterkammeret og hjælpe mig med at sortere nogle gravenstener . Pigebørnene her have allerede så travlt med julegaverne , og storm er næsten lige så stiv i ryggen som jeg selv . Tænd den lille lygte , der hænger i spisestuen ved hjørneskabet , og kom med . » 
Den firsindstyveårige kone steg let og elastisk op ad trapperne , og Gustav gik ved siden af med lygten i hånden . 
Da døren til pulterkammeret var lukket , 

sagde den gamle Fru Holm :  « kast i en fart nogle håndfulde æbler i kurven der , for at vi kunne have dem ned med . » 
Imedens satte hun sig med sin ranke , knejsende holdning på den store sælskindskuffert , og Gustav vidste så godt som nogen , at nu skulle han i forhør . 
« sig mig en gang , min dreng , hvis bedstefader og jeg nu pludseligt mistede det meste af vor formue , så vi ikke vare i stand til at føre herskabshus , måtte flytte ind i en lille lejlighed og ikke kunne være så gæstfri som før , ville du så slå hånden af os ? Eller , hvis jeg nu måtte vige pladsen som husmoder for yngre kræfter og dele magten med storm og din kusine Anna , ville du så vise mig mindre ærbødighed end forhen ? » 
« men bedstemoder dog , hvad antager du mig for ? Hvor kan du rette sådanne spørgsmål til mig ? Jeg måtte jo være en sjofel karakter , jeg , som har nydt så uhyre meget godt af eders kærlighed , og som elsker eder så højt . » 
« når det er din overbevisning , hvor kan du da handle , som du gør ? Jeg mener ikke , at du for din bedstefaders og min skyld skulle lade være med at udtale din overbevisning ; 

men kan du da ikke indse , at du med dine sarkasmer over fædrelandskærligheden og ærbødigheden for traditionen opfører dig , som om du ringeagtede dit gamle fædrenehjem , fordi dets magts og anseelse vare blevne forringede . 
Nu er dit elskede fædrenehjem , vort kære Danmark , tilhuse på færre kvadratalen jord , efter at vi have mistet hertugdømmerne , og med magten svinder vor anseelse udadtil ; men skulle derfor vi , landets børn , negligere vor gamle moder . Nej , Gustav , bøj dig dybt i kærlighed til Danmark , ellers fortjener du ikke at være dine forældres barn . 
Din moders unge kærlighed blev vakt , da hun så din fader vende sejrrig hjem fra isted , og hun ville finde , at du ikke var værdig til at bære den mands navn , der gav sit liv i Dybbøl skanser , hvis hun havde hørt og læst dine anskuelser . 
Og vor kongemagt , den håner du . Overensstemmende med tidens fordringer må den dele magten med andre myndigheder . Men skal den derfor hånes ? Det er , som om du nu ville glemme , at jeg har kunnet svinge mit scepter som husmoder med myndighed i flere menneskealdre . Nej ! Bøj dig for majestæten , min dreng , selv om du ikke kunne føle ærbødighed 

for kongens person , således som det gud være lovet er tilfældet nu , hører du . Tifold ærbødighed for kong Kristian . 
Og endelig Gustav . Hvor er dine fædres tro ? 
Her i vort gamle hjem have vi altid i ydmyghed stræbt efter at give kejseren , hvad kejserens er , og gud , hvad guds er . 
Jeg har altid holdt på , at vor stol i frue kirke aldrig stod tom . Gamle og unge , herskab og tyende , alle have vi altid søgt til guds hus ; men det kan jo nok være , at den slags ytringsformer for troslivet er ved at blive gammeldags , ligesom det er gammeldags , når vore gamle loyale hjerter ofte med glæde dvæle ved den tid , da vi drog ud til Frederiksberg for at se kong Frederik den sjette sejle i kanalerne , eller , når det forhøjer vor glæde over vort landsted , at det ligger så tæt ved Sorgenfri , så vi ofte få et glimt af vor elskelige enkedronning at se . Men et står fast . Uden ærbødighed for vor gud og skaber og en ærlig villie til at leve efter Kristi moral , så godt , vi stakkels fejlende menneskebørn fonnå det , kunne vi ikke leve livet og dø på en rolig og værdig måde . Derfor , mit elskede barn , stans i tide og forarg ingen af de små . » 

« men bedstemoder dog , du dømmer mig for hårdt . Jeg må da have lov til at studere naturkræfterne og derefter danne mig en religiøs overbevisning , og jeg kan da ikke lade være med at gøre mig lystig over , at vi i vort lille land holder kongehus med et utal af prinser og prinsesser og en vidtløftig hofholdning . Det må jeg sætte i et grelt lys ; men min ærbødighed for dig og bedstefader formindskes ikke i mindste måde derved . 
Du ved , at jeg har en udpræget slægtskærlighed , for slægten kan jeg næsten ofre alt . »  og han bøjede sig ned og kyssede ærbødigt den gamle dames hånd . 
« så må jeg da fortælle dig , hvad ikke et af vore børn og endnu mindre børnebørn har anet . 
Når du forhåner kongens slægt , så for-håner du din egen . 
Den 26de februar 1794 brændte kristians-borg slot . Uhyre summer gik tabt , og mange små hjem , der havde fundet ly indenfor slottets mure , blev ødelagte , deriblandt mine forældres hjem . Min fader var kammertjener hos kronprins Frederik , en stilling , som i enevældens tid betød langt mere end i nutiden . Men forstår du , kammertjeneren var kun min fader 

af navn . Min unge , smukke moder havde tiltrukket sig kronprinsens opmærksomhed , hun var datter af en af oldfruerne , og kronprinsen havde hyppigt set den unge pige på slottets gange . 
At indlede en forbindelse med sådan en lille borgerpige , fandt fyrsterne den gang meget naturligt ; men forholdene vare små . Nu blev der ikke mere sørget for en fyrstes uægte børn som i sin tid for Vibeke kruses og Sophie Amalie Moths børn . Barnet kom ikke mere til at bære det stolte navn Gyldenløve , men fik den mands borgerlige navn , som fyrsten kunne få til at ægte sin elskerinde . 
Den dygtige , afholdte kammertjener indvilligede i ægteskabet , et arrangement , som langt fornemmere mænd end han fandt ganske naturligt . 
Hin februarnat , da det store slot lagdes i Aske , kom kronprinsen til min officielle fader og bemyndigede ham til på slotspladsen at lade opføre en træhytte , hvor min moder straks kunne linde ly , og den første marts blev jeg født ved foden af den endnu rygende ruin . 
Som du ser , barn , det er din egen slægt , som du søger at latterliggøre , og for slægten sagde du , at du kunne ofre alt . » 

Gustav stod tavs og betragtede den gamle kone , på hvis smukke ansigt lyset fra lygten netop kastede sit skin . Nu så han , at hun havde ægte oldenborgske træk , og da hun rejste sig , var det med en majestæt og værdighed , som om det var dronningediademet og ikke det fløjelsbånd , der holdt de hvide krøller borte fra den ædle pande . 
« du skal ikke give mig noget svar nu , Gustav ; men da jeg tror , at du ved nærmere eftertanke vil give mig ret , så vil jeg sige dig , at jeg i nat , da jeg lå vågen , har tænkt en del og er kommet til det resultat : at bryde med dine gamle venner og omgangstæller og pludselig skifte kulør , det kan du ikke , især på grund af den førerstilling , du har haft indenfor de unges Kres . 
Du må have tid til at blive roligere , til at se klarere og hensynsfuldere på mennesker og forhold ; men først og fremmest , du må bort . — 
gå nu med ned og sig , at dine studier kalde dig hjem i aften . Tænk i nat over din mormoders gode råd , og jeg vil bede til gud , at du i morgen kommer op for at sige din bedstefader et par venlige ord , så skal jeg nok sørge for , at han opfylder min bøn om at give 

dig de fornødne pengemidler , så du kan rejse til udlandet for at studere og arbejde og blive klar over dig selv . 
Den gamle frues arrangementer lykkedes som regel . Gustav då kom virkelig til at rejse . 
I Paris på sorbonne og i Pasteurs laboratorium , i Berlin hos virchow og Koch lykkedes det ham at komme . Han følte sig overvældet og lille ; men sankede af de rige guldkorn , der faldt fra vismændenes læber . Han følte klart og tydeligt , at sin videnskab , den store og betydningsfulde , den alene ville han ofre sin tid og sine kræfter . Når han nu vendte hjem , ville han ved anstrengt flid så hurtigt som muligt tage sine eksaminer for at få ret til at hjælpe sine lidende medmennesker . 
Bort med al forfængelig jagt efter politiske sæbebobler , nej , frem i arbejdet for det store mål : at lindre smerten , at gøre livet så let som muligt for dem , der ville betro sig til ham . Og så studere , atter studere , trænge dybere og dybere ind i naturens mange hemmeligheder . 
Bedsteforældrene fik den lykke at se Gustav då som medicinsk kandidat med udmærkelse , 

og det var ham , der som læge stod ved deres dødssenge og hjalp dem ud over denne underlige stund , da sjæl og legeme skilles . 
Religiøst gennembrud og klar overbevisning lykkedes det ham ikke at nå før nogle år efter . 
Det var en oktoberaften 1884 . Atter stod Kristiansborg i flammer . 
Tætte skarer fyldte de tilstødende gader . Unge og gamle strømmede til foi- med ærefrygtsfuld tavshed at se det imponerende skue , da deres kongeborg gik op i luer . Regn af glødende gnister , søjler af funklende , sprudlende ild hvirvlede op mod den mørke efterårs-himmel . 
Gennem den lange facades gabende vindushuller så man ilden forplante sig videre og videre . Man gøs af skræk for at miste alle Slotsholmens rige skatte , for biblioteket , tor-valdsens museum , for Kristian den fjerdes slanke børstårn , for tøjhuset og arkiverne . Alt kunne tabes , og slottet var dødsdømt . 
På dette tidspunkt , da brandkorps , militære og en hel mængde af befolkningen kæmpede med beundringsværdig energi for at redde , hvad 

reddes kunne , var Gustav då blandt dem , for hvem det lykkedes at redde vor malerisamling . 
Resolut overtog han kommandoen over kunstnere , studenter og soldater . Med rolige , sikre ordrer styrede han alt . 
« løft ned der , skær ud af rammen her , «  befalede han . 
Selv tog han fat med sine herkuliske kræfter , maleri efter maleri bares ned , og han fortsatte , til røg og varme fordrev de fleste af hans hjælpere . 
Da så han pludselig Blochs dejlige maleri af jairi datters genopvækkelse til livet i en af røg opfyldt sal . 
Det rødlige skær fra branden trængte udefra ind i salen og oplyste den smukke kristus-skikkelse . 
« der kan vi vist ikke nå ind ! »  sagde en af de menige ingeniører , som stod ved siden af Gustav . 
« jo ! I guds navn , kom med ! » 
Ordene kom som af sig selv , og dog var det , som han , da han sprang over de allerede varme gulvplanker , med røgen svidende i øjne og bryst , aldrig skulle nå den lysende frelserskikkelse . 
Ved de energiske mænds anstrengelser blev 

billedet løftet ned og båret hen mod udgangsdøren . 
« her kan ingen mere passere ! »  råbte en af de ledende brandofficerer nede fra trappen , og luer slikkede op ad trinene i etagen nedenunder . 
« tilbage ! »  kommanderede Gustav . Men i den store sal blev opholdet med hvert øjeblik , der gik , mere og mere uudholdeligt . 
« det er mig , der har udsat disse mænd for døden , »  for det gennem Gustavs tanker . 
De begyndte at råbe om hjælp , men vandets syden og ildens knitren under dem forhindrede deres nødråb i at nå ned . 
Da var det , som om han her på sine fædres Borg måtte bede til sine fædres gud , bede for sit eget , men især for andres liv . 
Med anstrengt blik stirrede han gennem den tætte røg for at spejde efter en udgang , og nu opdagede han virkelig en dør ved salens modsatte ende . Endnu en livsfarlig gang over det overhedede gulv . Kraftige hug med ingeniørernes økser , så sprængtes døren , og de stod ude på afsatsen til en trappe , som ilden endnu ikke havde nået . 

få minutter efter kom de ud ved kolonnaden , bærende det tunge maleri imellem sig . 
Denne dag kom til at sætte varige spor i Gustavs udvikling . Vel blev han aldrig orttodoks eller hyldet i dogmetro ; men han skal have sagt til en af sine venner : 
« jeg bøjer mig for alt , hvad der har hørt min slægt til og ikke mindst for dens stærke tro på forsynet . » 
Når den ansete professor då skal foretage en vanskelig operation , lægge de unge læger og kandidater ofte mærke til , at han står tavs , hensunken i sine egne tanker , lige før han nærmer sig operationsbordet . Den unge sygeplejerske mener , at han beder om held og kraft ; men sikkert er det , at når han går hen til patienten , kan der være en mærkelig fred udbredt over hans smukke , kongelige træk . 
Endnu er Gustav dås saga ikke endt ; men således som han er , er han en værdig repræsentant for familien då , og en stolt ætling af det gamle hjem . 

de gamle søskende . 
Enkefru Kristensen boede i en lille gammeldags lejlighed i st . Pederstræde . Men den passede godt til den lille , gammeldags frue , der gik her sammen med sin pige og nuslede og værnede om de gamle sager , der gemte så mange minder . 
Der var ingen genboere . Kun Petri kirke lige overfor . Man kunne tænke sig boende i en præstegård på landet , når klokkerne ringede derovre i tårnet . Man kunne følge de skiftende årstider ved at betragte den ville vin , der dækkede muren . I April og maj stod den med rødbrune Spirer , i midsommertiden frisk og grøn og nu ved efterårstid yppig og strålende i sit skarlagens festskrud . 
Og børnenes stemmer ovre fra frue plads lød muntert og kvidrende op til den gamle frue 

hele året rundt , hvad enten lindetræerne vare dækkede med rim eller stod og duftede med de dejlige , hvidgrønne blomsterklaser . 
Og stæren fløjtede foråret ind i sin kasse på gavlen . 
« hvor vejret dog er mageløst i dag , »  sagde den gamle kone , der gik rundt og tørrede støv af på de sirlige , blanke møbler . 
« solen skinner helt herind , og man kan næsten ikke høre ørenlyd for piphans . Hvor jeg skal have det hyggeligt med de velsignede børn ; men jøsses , tiden løber nok fra mig , hvis jeg giver mig så gode stunder . » 
Nu fik hun travlt . Asterserne og resedaerne blev ordnede i glasskålen og anbragte midt på den skinnende , hvide dug . På de malede kagefade på begge sider af blomsterdekorationen lå den hjemmebagte søsterkage og de små tvebakker fra bager Olsen henne i Strandstræde . 
Chokoladekanden blev taget frem af piedestalen og stod parat til at modtage sit glohede indhold . 
Nu blot rette lidt på den friske krans , der hang over billedet , som indtog hæderspladsen over sofaen . Billedet forestillede en 

kvinde med stor pibekappe og sniptørklæde på den blottede Hals . En kvinde med milde , forstandige øjne i det ellers ikke regelmæssig smukke ansigt , øjne , som vare gåde i arv til datteren , der nu stod og ordnede blomsterne om moderens billede . 
Så ind for at tage stadskappen og det fine , sorte silkeforklæde på , og alt var parat til de kære gæsters modtagelse . 
« de velsignede børn , »  som den gamle dame ventede , vare to mænd på over halvfjerds , de elskede brødre , som den fem år ældre søster altid havde omfattet med næsten moderlig kærlighed . 
Som fem Års barn vai- hun straks bleven gjort ti ) den store , da tvillingbrødrene kom til verden . De vare blevne betroede til hendes varetægt de lange sommerdage under legen i den gamle have . 
Barndomshjemmet var en sjællandsk præstegård , en lav , hvidkalket og meget forfalden bygning med store , lave og fugtige værelser , der dog forekom børnene så uendelig hyggelige . 
Præstegården havde en dejlig , stor have med mange frugttræer . Der var nøddegange og store buskadser af stikkelsbær , ribs og sol 

bærbuske og en hel skov af dejlige , duftende hindbær . 
Børnene , der hver fik sin egen lille have , stræbte at holde den lige så pæn som moderens blomsterbede , der vare så smukt indhegnede af lavendler , og som indeholdt både gyldenlakker og balsaminer , lilier og månedsroser . 
Men hvor pragtfulde moderens blomsterbede end vare , så betragtede hele familien dog med mest ærbødighed den del af haven , der stammede fra oldefaderens tid . 
Kaldet var nemlig gået i arv fra fader til søn i tre generationer ; det fortalte kirkebøgerne . Og at slægten endnu længere tilbage havde været præster , det viste de mange , gamle billeder , håndtegninger og små miniaturmalerier , der hang rundt om på væggene , og som alle forestillede mænd med pibekraver . 
Således gik det til , at der fandtes minder fra oldefaderens tid i den gamle have . Han havde plantet de store takspyramider og de mange buksbom , hvor varmen ligesom stod stille mellem de læderagtige blade ; hvor bierne sum mede , og moderen lagde servietter på bleg på de alenbrede hække . 
I denne have færdedes den moderlige , lille søster med sine to små brødre , til faderen 

døde , og moderen måtte forlade det gamle hjem og flytte til København . 
Livet inde i den store by , hvor de følte sig så ene og forladte blandt de mange , fremmede mennesker , knyttede de tre søskende endnu nøjere sammen . Og skønt de senere alle tre fik hver sit eget hjem , herskede der en mærkelig fortrolighed mellem dem , som man næsten aldrig træffer hos søskende , når de først have fået egen husstand . 
Den , der dannede midtpunktet for deres kærlighed , var moderen . Hende , der havde gjort deres barndom så lys og lykkelig , der havde stridt og arbejdet for dem i deres første ungdom , og som havde nedbedt himlens velsignelse over deres modne alder , så velsignelsen havde fulgt dem på deres vej og givet dem en stor del af livets goder , både i det indre og det ydre . 
Da moderen døde i en meget høj alder , sørgede de tre , gamle børn så inderligt som næsten aldrig før i livet ; nu følte de sig pludselig gamle selv , stående så underlig ene , nu de ikke kunne ty til deres vante rådgiver . 
Kort efter moderens død var det hendes fødselsdag . Da samledes de to gamle brødre hos søsteren , der nu , ligesom i barndommen , 

måtte overtage de moderlige pligter overfor dem , og i hendes beskedne hjem i st . Peder-stræde genopfriskede den gamle etatsråd Holm og hans Broder , den rige grosserer fra pladsen ( thi de gamle tvillingbrødre vare ingen andre end disse to ) deres barndomsminder . Så blev det da en skik , som de altid holdt over , hver tolvte september på moderens fødselsdag , at mødes der . 
Da drak de chokolade af de gamle kopper . Johan fik den med rosenguirlanden uden om reden med de næbbende duer , og Emil , således hed den gamle etatsråd , den med det unge par ved hængeasken , og medens de nød den drik , der mindede dem så stærkt om festdagene i barndomshjemmet , lod de blikket glide rundt i den lhe stue og frydede sig ved de gamle minder for altid mest at dvæle ved billedet med blomsterkransen , som søster Aurora altid meget kunstfærdigt bandt til højtidsdagen . 
Den dag , da vi træffe den gamle Fru Kristensen i færd med forberedelserne til brødrenes komme , ville deres moder være bleven hundrede år , og derfor syntes de alle tre , at dagen var særlig højtidelig . 
Præcis klokken et kom begge de to gamle og fik en hjertelig omfavnelse af søsteren . 
Il 

da så chokoladen var drukket , og de sad i den store sofa med det hjemmevævede betræk , kom gråpærerne frem . Det var en gave til den gamle frue fra gode venner på landet , og det var , som om de gamle mennesker blev børn igen , nu da de sad og spiste pærer sammen som i præstegårdshaven hjemme . 
Da hentede søsteren fra klappen i det gamle chatol en underlig , gammel æske , der var af hjemmelavet paparbejde , forsynet med små forgyldte lister , og indeni låget var der med vandfarve malet et alter med et brændende hjerte . 
Et Vers under det lille alter , signeret med faderens navn , og omgivet af sirlige snørkler og sving , viste , at da han 1787 skrev disse hjerteudgydelser til sin unge brud , var han helt og holdent i gud Amors magt . 
Indeni den gamle æske lå et gulnet brev , som søsteren på denne mærkedag ville læse for sine brødre . 
Hendes stemme lyder spinkel og gammel og ofte tørrer hun en tåre af , medens hun læser ; men det er , som om der strømmede kærlighed ud til de gamle børn fra brevets tætbeskrevne sider . 

mine elskede børn ! Jeg sidder alene en stille søndagaften , og mine tanker vandre tilbage til fortiden . Der påkommer mig en underlig trang til at nedskrive mine tanker i et brev til eder , som i måske først ville læse , når år er gåde . 
Selv om i ikke læse det sammen , så vil den af eder ( og det bliver sikkert min kære datter ) , som læser det , fortælle de andre , at det indeholdt et kærligt ord til eder alle fra eders moder og en kort beretning om mit nu snart afsluttede liv . 
Underlig fjernt står for mig mindet om min barndom på den store , forgældede herregård , som var mine forældres ejendom . 
Nej , mit liv , det indholdsrige , begyndte , da jeg lærte eders fader at kende . Han kom som kapellan til vor præst . Jeg så ham første gang en julemorgen , da den gamle præst var syg . Med funklende , glædestrålende blik stod han på prædikestolen og forkyndte glædens evangelium , og jeg , der selv var så glad , følte mig straks draget til ham . 
Året efter , 1787 , blev jeg hans hustru og drog med ham til den gamle præstegård , som blev mit lykkelige hjem i flere år . 
Der fødtes i , og som i af barndomslivet 

vist mest kunne mindes sommerlegen i den kære , gamle have , således stå de første år også for mig som omstrålet af lykkens solskin . 
Men ak . Lykkens tid var så kort ! 
I mindes jo" desværre nok den frygtelige dag , da i fandt eders fader nede i det store lindelysthus . Først lo i , da i så ham gribe med armene i luften og svirre så underligt med hovedet . Men da i tik øje på den tømte flaske , gik det pludselig op for eder , at hans tilstand var nedværdigende . Tak endnu en gang for eders kærlighed , i stakler , under den svære sygdom , som påfulgte , og som udelukkende var en følge af hans ulykkelige svaghed , den sygdom , som døden snart befriede ham for . 
At det skulle komme således var grumme hårdt . Jeg havde stadig håbet , at jeg skulle kunne skjule hans fornedrede tilstand for eder . Hvor ofte har jeg ikke lokket flasken fra ham . Nætter igennem har jeg måttet våge over ham , hvor han da , stakkels vildledte sjæl , bebrejdede mig , at jeg nægtede ham det , han kaldte sin eneste trøst . Han drak af næringssorg , eders stakkels fader . Hvor var det dog muligt , at han ikke kunne indse , at alt mere og mere gik tilbage for os , jo mere han hengav sig til sin last . 

mangen en lørdag aften har jeg måttet skrive hans prædiken , når han er kommet om-tåget hjem fra landsbyen . Jeg har med magt måttet klæde ham af , når vi kom fra bryllups-og barselgilder hos bønderne , for at han ikke skulle gå rundt i ornatet og vække forargelse . 
Så i kunne vide , at for mig var hans død omtrent en befrielse . 
Da nådsensåret var endt , måtte jeg drage hjemløs bort . Det bedste af vort bohave blev solgt , og jeg rejste ind til København for at se , om jeg der kunne tjene føden til eder og mig selv . 
Mit hjerte var bristefærdigt den dag , vi kørte her til byen . 
Da vi drejede om ved gadekæret , og jeg så det sidste glimt af den hvide længe , der havde været mit en gang så lykkelige hjem , da troede jeg ikke , at jeg kunne overleve sorgen . Men jeg havde ikke tid til at sørge . Her inde i København fik vi dog tag over hovedet , og hvor taknemmelig måtte jeg ikke føle mig over , at der fandtes et sted , hvor mine drenge kunne anbringes . På opfostringshuset fik i begge husly , klæder og føde og blev også holdt noget til bogen . 

du , min søde Aurora , der nu var en voksen pige , hjalp mig troligt . Ved syning kunne vi tjene til livets ophold . 
Selv om det kneb lidt imellem , så havde vi dog et lille hjem med nogle af de gamle møbler fra den kære præstegård . Så kom en tid , da jeg måtte give afkald på dig , min eneste datter , da du blev gift med skræddermester Kristensen . 
I begyndelsen ængstedes jeg , da jeg frygtede for , at du skulle have giftet dig for at lette mig næringssorgernes tunge byrde , og jeg var bange for , at din mand skulle stå under dig i dannelse og være ude af stand til at gøre dig lykkelig . Det var meget naturligt , at dit friske ansigt og beskedne væsen gjorde indtryk på ham . Jeg mærkede snart , at , når han kom herop for at rose vort arbejde til hans forretning , var det kun for at få et glimt af dig at se , og dog turde jeg ikke forhindre disse møder . 
Og gud være lovet , du blev lykkelig , min nøjsomme , lille pige , ved dit beskedne liv med din brave , hæderlige mand . 
Hvor må jeg dog takke gud , som det gik eder , mine flinke drenge . Da i vare konfirmerede , kom du , Johan , jo i handelslære . 

du ville absolut til søs , men gav heldigvis efter for mine bønner . Din lydighed belønnedes ; thi kort efter kom din principal og sagde , at han til nytår ville tage dig fra kramboden og ud på kontoret på pladsen , da han ikke nok som kunne rose din påpasselighed og flid , og dermed var din lykke gjort . 
Nu manglede jeg kun at få dig , Emil , anbragt . 
Da du var på opfostringshuset lagde kandidaterne inde på Frederiks hospital mærke til dig . Køn og opvakt , som du var , gav de sig i kast med dig , og du ved , hvorledes du kom til at gå byærinder for dem og børste fodtøj for dem . 
Da vai- det , at kandidat Verner , det velsignede menneske , opdagede , hvor nemt du havde ved at lære , og derfor i sin fritid morede sig med at lære dig engelsk og tysk , men især regning . 
Jeg syede dobbelt flittigt for at holde dig hjemme endnu nogen tid , så du kunne lære noget mere endnu . 
Da kom forfærdelige dage . Engelskmændene bombarderede byen . Her i st . Pederstæde var man midt i rædslerne . Johan kom for at sige fra sin principal , at jeg godt kunne bo ude 

hos dem på Christianshavn ; men Aurora , dejlige havde fået sin første lille , var bleven bragt herhjem . 
Jeg redte en seng nede i kælderen til hende , og der var vi så i nogle dage . Heldigvis var det jo sommer endnu , så det var mit håb , at barnet ikke tog skade af den kolde luft dernede . Men næsten vanvittig af skræk var jeg . Emil havde jeg hverken hørt eller set noget til i en hel uge , og min angst måtte jeg skjule for min datter for ikke at skade hende , så svag , hun endnu var . 
Den 25de Avgust havde Emil sidste gang været hos kandidat Verner på hospitalet . 
Som en drøm er alt det , der nu foregik . 
En aftenstund kom Emil glad og munter hjem ; men hvad han havde oplevet , fik stor indflydelse på hans fremtid . 
Kandidat Verner , der studerede botanik , havde vist Emil nogle sjældne planter og havde udtalt ønsket om at få nogle flere eksemplarer . Han ville anstille forsøg dermed , da han sikkert mente , at plantesaften ville være et virksomt lægemiddel ; men det var så svært at få 

fat i dem . Der skulle vokse nogle ude i ordrups-krat ; men de vare ikke nemme at finde . 
Emil , der gerne ville gøre alt for sin kære lærer , var så om eftermiddagen gået ud i skoven . 
Efter nogen tids omstrejfen opdagede .han nede ved mosen nogle eksemplarer af den sjældne plante . 
Han fik sin kniv frem og gravede ivrigt planter op . 
Medens han lå der , skjult af det høje enggræs , hørte han stemmer tæt ved . 
Det var to engelskmænd , der talte sammen . 
Emil kunne engelsk nok til at forstå , at det var officerer fra den engelske landgangshær , som her drøftede nogle af planerne for de kommende dage . Drengen lå stille som en mus og fik ud af det hele , at næste dag skulle være absolut rastdag , og først den derpå følgende dag skulle et større angreb iværksættes . 
Da de havde fjernet sig , løb drengen til København . 
Emil vidste , at kandidat Verners Broder som løjtnant stod ved Major Holsteins bataljon . Han fik fat i løjtnanten og fulgte med denne for at give Majoren beretning om sine oplevelser . Emils oplysninger bidrog til , at Holstein 

vovede det store udfald den 26de Avgust fra Classens have . 
Da hornblæseren var død , fik Emil , der forstod at blæse på horn , lov til at blive foreløbig ved bataljonen som hornblæser , og ved udfaldet blæste han det lystigste  « avancer ! » 
Først nogle dage efter kom han i tanker om , at vi kunne være bange for ham og bad derfor en fisker fra kalkbrænderiet om at bringe de visne planter med en hilsen ind på hospitalet med anmodning til kandidat Verner om at bringe mig underretning om , hvor han var . Men fiskeren udrettede ikke sit ærinde . 
Emil var også med ved udfaldet den 31te Avgust . Da han troede , at jeg under bombardementet var taget bort fra byen , gik han slet ikke op til det udsatte kvarter ved frue kirke ; men først efter bombardementet kom han for at få oplysninger om mig og for at se , om han endnu havde noget hjem . 
Dagen efter kom ingen ringere end Major Holstein selv . Han meddelte os , at han havde udspurgt Emil , om han ønskede at blive militær , men drengen havde sagt , at det brød han sig ikke om , men at han holdt så uhyre meget af at regne . Derfor mente Majoren , at han , når der blev roligere forhold , ville se at få 

Emil anbragt hos en af sine venner , der var chef for et stort bankierhus . 
Disse tildragelser har jeg meddelt eder så udførligt , for at i og eders børn kunne huske , hvor mærkeligt forsynet styrede Emils veje , og hvor ejendommelig hans livsførelse har været . 
Ved snarrådighed og energi tiltrak han sig andres opmærksomhd , så han kom ind i den virksomhed , der passede for hans evner . 
Senere har det været , som om alt , der kom i berøring med ham , måtte tjene ham til gode . 
Nu tænker jeg ikke alene på hans stedse voksende rigdom , men på den unge , smukke brud , han så tidligt førte til sit hjem , og som har været en moder og husmoder som få . 
Og børnene , de velsignede , de myldrede frem i det dejlige hjem , og når jeg nu tænker på hans børnebørn , da er det ikke tåbelig olde-moderstolthed , der får mig til at se på dem med store forventninger . Jeg har den fulde fortrøstning , at held og lykke vil følge hans slægt . 
Nu kun en tak til dig , min selvfornægtende datter , der som enke efter dit barns død deler det gamle hjem med mig og yder mig den ømmeste pleje og kærlighed , tak og atter tak derfor . 

og en inderlig tak til eder , mine to dyg tige , men frem for alt så uendelig kærlige sønner . 
Gud velsigne eder , mine tre velsignede børn , og gøre eders liv lykkeligt . Gid det må blive eder beskåret at leve et langt liv længe efter , at jeg har lukket mine øjne . 
At i da ville tænke med kærlighed på mig , det ved jeg , og jeg ved også , at i ville glæde eder ved at høre , at , til trods for sorger og modgang , så betragter jeg dog mit liv som såre lykkeligt , og det skylder jeg udelukkende eders kærlighed . 
Endnu engang gud velsigne eder . 
Eders moder . 
Her endte den gamle moders brev . Søster Aurora gemte æsken i chatollet . 
Endnu en stund blev de siddende sammen , de to barnløse gamle og hovedet for den store , blomstrende slægt . 
Og Broder Johan og søster Aurora tog Emils hænder og klappede dem kærligt . 

efterårssolen sender sine stråler ned gennem det brogede løv . 
På en bænk i Søndermarken sidder den gamle etatsråd . I Søndermarken , der før var reserveret de høje herskaber , hvor de lange alleer stå med fornem farvepragt , og hvor vandværkets bassin ligger på Caroline Mathildes smukke ridebane , er der så stille og kønt i efterårstimen henimod solnedgang . Det er eventyrets fortryllede skov , solen kaster sine røde stråler på lutter metaltræer . Der er bøgens kobberfarve , ahornens og kastaniens bronze og askens guld med hybens og tjørnebærs højrøde farvepragt . 
Det er henimod aften , ja livets aften folden gamle mand , den sidste af det gamle ægtepar . 
Det indholdsrige , men dog så korte menneskeliv gled forbi hans blik , og han tænkte på , hvor nær det stundede mod afslutningen . 

da lød glade stemmer i den tilstødende allé . En hel flok af børnebørnene , som han havde sat stevne , nærmede sig ham . 
Der var unge mænd , der allerede havde taget en tørn i livet og havde vist , hvad de duede til . 
Der var unge kvinder med rige muligheder og glade , jublende børn . 
Da begyndte aftenklokken at ringe i Frederiksberg og Hvidovre , og båret af septembers klare luft , faldt bedeslagene harmonisk sammen til en fuldtonende rytme . 
« hør , hvor smukt , bedstefader ! »  sagde nogle af de små og krøb op på bænken ved siden af den gamle mand . 
« ja , kønt og stemningsfuldt , »  sagde bedstefaderens kæledægge blandt de unge kvinder ;  « men ikke så løftende , som når frue kirkeklokker , så ganske tæt ved dit hjem , ringe højtid ind over den store , larmende stad . » 
Nu høres kun ekko af de sidste bedeslag eller — var det klokkerne fra vor frue , der fremmanede minderne fra det elskede , gamle hjem . 



det gamle herred 



indledning . 
Det er det gamle herreds historie , som her skal skrives , ja dets saga må i gerne kalde det ; thi dødt er det gamle herred , døde de fleste af de mænd og kvinder , som færdedes der , og dog er det kun en menneskealder siden , at livet der blev levet så kraftigt og rigt som få steder i vort gamle land . 
De , der vide , hvor det ligger , dette gamle herred , vide også , at det strækker sig som en arm ud mellem tvende fjorde . Det begynder nede ved den gamle stad og strækker sig langt ud , helt hen til fyret ved udsejlingen til det åbne hav . 
Den gamle stad , også den hører med til skyggernes land . 
Den har haft en historie som få eller ingen i vort land . Viking og sørøver stevnede op ad 

fjorden , plyndrede og hærgede , men gjorde også landgang og fandt , at der var godt at være derinde ved bunden af fjorden . Og lidt oppe ad den smilende å fandt de et sted , hvor de grundlagde en af de første kongestæder . Der sad kongen og styrede landet med mildhed og kløgt ; medens medkongen , den anden Broder , drog så viden om på Leding for at hævde skjoldungernes stolte ry . 
Dejlig var han , hin sagakonge , og når han efter sine heltetog hvilede ud derhjemme i den gamle by , så var det ikke alene landets unge døtre , der villigt gav ham deres hu ; men fjordens fristende datter , den dejlige havets frue , lokkede ham til elskov nede ved de smilende sommerbølger . 
Senere holdt den hvide Christ sit indtog i den gamle by , den blev en kirkens stad . Domprovst , kannik og kordreng færdedes den dag så lang i dens gader . Kirke rejste sig ved kirke , og til sidst fortonede domkirkens slanke spir sig i den klare luft der for enden af fjorden , og dens ry for viden om , sammen med hans , den store prælats , der kunne svinge sit sværd som den gæveste ridder og bagefter synge te deum under domens stolte hvælvinger , så borger og Bonde , riddersmand og præst , 

og hver kvinde , lige fra den fattigste viv til kongens højbårne søster , bøjede knæ og lovede gud , da valdemarernes stolte sejrsgang oprandt for Danmarks rige . 
Tiderne svandt . Forglemt lå den gamle stad . Den var nu kun en almindelig lille købstad , der lå smukt for enden af fjorden midt i en venlig natur . Kun domen med de slanke spir stod endnu og pegede mod himlen og fortalte om de stolte minder . Under dens hvælvinger blev de stedede til hvile , de danske konger og dronninger , lige fra den sidste Valdemars store datter , hende med mandens vilje og forstand , hende med den tredobbelte krone om sin hvide marmorpande , til ham , den folkekære , fra hvis ligfærds klokker man endnu kunne høre ekkoets dønninger , da Tyras gamle vold blev forladt , fortabt måske for stedse . 
Men fra denne gamle by , som lå der , glemt og glemmende , strakte herredet sig ud mellem de to fjordarme . 
Der var i dette herred både smilende agerland med hvedemarkers gyldne rigdom ; der var græsmarker med kløver i bugnende fylde ; der var kirker og skoler , landsbyer og herregårde . 
Hylden duftede og hang i fulde klaser over 

den hvide kirkegårdsmur ; munter ungdom samledes om aftenen ved gadekæret i den stille Landsbygade , hvor stokroserne skød op som brogede blomsterstager , der holdt æresvagt om de beskedne , hvidkalkede huse . 
I bøndergårdenes haver stod frugttræ ved frugttræ , i maj som en snebedækt skov , i september lokkende med søde frugter , der havde voksets gennemsigtige klarhed . 
I herregårdenes lyse sale gik unge kvinder og satte havens rige rosenpragt i de sirlige ala-bastkrukker ; medens mændene frydede sig ved jagtens glæder derude i de store , stille skove . Disse vidunderlige skove med smilende bøge og med et mylder af duftende planter . Hvor man trådte , kom ens fod , i forårets bedste tid , til at bøje en blomsterstængel ; snart var det liljekon vallens berusende klokke , snart den venlige blå Anemone eller den kyske , hvide skovstjerne . 
Så var der også de store Enge med de brede grøfter , kantede af den runde koblommes strålende guld , den fine nellikerods mørke fløjel og forglemmigejens uforglemmelige blå . 
Her midt i skoven lå slottet , kongeborgen , med tårne og grave , med slotshavens buksbom i sirlige ornamenter ; men på den anden 

side af slottet var det , som om herredets natur blev barskere . Mod vesterstrand lå de øde marker med sparsomt græs , med mærker af de trippende fårs rastløse fjed , med evighedsblomster midt imellem gyvel og enebær og med bølgesprøjtet fra den ensomme strand , hvor man næsten aldrig øjnede en sejler . 
Ovre på den østlige side af landtangen fortsattes skovene . Nu var det ikke mere den smilende , yppige bøg , men egeskoven med de tusindårige kæmper , hvor vedbend og benved slyngede sig imellem de knudrede stammer , og hvor lyngens røde tuer lå tæt mellem fyrretræernes barske skildvagter . 
Tilsidst blev skoven til krat , der endte med den anmassende følfod , den giftige bulmeurt og den stride marehalm , som voksede i det hvide sand ved foden af fyrtårnet , der stod som en forpost mod det åbne hav . 
Se , således er herredets vekslende natur , og de , der have kendt den , kunne tro , at nu , da herredet er dødt , må havet en stormflods nat være gået op og have rusket skovens kæmper op med rode , eller at en sandflugt har bredt sit golde tæppe over de frugtbare agre og smilende Enge . Nej , intet af dette er sket ; naturen er den samme . Der er endnu skyggefulde skove og 

kornrige marker , duftende blomster og lokkende frugter ; men — død er egnen ; thi hin slægt , ja hine slægtled , som levede deres glade liv derude i den fjerne , ensomme egn , er nu borte . 
Gårdene i herredet er delvis forladte eller drives af bestyrere og forpagtere , som kæmpe hårdt med lave kornpriser og høj folkeløn . De kunne derfor kun arbejde og beregne . Under disse forhold måtte de , der var tilbage af de gamle slægter , de , hvis øjne døden ikke havde lukket før deres fødeegns forfaldsperiode , flygte bort . Livet derude var levet så rigt og så fyldigt , at de ikke kunne se på alt dette uden med samme smerte , som den føler , der i et ligs stivnede træk ikke mere kan genkende sin bedste vens kærlige udtryk . 
Og derfor er det gamle herred uddødt , og dets saga skal skrives . 

slottet . 
På stentrappen , der førte op til det vestlige 
tårn , sad en ung pige . Det var en sildig september eftermiddag . Hun hørte på den dumpe lyd af de faldende kastanier og så på solnedgangens bleggrønne skær , der drog sin svage lysning ind mellem Alleens træer . Hvor var den kold og dødspående , denne underlige efterårs belysning . Grebet af øjeblikkets vemod skjulte hun sit ansigt i sine hænder . Da hørte hun pludselig en summen og hvæsen derude fra den mørke kanal , hvor svanerne holdt til . 
Hun var et søndagsbarn og havde derfor et åbent øre for naturens røster . Hun kunne forstå dyrenes sprog , vel at mærke , når hun var ganske ene og med opmærksomhed og kærlighed lyttede dertil . 
Der var mange svaner , nogle unge , nogle 

årgamle og så op efter i mange forskellige aldre . Ja , også et enligt par på over hundrede år ; thi , som i vide , kunne fugle blive meget gamle . 
De unge svaner kom hver vinter ind i et svanehus og havde en opvarmet dam , hvor de hver morgen badede deres hvide legemer ; men de gamle svaner , de førte deres eget fri og stolte liv . De kunne fornemme , når isnålene skød sig ud , ikke alene på kanalens mørke vand , men også derude ved strandkanten mod det åbne hav , og når de hørte sivblomsterne klinge med iskrystallerne , da løftede de deres vinger og fløj op mod den mørke vinterhimmel . 
En sælsom svanesang lød gennem luften fra andre svaneætter , der i kileformet slagorden rykkede frem og lod vinterblæsten slå mod deres hvide bryst og så — stevnede de alle mod syd . Det var en af disse gamle svaner , der , når den rigtige vinter kom , forlod egnen for at drage til mildere lande , som talte ; medens de unge svaner og den unge pige lyttede til . 
« om slottet skal jeg fortælle , om nogle af de gamle sagn , som er blevne mig fortalte af moder og bedstemoder , der igen havde dem som mundtlig fortælling , om hvad der var sket for seks , syv svanealdre siden . 

„ Hårdt det går mod ufreds tide , arme land , hvad må du lide ! “ 
Således lød sørgesangen ud over Danmarks rige ; medens mark Stig og hans æt selv holdt dom over konge og folk . Men værst gik det til i Jylland . Det var , som om brandskæret fra Finderup lade endnu kastede sit luerøde skin ud over Jyllands hede . 
Da fandt Erik , kongen hin unge , et lunt fristed i Sjællands skove . Herude på tangen mellem fjordene lå hans Borg som en skovduerede , skjult mellem de store træer . 
Her levede han og dronning Ingeborg , kong Birgers væne søster , i fryd og gammen . 
Her danseide falkedreng og bondeknøs med egnens blussende piger , når det klare mid-sommerbål blev tændt ude i borggården . Og dansen gik i højenloftssalen . Riddere og væbnere svang de unge jomfruer , førte af det unge kongepar . 
Her summede humlebien over lavendel og rose ; medens dronningen og hendes jomfruer sad i urtegården og baldyrede . I skoven gav det genlyd af jægerhornets toner og hundenes halsen , når kongen bedede hjort og hind og den ville orne . 
Engang havde kongeparret været længe 

borte og ventedes nu atter til den gamle Borg . I stegerset blev der braset og spiddet , og duften fra det stærke øl og den søde mjød stod langt ud fra bryggerset . Stuerne blev draget med det skønneste klæde , og på blegen lå det fineste lin ; thi om kort tid kom kongen , dronningen og den lille prins , landets dejlige tronarving , han , der kom som en gave efter de andre børns død . 
Men da dagen oprandt , da dronningens karm svingede ind i slotsgården , vare forhængene dragne for . 
Kongen svang sig ikke let og munter af sin fyrige hest , men steg bøjet og sorgbetynget af og gik med strenge miner og blege kinder forbi de hilsende tjenere . Og dronningen , hun vaklede ud af karmen , støttet af sin Ternes arm . Selv gennem sløret så man hendes kinders hvidhed og tårestrømmen fra hendes øjne ; thi det , den gamle amme bar , tæt tilhyllet i sine arme , var ikke det smilende kongebarn , men et lille barnelig , Danmarks knuste håb . 
Hvorledes var ulykken sket , ja hvorledes ? Du ubønhørlige skæbne ! Hvorfor stejlede hestene for dronningens karm ? Hvorfor gjorde de netop et ryk i det øjeblik , da hun begyndte at blive træt ? Hun havde siddet så længe med 

barnet på sin arm og havde holdt det op for det jublende folk . 
Thi hvor toget drog frem , forbi landsbyer og gårde , stod mænd og kvinder og jublede ved synet af det unge kongepar og den dejlige prins . 
Ved det pludselige ryk gled drengen ud af dronningens hænder ; vognens hjul gik over hans bryst , og hans lille hjerte hørte op at slå . 
De sidste mil havde det været et sørgetog , der skred frem ; kongens sorg forstenede ham . Som en støtte sad han på sin ganger , og inde i karmen trykkede dronningen hulkende det livløse barn til sit bryst . 
Fra abrahamstorp , som slottet her hed , blev barnets lig et par dage senere ført til Ringsted for at jordes ved valdemarernes side ; men kongen forskød sin unge dronning . 
Ak ! Erik , hvor kunne du ? Selv om stolthed over at være din hustru og barnets moder havde gjort din Ingeborg lidt uagtsom , så hun havde løftet sin skat for højt op i sine arme , for at hele folket kunne frydes med hende , så var det dog kun uagtsomhed , og hun ramtes fuldt så hårdt som du . 
Hvorfor støttede du hende ikke i hendes dybe sorg ? Havde du atter taget hende i din 

favn , kunne hun måske have født dig en søn , der kunne være bleven en god konge for sit folk , måske bedre og visere end de andre , nu da hans forældre vare adlede ved sorgens fælles byrde . 
Men nej , du forstødte din viv ; du drog bort , og hun sad alene i tårnet og så med sine stakkels , tårevædede øjne på den vestlige himmels mange farver . 
Hun førtes til st . Claras klosters venlige fred ; men forbandelsen som marskens krænkede viv udtalte st . Cecilie nat over din fader og hans slægt , skulle gå i opfyldelse . 
Danmark skulle være sin undergang nær , indtil en Atterdag tog styret i sin stærke hånd . » 
Her endte svanen sin fortælling . 
Nu forstod den unge pige , hvorfor det sukkede i den gamle lind her ved tårnets fod , nu fattede hun den vemodsfulde saga , som stod skrevet med guldskrift på den vestlige himmel . 
Det var blevet sent ; hun måtte hjem ; men næste aften ville hun atter gå over og lytte til den hvide fugls fortælling . 
Således skulle det dog ikke ske ; den næste aften lå hun i feber . 
Da hun atter kom oven senge , lå isen fast på kanalens vand , og de gamle svaner havde 

fulgt deres trækfuglenatur og vare dragne sønder på . 
Hun mente , at svanen havde meget mere at fortælle om hendes kære slot , og hun måtte håbe på , at den kom igen ad åre . 
Men medens hun venter , så lad os drage videre og høre , hvad der ellers kan fortælles om egnen . 
Vi gå gennem Alleen ud på landevejen med de stynede pile . Også nu er det solnedgang og efterår , og blæsten fejer de farvede skyer så hurtigt hen ad himlen , at vandet i de store pytter på vejen skinner som perlemor . Men der ved leddet dreje vi ind i skoven og nå i lyset fra den opgående måne gennem nåletræernes mørke bræmme helt ind i egeskoven , hvor det sted ligger , der nu skal fortælles om . 

skovridergården . 
Fire hvide længer høre til skovridergården , og på stuehuslængen er der frontespice . Den ville vin slynger sig helt op til taget , viklet graciøst om de mægtige kronhjort takker , og danner som en æresport om vinduet i gavlen . Det er derfra , man har den dejlige udsigt over engen til fjorden og bankerne på den anden side . Møllevingerne derovre snurre rundt , så hurtigt , at de danne et stort , sort kors i denne efterårets skumringstime . 
Bag huset breder haven sig , og en låge fører lige ind til skoven . Idyllisk og smukt er her i det klare oktober måneskin ; men de folk , som bo her , flytte snart bort ; thi nu , da herredet er blevet forladt og øde , drage de til mildere egne . Skovrideren , en forhenværende rytterofficer , er ikke barnefødt herude . Han er 

enkemand , og hans eneste datter var allerede halvvoksen , da han tik embedet herude mellem de gamle ege . I det sidste årstid synes hun ikke at trives i den barske vind , der kan stryge ind fra de to fjorde ; en egen uhygge bemægtiger sig hende i denne egn , der kun er et genfærd af , hvad den var . 
Derfor afsted til midtsjællands bøgeskove nede ved de store godsers smilende dyrehaver . Der kan man synge : 
„ Du , som har sorg i sinde , gak ud i mark og lund , og lad de svale vinde dig vifte karsk og sund . “ 
Men her — her hvisker det sælsomt i de store træer , og den uhygge , hun føler for stedet , forøges . 
Er det også dyrene , der her have talt til den unge pige som til hende , der sad lyttende ved tårnets fod ? 
De kunne have gjort det ; thi oppe i et af de nærmeste træer har en gammel høg sin rede , og den har fra pålidelige slægttraditioner hørt mangt og meget om den tid , da dens fætter i skoven , den ædle falk , blev afrettet , fik hætte på hovedet og sad på adelsfrøkenens hånd . 

den harmedes ved den blotte tanke om , at falken som slave skulle tjene menneskene og hjælpe med til at udrydde skovens andre dyr . Nej , det var ikke fra dyrene , hun havde sin visdom , men fra den gamle skovfoged , med hvem hun en nat havde været ude på skovsøen . 
Hendes fader var bortrejst , og hun havde været glad over at kunne få sit længe nærede ønske om at være en hel lang sommernat ude i naturen opfyldt af Niels skovfoged , der tog hende med på andejagt . Jægerbarn , som hun var , havde hun sin lille bøsse med og lå og ventede på det første andetræk . 
Hvor var der stille i denne store , tavse skov , kun en enkelt gang peb en blishøne eller en musvåge . Og i denne sindsbetagende belysning , i disse timer , der hverken er nat eller dag ; medens mosekonen bryggede , og elverpigen dansede , fortalte den gamle jæger om de mænd , der havde haft embedet før hendes fader , og om de kvinder , der havde levet som hun nu i den hvide længe i skoven . 
Brune og stærke , men ville og heftige vare de første af de mænd , der kom ind fra Tysklands store skove , fra turingerwald og schwarz-wald , fra skovtykning og skovensomhed , så stor og højtidsfuld , som vi ikke have den her i landet . 

de passede skoven med øvet øje ; de lod hugge og lufte ud og plante nyt ; og med sikker hånd traf de den ville orne , den lumske grævling , den dristige ræv og ørnen , der sejlede oppe i det blå . Hjort og hare , då og hind , skovdue og skovskade , de havde gode dage ; thi først skulle deres fjender udryddes . 
Årene gik , og stadig var den samme slægt til huse her mellem de gamle ege ; de passede deres dont om dagen ; men om aftenen stevnede de hen til de steder , hvor glæden fandtes . 
Og mange vare de steder , hvor oplyste vinduer strålede ud over skinnende sne , og der dansedes og skæmtedes den vinter lang i den muntre egn , og når sommeren kom , i de lune august-aftener , da tændtes der lys i havernes tætte løvhytter . I deres skær funklede den ædle vin ; men ude i de mørke gange gik de unge mænd og kvinder og talte om ungdom og kærlighed . 
Da lagdes ofte en arm om en slank midie , og læber mødtes i glade Kys ; men som oftest var det kun leg og skæmt blandt disse livsglade mennesker . 
Da hændte det en sommeraften , at en af de unge hvidklædte piger fra havens gange vandrede ind i den vildsomme skov , og hendes 

ledsager var en af de unge mænd med den brune lød og fløjelsskæret over de mørke øjne . Da endte det hele ikke i leg ; den unge pige kom grædende ud af skoven . Mon hun var bleven skræmmet af skovensomheden , nej , hun var jo ikke alene , men — i skovens mørke kan der ske mangen en mørkets gerning . 
Årene gå . Der er Dans i præstegården . Hvor glæder det dog de gamle , milde øjne at se på al den ungdom og glæde ! Det smukkeste par Danser atter og atter sammen . Han er lige bleven skovrider og har for et par dage siden overtaget sit embede ude ved den store egeskov . Hun er kun på et flygtigt julebesøg hos præstens ; før hørte hun hjemme på egnen , hvor hendes fader havde haft det embede , den unge mand nu havde fået ; men da faderen døde , var hun rejst med moderen ind til hovedstaden , hvor brødrenes opdragelse skulle fuldendes . Derfor nyder hun i fulde drag Dansens glæder her i sin kære fødeegn . Den unge mand ser hende dristigt og forskende ind i øjet , og medens hun i den yndefulde tyrolervals svinger sig ind under hans arm , svarer hendes blik med et tøvende ja . 
Men de gamle , milde øjne , det er præste 

konens ; de fatte meningen i dette spørgsmål og svar , og med et smil på læben kalder hun på sin gamle husbond for at vise ham de legende menneskebørn . Da han ser , hvem det er , formørkes hans blik , og da dansen er endt , kalder han de unge ind i sit studereværelse , og hvad han der sagde , gik som et blankt stål gennem de unge hjerter . 
Hun kom ikke mere ind i balsalen , men rejste næste morgen bort , og han — han vandrede ad den ensomme skovvej til sit ensomme hjem . 
Godt var det , at juleugens gode ånder vågede over ham den nat ; thi fristeren var nær for at lokke ham til at rette den blankt-løbede bøsse mod sit eget hjerte . 
Hans lille , skønne søster ! Hende var det , han havde set på med attrå i sit blik . 
Han selv var frugten af hint elskovsmøde , hin skærsommernatsdrøm i den mørke skov . Langt derfra var han blevet født . Da han så lyset , drog hans unge moder sit sidste suk , og han blev opdraget af hendes slægt ; men hans fader havde levet og virket der på egnen , havde nogle år efter hjemført en af landets døtre som sin hustru , og et af deres mange børn var hin unge pige , som den unge skov 

rider nu havde set på med hele sit unge hjertes varme begær . 
År gik , han passede sin skov , sit vildt og sine hunde ; men han levede som en ensom mand . 
Kun jagtens glæder nød han , skovbarn , som han var , og mangt et bæger kunne han og hans venner tømme , navnlig på purschjagten på de kolde efterårsdage . 
En oktoberdag havde han og egnens mest levelystne herremand været sammen på jagt ; og ofte havde de tømt det gamle , nordiske bæger , først med gammel rhinskvin , senere med svulmende burgunder for at ende med Spaniens gyldne drue . 
På hjemturen sad skovrideren og små-blundede . Da fik herremanden et overstadigt indfald ; han lod vognen køre ind på en bonde-gård , hvor han vidste , at datteren var alene hjemme . Da vognen holdt , løb han ind i køkkenet , greb den forskrækkede pige og bar hende ud til vognen . Afsted gik det nu i fuldt firspring til skovridergården . 
Skovrideren havde gjort store øjne ved at se den stærke tyveårs pige behandles som et barn ; men helt forstenet blev han , da hans kåde ven , ved ankomsten til hans ensomme 

hjem , lagde den blussende , modstræbende pige i hans arm . I det samme for vognen med den skoggerleende herremand ud af gården . 
Kort tid efter lyste præsten kirkens velsignelse over den retsindige mand og hans på-tvungne brud . 
Da hun havde været en retskaffen , ærbar pige blev hun en god hustru , der skænkede sin mand mange og sunde børn ; men da de voksede til , forlod de egnen , hvor der ofte blev trukket på smilebåndet af jagtdagens satyrspil . 
Se ! Det var de hændelser , der havde mødt den slægt , som havde boet i det hvide hus ved skoven , før den unge piges fader kom dertil . 
Således lød Niels skovfogeds fortælling , ikke med disse ord , men med kraftigere talemåder , måske mere malende , men også mere uhøviske . Det forekom den unge pige , som om hun i sommernattens kogiende skær var bleven vidne til noget af hint grufulde og gådefulde i menneskelivet , der hidtil havde været skjult for hendes jomfruelige sjæl . 
Hun havde ikke anet den fryd og den kval , der kan være mellem kvinde og mand . Nu var det , som om hun hørte spottende latter ud fra skovbrynet , som om naturens ånder lo 

af søskendeparrets unge elskov og af den drukne mands brudefærd . 
Hun hørte ikke , at Niels sagde , at dér kom andetrækket , hun lod sin bøsse ligge , sprang i land og løb som en jaget hind op til huset . 
Fra den dag elskede hun ikke egnen som forhen . Først hin oktoberaften , da vi så’ haven badet i fuldmånens lys , havde hun lidt ro i sit sind ; thi næste dag skulle hun og faderen drage bort , ned til de smilende bøgeskove , bort fra de knudrede ege , der strakte deres krogede grene efter hende , bort fra den skov , hvor hun første gang havde set frugterne stråle på kundskabens træ . Gud være lovet ; hun havde ikke smagt deres sødme ; men det var , som om deres stærke Duft steg hende til hovedet og gød uro i hendes blod . 
Dette er historien om skovridergården ; men gennem lågen kommer man ind på skovvejen , der fører til landsbyen , i hvis udkant der fandtes et andet hvidt hus , om hvilket jeg nu skal fortælle , og det er doktorboligen . 

doktorboligen . 
Det lysegrønne stakit begrænsede haven , foran huset var den kun smal , men fra gavlen strakte den sig langt bort . 
En lille å løb igennem den , og en hvidmalet bro forbandt den egentlige have med en egelund , hvor bukkaren duftede om kap med konvallen og violen . Store lindetræer stod udenfor huset , og når løvet midt om sommeren var tæt , var der halvmørkt i de store Stuer . Huset var bygget i palæstil med hvide mure og blåt tegltag og med små bitte ruder . 
Den gang var det en sjeldenhed at træffe på denne bygningsstil , og de mennesker , der boede i huset , vare heller ikke hverdagsmennesker . 
I dette hjem , som jeg vil kalde skønhedstilbedelsens og blomsternes hjem , sås ingen 

uskøn form eller farve . Husets beboere vare smukkere end jordens børn pleje at være , og husets herre , der var egnens læge , rugede over og værnede om al denne skønhed , der syntes at trives så godt i hans hjem . 
Han gik for at være en stor hustyran ; men dog må der have været en egen fortryllelse ved hans tyranni . Han var gift for anden gang , og jeg véd ikke , hvem man skulle beundre mest , hans første hustru med det åndfulde récamier ansigt eller den anden hustru , der i sin beskedne hjemmedragt lignede en defreggersk Madonna . 
Den mand , disse to kvinder havde elsket , kunne ikke være nogen brutal ægtemand ; den hånd , der kaldtes hård af de for sygdom ængstlige bønder , kunne tage så varsomt og ømt på den spædeste blomst , og den kunne klappe kærligt og mildt på den fineste kind . 
Af blomster vrimlede det , både inde i huset og ude i haven , men mest i det smukke drivhus , der var doktorens stolthed . Her tilbragte han det meste af sin fritid . 
Inde i stuerne var det om sommeren Markens og skovens ville blomster , der med aldrig svigtende skønhedssans anbragtes i vaser og Kummer ; medens vellugten strømmede ind gennem 

de åbne vinduer fra lindene derude eller fra andre af havens duftende urter . 
Hvor al denne blomsterpragt smeltede harmonisk sammen med det stilfulde interiør ; de gamle empiremøblers antikke former , kobberstikkene med de mytologiske figurer og den pragtfulde buste af Bonaparte . 
Om vinteren , når brændeilden flammede i kakkelovnen , da bedøvedes man næsten af de utallige hyacintter , tacetter og tulipaner , hvis glas om aftenen stod i lange rækker inden folde sammentrukne Gardiner ; og Gardinernes varme , røde tone dannede en pragtfuld baggrund for de sarte blomsterfarver . 
Når husets frue og døtre sad bøjede over deres håndarbejder , læste doktoren højt for dem ; den store poesi hos Goethe , Schiller og oehlenschlåger fandt i ham en forstående fortolker , og de smukke Vers føjede sig så naturligt på hans læber , bårne af hans smukke organ . 
Men gladest var doktoren om sommeren , når hans yngste børn , to raske drenge , kom hjem fra Roskilde skole . Da fulgtes disse tre i den dejlige have , og faderen fortalte om sine kære blomster . 
Den ene dreng , der senere blev en stor 

kunstner , indsugede mest gennem øjet sit barndomshjems skønhed . Han svælgede i beundring af glycinens og akaciens lilla og rosa ranker , af pinseliljernes hvide hække og auriklernes fløj elskanter ; han nød heliotropens mørke violet ved siden af den bly reseda , og i forsommertiden sølvpilen og rødtjørnen , der spejlede sig i åen for ikke at tale om det hvide tempel af frugttræernes skære blomster . 
Så kom junis væld af syrener og guldregn og oppe i egelunden kaprifolierankens voksblege hvidhed ved siden af den røde egespire . 
Således så’ og nød han faderens blomsterrigdom  ; men inde i drivhuset gik den ældre Broder og lærte de latinske navne på alle de line bregnearter , der dannede en slørlet ramme om rosernes strålende farvenuancer . Her lagdes hos den halvvoksne dreng grunden til det studium af botanikken , der førte ham dybere og dybere ind på studiet af naturkræfterne , så at han , år efter , langt fra det gamle herred , længe efter at den gamle blomsterelsker havde lukket sine øjne , blev en af Danmarks kendte videnskabsmænd . 
Udsigten fra doktorboligen var stærkt begrænset ; kun fra den vedbendbevoksede høj 

kunne man se lidt ud i verden , og øjet fængs-ledes da mest af det hvide kirketårn , der knejsede op over den gamle præstegårdshave , bag hvis træer præstegårdens lave længer lå hyggeligt gemte . Og om præstegården , eller rettere om dens beboere , vil jeg nu fortælle  .eder . 

præstegården . 
Jeg har allerede nævnet de gamle , milde øjne , der kunne glæde sig med de unge og følge dem under juledansens rytmer . 
Og disse milde øjne strålede og kastede deres venlige glans over det gammeldags præste-hjem , hvor gæstfrihed hørte med til de patriarkalske dyder ; men hvor lærdom og højagtelse for kirkehistorien og det højere teologiske studium gik hånd i hånd med troen på evangeliets åbenbaring . 
Jeg vil lade den gamle præst selv tale , det er en tidlig julimorgen ; han sidder i lysthuset , hvorfra man kan se ud over markerne . 
Derude gå den yngste søn og husets døtre og rive hø sammen med folkene ; det er et sommerfrisk billede at se på den tidlige morgenstunds høstarbejde , og hvor frisk lyder ikke sangen :  « hil dig vor fane , korsbanner hvidt ! » 

det er netop lyden af disse toner , der få den gamle mand til at tale , og alvorligt lytte både de ældre sønner og hans hustru til hans ord : 
« ja , Erik derude , han er ung og begejstret , og hvem nænner at tage begejstringen fra ham . Ivrig , beundrende discipel , som han er , af vor geniale Grundtvig , tror han jo fuldt og fast på det glade kristenliv og på vort folks uddannelse ved ord og sang . Mangen illusion vil briste for ham ; men mange gode sædekorn vil det med guds hjælp dog nok lykkes ham at nedlægge i de unges sind . 
Men hvor må der ikke luges og beskæres om den kristenlære ; mange vildskud må bøjes ind under pieteten for den lærde granskning , før den , renset og lutret , kan blive til det bedste i vor kirkeforkyndelse . 
Og nu véd jeg , at du , Anton , vil sige , at du tinder , at det er en smuk tanke at bringe biblens skønne sagn , som du kalder dem , i samklang med vor nordiske heltesaga , og at man derved får mere kærlighed til det ny testamentes rene morallære ; thi kun som morallære mener du jo , at den må opfattes , og at man mere og mere må bøje sig for naturens evige love . 

skudt forbi , min ven ! Det siger jeg dig , at der vil komme en dag , hvor du , den berømte læge , træt af at helbrede andres syge sind , vil føle trang til at få , ikke alene dit sind , nej din sjæl gjort karsk ved at bøje knæ for golga-thas kors . Så vil dine gamle forældres enfoldige bønner fra din barnetid rinde dig i hu , og da vil du , min kære dreng med de mange pund , atter styrket tage din gerning op , og du vil forvalte den til guds ære , og måske vil du mindes denne morgen i præstegårdshaven . 
Du , Vilhelm , du oprøres ved at høre min tale om den frie tanke . Endnu har du troens Skjold , men vogt dig , at ikke selvretfærdighedens rust skal fordunkle det . 
Der vil komme en tid , om en menneskealder eller så , da pietismen vil rejse sit hoved som en reaktion mod Eriks glade lære . I vil dømme og fordømme og støde mange fra eder , nogle over til papismen , men flest ud i vantroens mørke , glemmende , at kirken ikke alene skal vække og fordømme ; men at den skal styrke de troende og samle sin menighed i sin myndige , men kærlige favn . » 
Således talte den gamle præst , og hans ord havde vægt ; sønnerne med de forskellige livsopfattelser hørte tavse på deres fader , og 

de gamle , milde øjne hvilede beundrende på den elskede husbond . 
Sønnerne kom senere ud i livet som præster og som læge . De blev repræsentanter for de åndens svingninger , vor tid har været vidne til , og ved at betragte deres senere liv kunne man fristes til at tro , at den gamle præst hin sommermorgen havde haft profetiens gave . 
Hvor var det naturligt , at man ude i det gamle herred ofte tyede til denne præstegård . Man flokkedes i kirken julemorgen , når lysene skinnede ud over sneen . Og af et oprigtigt hjerte takkede man ved høstprædikenen for jordens rige gaver . 
Ja , på den kirkegård var det mildt og godt at stedes til hvile , selv om det også herude var svært både i livets gry og livets kvæld at sige sit farvel til guds dejlige verden . Men dejligst var det , når man i den gamle , hvide kirke hørte præsten lyse velsignelsen over mand og kvinde , før de begyndte livet som ægtefolk med hinanden . 
Det fandt også det unge ægtepar , der boede i den store gård med de røde længer . 

forpagtergården . 
Forpagtergården lå langt ude på Marken . 
Men havens træer stod tæt , så der skjultes godt for de varme favntag , der veksledes , ikke alene af gårdens egne beboere , men også af de mange , der kom i dette hjem , som jeg vil kalde kærlighedens hjem . 
Ja , ungt og forjættelsesrigt lå livet for det unge ægtepar , da de som mand og viv drog ind på gården en dejlig forårsaften . Nattergalen sang i birken den lyse vårnat igennem , og om dagen strålede solen på havens rosenrøde æbleblomster , og i den nærliggende skov stod bøgen så lysegrøn og jomfruelig , og gøgen kukkede og fortalte om mange , mange Kys . 
Årene gik , flere børn blev hilsede med jubel i det unge hjem og bårne til dåben ovre i den hvide kirke ; og lykken fra ægte 

skabets første vårdag blev ikke brændt af sommersolen , væltet og sønderrevet af efterårs-stormen eller gennemisnet af vinterfrosten . Nej , den blomstrede og øgedes år for år , og det var , som om den store Eros drog med sig en hel skare af små eroter ; det var , som om hele luften var gennemtrængt med erotik , og ikke alene inde i havens nøddegange og lindealleer , men også ude på markerne med det svajende korn , der i den friske fjordblæst bølgede som et hav . I denne friske natur blev kærligheden både varm og stærk og tillige så vidunderlig modstandsdygtig . 
Mange af folkene på gården sluttede forbindelser , varigere og smukkere end ellers , og solstrålerne smilede ved synet deraf og skinnede ind i de små husmandshytter ; men som en glorie sænkede de sig om et ungt par , der fandt hinanden herude i de glade feriedage . 
Hvor duggen perlede og glimrede , når de i den tidlige morgenstund gik hen over markerne og sang , så det klang . Hvor roserne duftede og bierne summede , når de i den glødende middagsstund sad sammen i det skyggefulde lysthus , og hvor stjernerne tindrede , når de i de lune augustnætter ønskede sig masser af menneskelivs samliv på alle de lysende 

kloder . Først på alle stjernerne i kassiopeias store , stille sommerfugl , så på hver ædelsten i den nordlige krone , derpå på hver af lyrens strenge og siden i det uendelige , indtil de , svimle af lykke , ved at tænke på evighedstanken med deres udødelige sjæle , holdt op med at tænke . 
Se ! Således vare de hjem , hvor skovrideren , lægen , præsten og forpagteren boede . Det vil sige hjem for dem , der boede tættest ved slottet ; men rundt om i herredet lå andre præstegårde , lægeboliger , skovridergårde og forpagtergårde , men først og fremmest en hel skare af herregårde . 
Der var venlige længer med murene dækkede af slyngplanter ; der var to etages gårde , hvis røde mure vare prydede med sandstensornamenter , og hvis store glasverandaer med de mange smukke blomster man kunne skimte gennem den udskæring i træerne , der lod de forbidragende på landevejen se helt op til hovedbygningen . Og endelig var der herregårde i den rigtige , gamle borgstil med tårne og grave , broer og vidtstrakte dyrehaver . 
Fælles for alle disse steder , lige nede fra den gamle stad og helt ud til herredets yderste 

spids , var det , at man overalt gjorde hverdagslivet så vidunderlig festligt . 
Der arbejdedes meget i det gamle herred , men , når man kun kunne finde den allermindste anledning , så omgav man arbejdet med et fornøjelighedens skær , der rygtedes langt ud over herredets grænser . 
Der tjentes mange penge derude på egnen ; men de strøedes med rund hånd ud både til rigelig hjælp til syge og fattige , men også for at kaste glans over de glade gilder og strålende fester , der fandt sted til alle årets tider og alle forskellige efter hver enkelt årstid . 
På selve årets første dag turede man rundt fra gård til gård for at takke for det gamle år og ønske hinanden et glædeligt nytår . Og stort var det held , og rig var den lykke , som man ventede sig af hvert kommende år ; havde det forbigangne været særlig lykkeligt , så var man vis på , at var først lykken kommen tilhuse , blev den der også nok , og havde man haft modgang , blev det nok bedre i det nye år . 
Var høsten slået fejl i fjor , var man sikker på , at den store hvedemark , der kunne indbringe sine titusind rigsdaler , nok i år blev udmærket , så godt som den tegnede . Var der 

død mange lam i fjor , steg nok uldpriserne i år , og således fremdeles ; man ville kun se det bedste i alt . Ja , man gik så vidt , at havde døden bortrevet en hist og her i et af de mange hjem , da sluttede de efterlevende sig endnu tættere sammen for at glædes ved livet og nyde det i fulde drag , medens tid var . 
Nytårsdag drog man som sagt fra gård til gård . Var det kaneføre , da genlød luften af bjældeklangen fra de mange kaner , og man glædede sig ved at vise hinanden de smukke , nye topper eller de kostbare skindtæpper , som man havde fået i julegave . 
Var det regn eller sjap for dog den ene vogn forbi den anden , og glade tilråb veksledes i forbifarten . 
Når man om aftenen mødtes på den store gård , der havde privilegium på at holde nyt-årsballet , var man allerede i stemning . Den friske luft havde gjort hovedet let ; men om formiddagen havde navnlig mændene måttet tømme mange glas til ære for det nye år ; stemningen var som sagt høj , og nytårsballet det muntreste af alle baller . 
Inde i den store dagligstue var der bredt en skinnende hvid damaskes dug over divanbordet foran sofaen ; husets frue sad bag den 

blanke sølvthemaskine , der var bleven købt på en auktion efter arveprinsen . Duften af den fine the opfyldte stuen , og husets døtre bød det friske bagværk om . 
Når så alle vare samlede , stemtes violinerne , og man begav sig ind i den store , strålende oplyste havestue . Man gøs lidt , der var slet ikke fyret ; man skulle danse sig varm , og snart hvirvledes man afsted i galopader og wienervalse , og granguirlanderne på væggene fyldte stuen med juleduft . 
Omtrent klokken tolv samledes man i den store spisesal . Der var dækket ved små borde , og man søgte altid sammen i små fortrolige klynger , og gik opvartningen ikke videre hurtigt , så meget desbedre , da kunne man længere have godt af sin borddame , den af de skønne , man foretrak , og som man altid sikrede sig allerede ved juleferiens begyndelse . 
Det var ikke underligt , at Kirsten og Ane Marie , Karen og Lisbet , alle de unge , kønne piger , der tjente på den store gård , kom noget mere ubehændigt fra opvartningen end ellers ; thi et farligt besvær måtte de have med at rette på huen og glatte på forklædet . 
Hver gang de kom ud i køkkenet for at få fadene fyldte , så kunne de jo næsten ikke 

genne Niels og Lars kusk fra egegård og Højbjerg væk , for ikke at tale om baronens tjener fra Stjerneholm . 
Der var i alle måder sørget godt for dem inde i mellembordsstuen ; der sad de andre kuske og spillede sjavs ; men morsommere var det at gøre lidt jav med pigerne . Selv husjomfruen vendte det døve øren til ; hun kunne da ikke begynde året med at gnave . 
Intet under derfor , at måltidet trak længe ud ; men tiden faldt som sagt ingen lang ; både herrer og damer spiste og drak desuden med god appetit . Man traf sit valg mellem fjordtorsk og karper ; men i reglen smagte man både på det røgede gåsebryst , den sprængte and og den kogte skinke , og netop på denne gård var grønlangkålen bedst . Så kom de sidste juleharer og endelig æbletærten og de dejlige valdnødder . 
Når dansen begyndte igen , vare de ældre også med ; de smilende , unge piger trak de gamle kavallerer bort fra l’hombrebordet til en eneste lille inklinationstur , og fruerne hvirvledes rundt af de unge studenter og yngste landmænd . 
Ude på de kølige gange gik ofte et par af de unge piger med hinanden om livet ; den 

fortrolige veninde måtte de betro blot denne eneste lille hemmelighed . 
Ofte for de forskrækkede tilbage med et skrig ; thi hist og her i de store vindusfordybninger stod et eller andet par , som havde så meget at tale om , der fik deres blod til at banke så stærkt , at opholdet i balsalen blev dem for varmt . 
Se blot , hvor månen skinner på den unge , smukke mand , der ser så beundrende på den unge pige , der står ved hans side .  « hvor du ser lin og voksen ud , »  havde veninderne sagt ved hendes ankomst . Ja , fin var hun ; den klare , rosenrøde kjole faldt så yndefuldt om hendes fine skikkelse ; fra kanten af det udringede liv strakte en sart hyacint sig ud på hendes hvide skulder , og de kastaniebrune krøller bar en krans af samme duftende klokkeblomst . 
Og voksen så hun ud ; thi i aften følte hun sig som voksen kvinde , først ved tanken om det forventede møde med ham , hendes unge hjerte sværmede for , og endnu mere nu , da sværmeriet ved hans ord udfoldede sig til bly , beskeden kærlighed . 
Da vægteren på gården råbte fire , blev der tænkt på kaffen , og da den var drukket , 

kom vognene frem . Endnu en svingom , og så kom pelse og kåber på i en fart , og afsted gik det til de mere eller mindre fjerne hjem . 
Men husets yngste døtre og veninden , som var der på julebesøg , lå og talte sammen , til Karen Marie klokken syv om morgenen kom ind for at lægge i kakkelovnen . 
De talte om onkel Peters morsomme tale , om hvor fætter Gustav førte glimrende , om Annettes og Sofies krinoliner , der dog var for store , selv om man brugte det i Paris , om unge Fru stjernes dejlige Hals og henrivende brudekjole , om Marie Louise og den unge ejer af Sofieholm ; det var jo dem , de havde overrasket ude på gangen . 
Ja , det havde dog været det bedste nytårs-bal , de endnu havde haft ; det fandt også Karen Marie , der ovenikøbet glædede sig til at skulle med og varte op ved hellig tre kongers gildet på egegården , og  « frøknerne skulle bare have set , hvor knøv og martialsk Lars kusk så ud i det ny liberi . » 
Hellig tre kongers gildet blev holdt med mange ceremonier . Det vrimlede med overtro i hver en krog af egegård , særlig på den aften ; man måtte jo vogte sig for ikke at støde julens 

gode ånder , der naturligvis nu alle vare samlede på denne julens sidste dag . 
Der var en trearmet sølvstage på hvert bord , pyntet med små grankviste ; og den store kage , der stod midt på bordet , var prydet med tre små vokslys . 
Den , der ved spisningen af kagen fik en mandel , måtte melde sig . Var det en herre , blev han konge og kunne vælge sig en dronning og omvendt , hvis det var en dame . 
Alle gæsterne måtte da lyde dette kongepar og rette sig efter dets mindste vink . Da vrimlede det med kåde indfald ; undertiden måtte en gammel , korpulent herre danse menuet med egnens sværeste dame , undertiden blev to , der ikke kunne fordrage hinanden , sendt op på frugtkamret efter de smukkeste æbler , eller også blev to , der henryktes ved ensomhed , sendt ned i haven for at vende fugleneget . 
Det kunne også hænde , at jægermesteren , der gik for at være en stor pigejæger , måtte kysse den tykke malkepige midt inde under lysekronen ; medens den snerpede lærerinde på Stjerneholm fik sit strømpebånd bundet af den overgivne fætter Gustav . Og således 

videre i det uendelige , til tårnuret faldt til slag . 
Når det sidste af de tolv slag havde lydt , samledes man om den rygende punschebolle , og glassene tømtes til ære for den nu afsluttede jul ; men mange unge pigeøjne blev fugtige ved tanken om at skulle skilles fra de kære feriegæster . 
Nu kom livet atter i hverdagsfolder . De unge mænd , der studerede i hovedstaden , vare borte , men endnu var der de unge forstassi-stenter og herremænd , et par kapellaner , nogle landvæsenselever og forvaltere , nok til , at der kunne ske mangen en forstyrrelse i de huslige pligter . 
Huslige vare de unge piger ; thi deres mødre , hvis ry som husmødre fløj hele Sjælland over , ville opdrage dem til , engang i tiden på deres egne gårde , at kunne holde traditionerne vedlige . Maden måtte være mere velsmagende end andre steder , dækketøjet hvidere og blankere , og endelig måtte de forstå at smykke deres hjem og sig selv med al den skønhedssans , som herredet var berømt for . 
Men i de klare måneskinsaftener , noget førend aftensbordet , gik man ud for at kælke 

ned ad skovbakken , eller man for på skøjter hen ad dammenes glatte flader , ja , undertiden , når frosten var streng , også hen ad fjordens mere knudrede isdække . 
Da blussede kinderne og øjnene strålede . Når man så forpustet og varm vendte hjem , holdt der ofte et par kaner i gården . Der var kommet besøg ; så kunne man få sig en sang eller svingom efter aftensbordet ; medens de gamle spillede kårt . 
Fastelavnsmandag blev altid fejret hos baronen på Stjerneholm med et muntert maskebal , og mange pudsige , men endnu flere kønne forklædninger var der . 
Den blomsterelskende læges smukke døtre forestillede ofte blomster , og dejligt klædte valmu-dragten den mørke , rosendragten hende med det brune hår og forglemmigej dragten den lysblåøjede . 
Der var pager , riddere , dronninger og perniller og mange , mange flere . 
Men — en fastelavnsmandag skete der noget mærkeligt , der forårsagede , at der aldrig mere blev holdt maskebal hos baronen . 
Han , præsten og to andre herrer sad ved spillebordet . 

i 
da trådte en dame ind , klædt i selskabsdragt fra slutningen af forrige århundrede ; hun bar ingen maske ; men et langt slør skjulte hendes ansigt . De fire herrer så beundrende på hendes rige og korrekte dragt ; men hun pegede ind på de dansende , rystede misbilligende på hovedet og forsvandt . 
Alle herrerne rejste sig forbavsede ; de ledte ude på gangen og inde i dansesalen , men damen var og blev borte . 
« hvad mener de , hr . Pastor , om dette syn ? »  spurgte den forbløffede baron .  « det forekommer mig , at det var , som om synet af maskeballet vakte pinlige erindringer hos den mærkelige dame , som om hun på en gang følte sig draget og frastødt deraf . »   « jeg mener , at vi for fremtiden skal lade de unge her i herredet danse i deres egne dragter og ikke mane svundne tider frem ! »  var præstens svar . 
Se , derfor blev der ikke mere holdt maskebal på Stjerneholm . 
Næste fastelavnsmandag nøjedes man med at lade egnens børn slå katten af tønden og slås om den gyldne orangeregn , der styrtede ned over dem , da bunden gik af tønden . 
Nu kom tøbrudstiden . Da svandt snfeen , 

så man kunne se , hvor prægtigt vintersæden stod ; man plukkede de* første vintergække i haverne , og , inden man vidste et ord af det , stod påsken for døren . 
Skærtorsdag var årets højtideligste dag . Da gik alle til alters og bagefter samledes altergæsterne til middag i de forskellige præstegårde , og den dag var måske den eneste i hele året , på hvilken man ikke så’ et kårt eller hørte en dansemelodi hele herredet over . 
Man drog tidligt hver til sit . Næste dag var det jo den for sin sneppejagt navnkundige langfredag , og , medens mændene skød de brune fugle , hoppede de unge piger fra Tue til Tue ude ved de store moser for at finde de første vibeæg . 
Det var nemlig gammel tradition , at påske-lørdag skulle der være så mange af de grønne , sortspættede æg som muligt mellem de farvede hønseæg , der fortæredes i store masser ved det første forårsagtige aftensmåltid . 
Det var første gang , at man spiste til aften uden lys , med det gyldne skær fra den nedgående sol lige ind i stuen . 
Og så , tidligt op om morgenen og i fuldeste puds til kirke . 

„ Christ stod op af døde 
i påske morgenrøde ; 
thi synger lydt og sjæleglad hans menighed i allen stad : ære være gud i det høje ! “ 
Således tonede det ud over de forårsgrønne marker . 
Ja , sjæleglad var menigheden her , og påskedag vare hjerterne svulmende fulde af forårs-fornemmelser . Lærken slog de gladeste triller , så man kunne høre det helt ind i stuen , hvor årets første lam blev spist . 
Når der allerede var glæde og friluftsliv ved påsketid , da kunne i tænke eder , hvilken jubel der var , når den dejlige pinsefest kom . 
Da blev kirken smykket med de friske bøgegrene , og dejligt var det , når arbejdet i kirken var endt , at gå hjem over markerne og at høre klokkerne ringe helligaften ind , medens kvæget , der nu var kommet af stald , stod og brølede ude i den unge kløver . 
Uforglemmelige solnedgangstime på denne lune forsommerkvæld ! 
Anden pinsedags aften var hele herredet til folkefest i  « lunden »  . Der blev danset og spøgt , men især sværmet under den lyse bøg om kap med nattergal og gøg . 

nu var det den tid , da der skulle lægges lærred på bleg , og endelig den store fåre-klipningsdag . 
Herude , hvor mange af markerne gik ned til den ensomme fjord , var der mange steder kun sparsomt græs , og derfor holdtes masser af de nøjsomme får , og på hver gård var der en stor fåreklipningsdag . Dyrene vare samlede omkring den største dam på Marken , holdt godt i ave af schæferen og hans prægtige , skotske hunde . Ud i dammen var der bygget mange broer ; på hver bro lagde en af husmandskonerne sig på knæ . 
Schæferen havde samlet hele flokken ved den ene ende af dammen ; han puffede så det første får ud i vandet ; det ene dyr fulgte det andet , ved hver bro blev de grebne af en bondekone , der , forsynet med et fladt træstykke , skruppede ulden . 
Tilsidst trippede hele flokken op ved dammens modsatte ende , piaskvåd , men med ren uld . 
Det var altid en solskinsdag , der blev valgt . Når dyrene derfor et par middagstimer havde været spærret inde i den med skinnende rent strøelse forsynede fårefold , var ulden allerede så tør , at klipningen kunne begynde . 

ovre i laden sad alle konerne på rad ; hver fik sit dyr på skødet ; men førend det nøgne , rystende dyr efter endt klipning blev lukket ind i fårestalden igen , blev det nøje undersøgt af schæferen , og gud nåde den kone , der havde hakket i skindet . Stor øvelse havde de jo , så i reglen forløb alt fredeligt . 
Den dag fik hver husmandskone to snapse både til morgenmellemmad og til midaften , og snakken gik lystigt . Der opvartedes med historier om høj og lav i mange Miles omkreds , ofte så pudsigt fortalte , at de unge , der lå oppe på høstænget for at høre til , måtte le ganske højt . 
En ugestid efter tog fædrene til byen . Ulden blev solgt og indbragte lidt så meget , at juni termin kunne klares uden alt for mange sorger ; og var der nogle tilbage , så måtte de forsvinde midt i skærsommerdagens bugnende pragt , i den duftsvangre høbjergningstid . 
Da kappedes alle de unge piger , lige fra de unge baronesser på Stjerneholm til den ringeste husmandstøs , om hvem der kunne have den smukkeste rive . Det galdt især om , hvem der kunne få en af sine mange tilbedere til at skære et rigtig flot navnetræk med smukke 

forsiringer op ad skaftet eller med et eller andet træffende valgsprog . 
Så blev da høet revet og stakken sat , og efter endt arbejde blev man siddende ude i den lyse sommeraften , hvor man nok kunne drømme , men ikke sove . 
Sommerferien kom , denne dejlige måned , da man i hele herredet kun fik grumme lidt søvn . Det var jo høstens travle tid ; man måtte tidligt op om morgenen , mændene for at tilse folkene i Marken , og kvinderne for at sørge for al den megen mad til det forøgede folkehold . 
Netop i denne tid mylrede det også i haverne med bær og grøntsager ; der skulle plukkes og syltes , enhver måtte hjælpe til , selv de glade feriegæster . 
Og tid måtte der skaffes til et forfriskende bad ude i del salte fjordvand , den måtte knibes fra middagssøvnen . Men at komme i seng om aftenen det var rent umuligt ; nordhimlen var så lys og klar , og samtalen gik allerbedst , når man samledes på stentrappen udenfor havestuen og nød de sidste jordbær eller de vidtberømte sorte kirsebær . 
Om søndagen var det hviledag , den eneste , på hvilken man gæstede hinanden fra gård til gård . 

men mange vare så også de fornøjelser , man fandt på . Undertiden red hele kavalkader afsted , først i kort galop op gennem hegnets lige alleer og videre udad landevejen til fyrtårnet . Der kastede hele det muntre selskab sig ned i de hvide klitter , og de små hvide islændere blev slupne løs og måtte tage tiltakke med den stride marehalm . 
På hjemvejen kunne det hænde , at et eller flere par ville skyde genvej ad de mere skyggefulde stier ; men vejene langs markgærderne og flere af skovstierne vare ofte så snævre , at man måtte ride meget , meget tæt ved siden af hinanden for ikke at blive greben af de lange brombærranker eller af de ville roser . 
Når man efter endt omklædning mødtes til middagen , vare alle de unge enige om , at det var bedst at blive hjemme og hvile ud , at ligge henslængt på plænen under de store morbærtræer og se på børnene spille ring eller fjerbold . 
Denne ordning passede alle parter ; thi der var nok af de ældre , til at den store char-a-banc næsten blev overfyldt ; de holdt alle så meget af denne eftermiddagstur hen over markerne . 
En sådan aften sagde værten , der selv kørte hestene , at nu var det bedst at se , hvor 

ledes sæden stod , og i det samme kørte han firspandet ind i den bølgende kornmark og vendte først på Toppen af bakken midt inde i sæden . De købstadsfolk , der vare på vognen , forbavsedes og forargedes , men herredets folk fandt , at det var Pokkers flot , som det sømmede sig den mand , der havde så stort et hartkorn . 
En yndet fornøjelse i sommerferien var det også at mødes til frokost i lunden . Oppe ved de høje fyrretræer , der i århundreder havde tjent til sømærke , var der et gammelt ildsted , hvor de nye kartofler blev kogte ; medens en hel skare trak sko og strømper af og soppede ud i det lave vand for at stryge rejer . Fiskerne havde lånt dem nogle rejenæt , dog måtte mange nøjes med drengenes insektnet ; men lige fornøjeligt var det . 
Undertiden satte flere familier hinanden stævne ude i de store skove ved de gamle ege , og under de mandshøje ørnebregner lå man lunt og godt og nød den medbragte chocolade . Derpå legedes dei- enkemand , til solen sank , og syngende kørte man hjem ; en hel mængde unge stuvede sammen på de store høstvogne . 
Hver søndag aften endte med Dans og dejlige ture i det klare stjerneskin , hvor de 

mange stjerneskud forjættede så mange ønskers opfyldelse . 
Men sommerferien fik ende , og underlig vemodsfuld var slutningen af Avgust . Der var ingen , som holdt af at se trækfuglene samle sig til afrejse og flyve hen over de nøgne marker . Dog måtte man tage sig sammen og vise folkene sin glæde og tilfredshed over det fuldendte høstarbejde og give dem en glad aften , når det sidste læs blev kørt hjem . 
Så kom september , og hvem kunne andet end føle sig glad i dens klare , krydrede luft , hvor duggen perlede på Georgine og asters , og hvor træerne bugnede af frugt . Æbler og pærer blev plukkede og opbevarede , og dejligt var det at se hele denne havernes strålende rigdom . 
Men dejligst var det dog at gå med på hønsejagt , så kunne de , der ikke forstod at håndtere en bøsse , plukke nødder ude på de vidtstrakte gærder og hegn . Pragtfuldt var det at se den med dugdråbe !’ besatte  « flyvende sommer »  som et diamantslør ligge over de brune brombær , den røde hyben og den blå slåen . 
Medens efterårspl øj ningen foregik , var alt i virksomhed inden døre med syning og strik 

ning ; thi mikkelsdag mødte man i hvert sogns præstegård med en hel stabel tøj til de nye konfirmander . 
Med en god samvittighed lod man sig præstekonens kommenskringler og hjemmelavede mjød smage . Man vidste , at de velklædte tjenestefolk fra herredet vare meget efterspurgte , selv inde i byerne ; og at de vare så velklædte , lå i , at de bedre stillede folk forsynede deres indsidder- og husmandsbørn med så godt tøj til konfirmationen , som om de havde været gårdmandsbørn alle sammen . 
I oktober fejredes de store høstgilder , og af dem gik der stort ry . Ofte kom folk fra selve hovedstaden for at deltage i dem . Det var kongelige dage de to , tre oktoberdage , man kunne tilbringe derude . Først en harejagt ude på markerne med den milevide udsigt eller en bukkejagt i den friske skov , hvor rimen fra nattefrosten endnu lå på underskovens yppige vegetation . Derpå med frisk appetit hjem til de gule ærter og så danse sig træt på høstgilderne til langt ud på morgenstunden . 
November kom med slud og kulde , men travlheden med slagtningen og de påbegyndte julegaver fik tiden til at gå , og man levede da heller ikke helt som eremitter , man måtte 

da ses en gang imellem for at spise mortensgæs sammen . 
December holdt sit indtog og med den i reglen den første sporsne ; men jagtens glæder blev afbrudte af den ubarmhjertige december termin . Da måtte husfædrene ind til København for at klare det værste . 
Undertiden var det jo kun blevet en middelhøst , eller selv om høsten havde været glimrende , så havde udgifterne været ualmindelig store ; men man havde jo et godt navn , en prioritet hist , et lille lån her , det hjalp alt sammen . 
Mere lettet vendte man hjem , og var der endnu en sky på en eller anden pande , så var der altid en blød kvindehånd til at stryge den væk og en indsmigrende stemme til at sige , at nu kom julen , den glade juletid . 
Da viste herredet sig i sin fulde glans , da strøedes der ud med rund hånd . 
Fra gård til hytte , ja endogså til fattighusene , blev der valfartet hver eneste dag , mere og mere , jo nærmere man kom den 24de december . Gryn og flæsk , smør og fersk sul , æg og hvedekager kom ind i de fattigste hjem ; og de unge piger delte ud til højre og venstre varme 

strømper og nye træsko , forklæder , vanter og smukke huebånd . 
Heller ikke manglede det på storstilede bibler og psalmebøger og de nye almanakker til de gamle , samt dukker og legetøj til børnene . 
Som om det var i eventyrets verden , fik hver især sit største ønske opfyldt . Ofte skulle de unge piger hilse fra deres fader og sige , at der stod lidt kvas og et par stakke tørv ude ved huggehuset ; hvis Lars eller Niels selv ville hente det , så værs’go’ . 
Ja , i tiden op til jul tænkte alle , endnu mere end ellers , på at sprede glæde omkring sig . Og når juleaften kom , og aftenstjernen tændtes på den blege vinterhimmel , så nynnede alle , medens de lyttede til klokkeringningen : 
„ På stjernetæpper lyseblå lyseblå 
skal glade vi til kirke gå halleluja ! “ 
Således begyndte man den højhellige juleaften og ikke alene oppe i stuerne ; men den gamle julepsalme lød også fra tjenestedrengen , der skulle over i loen for at sætte grød til 

Nissen , og fra den gamle staldkarl , der var i færd med at rejse fugleneget . 
Glæde var der overalt . Fra den rigeste gård til den mindste hytte strålede lysene langt ud i den mørke nat , og duften af gåsen , ribbensstegen og de varme æbleskiver mærkedes helt ud på vejene . 
Og i de kommende dage nikkede smilende ansigter ud efter de glade mennesker , der kørte til kirke og fra gilde til gilde ; og hvor man færdedes lød et oprigtigt  « glædelig jul »  . 
Høje og lave sagde hinanden tak for det gamle år , inden de med knald og brag skød det ud på den overstadig lystige nytårsaften . 
Se , således gik et år og mange , mange år som dette ; nye slægter voksede op , medens andre stededes til hvile , og altid holdt man sammen , hjalp hinanden , så godt man formåede og elskede sin gamle egn , det kære , gamle herred . 
Men så kom der en svær tid for vort landbrug ; man kæmpede tappert ; men under de forhåndenværende forhold kunne de gamle traditioner ikke holdes vedlige . 
Da var det , at de gamle slægter drog bort og spredtes i forskellige livsstillinger ud over 

landet ; men ofte kom nogle af børnene og børnebørnene derud for at se de af forældrene lovpriste steder . Således også den unge pige , der hin efterårsaften sad og lyttede til svanens fortælling . 
Året efter kom hun igen ; men medens det endnu var lange , lyse sommerdage . På en af disse satte hun sig atter ovre ved tårnets fod . 
I græsset , der var køligere end kanalens lumre vand , lå flere svaner , og deriblandt den gamle af den stolte svaneæt . 
Mange svaner samlede sig ved kanalens bred og lyttede opmærksomt til , medens den gamle svane talte ; men den , der lyttede mest , var den unge pige . 
« den store sten ved tårnets fod har ligget der århundreder igennem , skønt slottet ofte har skiftet udseende . 
Den ved , at når dronning Dorothea stod op på den for at stige til hest og følge kong Christiern på jagt , da så’ hun ofte med stolthed på sin høje gemal , men mindedes dog med et lønligt suk ham af hvide slægten , den ridderlige Gyldenstjerne , som hendes unge hjerte havde banket for . 
En gammel svane har også fortalt for mange år siden om skøn Edle med de to 

mænds kærlighed , om kong hans’ og Torben billes store venskab . 
Og jeg har hørt meget om de gødsker og rosenkranser , der havde slottet i Len og om halm med hans smukke Sidsel kås . 
Ja , så meget om jagt og kærlighedseventyr , om nedrivning og opbygning , om avling og drift , at hvis jeg skulle berette det alt sammen , så ville i blive trætte af at høre på mig ; men i skulle blot høre , hvad min bedstemoder som ganske ung svane oplevede . 
Det var en lummerhed sommerdag som denne , bedstemoder lå nede i kanalen og døsede . Da hørte hun pludselig to mennesker tale sammen i lindelysthuset oppe i haven her lige indenfor gitteret . 
Jeg ved , at bedstemoder så’ en herre med knæbenklæder og langskødet frakke , med kalve-krøs og pudret hår , sidde deroppe på bænken , og ved siden af ham en ældre dame i brokades kjole , med sirligt hovedsæt på de pudrede bukler . 
De lignede hinanden ; det var moder og søn , begge havde de fine træk . Munden med de smalle læber gav deres ansigter noget bestemt og selvrådigt , som nogle ville kalde småligt ; men så’ man rigtig ind i deres smukke øjne , 

ville man få et vidunderligt mildt og kærligt udtryk at se . Hun var statelig og rank , han derimod lidt forvokset . 
Det var Danmarks enkedronning , Juliane Marie , og arveprins Frederik . 
Dronningen holdt en lille papirsrulle i hånden og sagde til sin søn , at på dette , papir havde hun skrevet et slags åndeligt testamente , som han og hans børn skulle have efter hendes død . 
Og på denne dejlige sommerdag ville hun , her på deres yndlingsplads , læse dets indhold op for ham . 
Hun foldede papiret ud ; men i samme øjeblik kom prinsens små døtre , Charlotte og Juliane , løbende nede i Alleen . Bedstemoderen bredte armene ud efter de smilende børn ; et vindstød tog i papiret og hvirvlede det ned i kanalen . 
Arveprinsen forsøgte at fiske det op med sin kårde ; de tilkaldte lakajer søgte at trække det hen til bredden med en gren , men forgæves , det sank og forsvandt på bunden af kanalen . 
Om eftermiddagen dykkede min bedstemoder ned og fik med næbbet fat i den lille papirsrulle . Flere timer svømmede hun frem 

og tilbage her udenfor haven i håb om , at dronningen eller prinsen skulle komme og se hende med papiret i næbet ; men der kom ingen . Så gik hun op og stoppede papiret ind under den gamle sten ved tårnets fod . 
Jeg har en gang plukket græsset bort med mit næb og kunne da skimte det gule papir derinde ; men jeg lod det ligge , og det byder jeg også eder at gøre , da dog kun mennesker kunne læse de underlige tegn , de kalde skrift . » 
Om aftenen , da alle svanerne sov helt ovre ved den anden kanal , listede den unge pige sig over til tårntrappen . Hun lugede og kradsede , stak en pind ind under den nederste sten , og fik til sidst fat i en lille pakke , der var jordplettet og gulnet . 
Forsigtig bar hun sin skat over i sit værelse , og , skønt sommersolnedgangen endnu farvede den nordvestlige himmel , rullede hun gardinet ned , tændte lampen og læste , hvad dronningen havde skrevet for over hundrede år siden : 
« dig , min høytelskede Fritz og din elskelige gemalinde takker jeg først af hele min siæl for disse lycklige dage sammen med eder og eders kiære børn . 

ach Fritz , hvor gierne ville jeg , at dine børn giennem disse få hierteudgydelser skulle få det rette indtryk af mig . 
Jeg indser nemlig klart , at historien i de næste slægtled rimeligvis vil fordømme mig og min færd . 
Men så sandt jeg håber på en salig død og et evigt liv , kan jeg bevidne , at jeg kom her til Danmark med en ærlig villie til at vinde høysalig kongens , min gemals , bevågenhed og kiærlighed og være en god stifmoder for dine halvsøskende , den lille kron Prinds Christian og hans søstre , og endelig en god dronning for det danske folk . 
Er det ikke lykkedes mig , så er det som sagt ikke villien , der har manglet . Folket modtog mig modvilligt . Jeg var jo af tysk herkomst ; man mente atter at skulle opleve de sørgelige tider fra Sophie Magdalenes tid . 
Kongens første gemalinde havde haft det fortrin at være engelsk , at være meget smuk , meget ung og meget munter . Jeg var ikke så ung og så smuk ; men dog ung nok til at vente noget af livet , således som enhver kvinde på nogle og tyve år giør det , og smuk nok til også at blive attrået . 

munter havde jeg været hjemme i braun-schweig ; men smilet døde hurtigt på mine læber , da jeg mærkede , at det var umuligt for mig at vinde kongens kærlighed . 
Hans elskelige og milde , men lette og flagrende Louise kunne jeg ikke efterligne . Hun snørte sig halvt til døede og dansede sig sin helsoet til , hvorimod jeg med ængstelig omhue vågede over mig selv , da du , min Fritz , skulle komme til verden . 
Og dog blev dit smukke , lille legeme noget forkrøblet , men gud være lovet , din ånd forblev klaer . 
Medens din halvbroders ret talentfulde , men overfladiske forstand for længst har været fordunklet af sinds siugdom , så glæder jeg mig , hver dag over din med min så beslægtede ånd , ikke mindst herude , hvor jeg sammen med dig har kunnet arbejde på en forbedring af bøndernes kår og sysle med historiske og archæologiske studier . 
Du vil kunne forstå , med hvor megen interesse jeg følger dig i dit arbeyde med at reyse mindestøtter for vort lands store mænd , og hvor dyb min sinds affection var , da du opkaldte høyen med de udgravede oldtidsminder efter mig . 

du , mit dyrebare barn , ved , at jeg ved din kærlighed har været en lykkelig moder , og du og din elskelige Sophie Wilhelmine kunne også forstå , hvor hårdt det måtte være for mig hverken at kunne vinde kongens amour eller estime . 
Men indsmigre mig hos ham for at dele hans kiærlighed med løesagtige fruentimmer og slige personnager , det formåede jeg ikke . 
Om jeg har elsket Danmark høyt , ved kun gud og du . 
Jeg har tilkiæmpet mig så megen roe , at jeg uden at harmes kan tænke på den stakkels vildledte Caroline Mathilde , din halvbroders ulykkelige dronning . 
Da din fader døede var han kun tre og fyrretyve år og jeg endnu en ung kvinde ; dog er den høyeste mit vidne til , at jeg godt kunne have ladet mig stille i skygge af en opgående Soel , men gud nåde os for Soel . 
Jeg har straffet og hævnet alle de fornærmelser , som det overmoedige barn tilføyede mig , — vort regnskab er giort op . 
Men for Danmarks skiuld påtoeg jeg mig det store ansvar at se Struensee henrettet . 
At have hiulpet med til et menneskes døed er et stort ansvaer . Men om Danmark stoed 

sig ved biuttet , Guldberg og mig , i stedet for den æventyrlige hamburger doktor må efterverdenen bedømme . 
Blev jeg beskiuldt for at være tysk , så ved jeg da , at Guldberg var dansk , og er jeg herskesiug , så viger jeg dog med glæde pladsen for kron-prinds Friederichs dygtige råd-givere . En ubarmhiertig døed griber jo alle kron-prindsesse Marie Sophie friederickes små sønner , så klafferen endog mener , at jeg er medvirkende dertil . Oprigtigt kan jeg sørge med den arme moder , til trods for at jeg gierne så dig på Danmarks ttrone . Dette skeer vist aldrig . 
Men stærkt betagen er jeg af en drøm , som jeg fornyelig havde ude på mit kiære Fredensborg . 
Her hos dig , hvor jeg lever så glad og sorgløs dagen igiennem , sover jeg hver nat en fast drømmeløs søvn ; men ude på fredensburg , når jeg er alene , dukke mange mørke erindringer frem i mit sind , så søvnen ofte flyer mit leje . 
Således havde jeg for nogen tid siden ligget søvnløes en stor del af natten . Da jeg hen ad morgenstunden faldt i søvn , fik jeg en underlig drøm . 

det kom mig for , at jeg gik nede ved es-roem Søe . Da hørte jeg pludselig Sus af fuglevinger over mit hoved ; jeg så op og opdagede fire prægtige svaner , der svævede hen over Søen . Da hørte jeg tydelig den ene sige : 
« ja , søster , det er en underlig kraft , dette nordiske vand har . 
Det skal være et gammelt sagn fra øester-land , at når man , iføert en svaneham , ved midsommertid dukker ned i søen her , så beholder man evig ungdom . 
Det er jo , stolende på dette sagn , at vi er komne hid . 
Men den fe , der lånte mig sin svaneham fortalte mig , at i næste århundrede , når troen på trolddoms underfulde magt mere og mere er forsvunden , da skal kongedøttre komme her til søen fra fjern og næer og forynges , ikke ved nogen svaneham , men ved kærlighed Iii barndoms hiemmet . 
Og hun sagde , at den gamle ensomme enkedronning , der vandrer herude , blot skulle ane , at det er hendes eneste søn , der får en datterdatter , som skal blive Danmarks dronning og stammoder til en stor , stor fyrsteslægt . » 
Da fløj svanerne atter bort , og jeg vågnede . 

men Fritz , fra den dag har jeg føelt mig så let og glad , det er , som om blodstråelen fra øesterfælled nu er aftvættet i esroem Søe . 
Lev nu du og virk ude på dit kiære yndlingsslot i de store skove mellem fiordene og opdrag børnene til den store arv , der blev forjættet mig på Fredensborg . 
Din dig høyt elskende moder 
Juliane Marie »  . 
Her endte det gamle , gulnede brev ; den unge pige blev længe siddende i tanker , før hun ærbødig foldede det sammen . 
Da hun rejste sig for at gå til hvile , slukkede hun lyset og rullede gardinet op . Da forgyldte den opgående sol det gamle slots tårnlløj . 
Dødt og forglemt lå det gamle slot . 
Men arveprinsens slægt sad på Danmarks trone , og det stille huslige liv og den bramfri , videnskabelige forsken , som han dyrkede ude i det gamle herred , genfandtes også i den nye og dog så gamle kongeslægt . 
Dødt er livet i det gamle herred , både på slottet og rundt om i de mange , andre hjem . Men herredet har haft sin historie og 

vil fremdeles sætte sine spor i mange slægter . Det følte den unge pige , da hun den næste dag drog bort fra egnen med de mange minder . 
Og slægterne , der have færdedes derude , de er seje og udholdende som de tusindårige træer , yppige og berusende som de bugnende marker og duftende Enge , og friske som de sagnrige fjorde , hvor vinden endnu fylder sejlet som på Hroars og Helges tid . 


I 
søg verden over , og de finder intetsteds 
noget så fredeligt , så blidt vemodigt stemningsfuldt 
som en dansk sommeraften ved stranden . 
Om de står på en af Alpernes højeste toppe 
og under solens stærke stråler indånder den 
reneste , fineste luft , hvor hvert åndedrag giver 
styrke , om de da lader øjet søge ud over de 
tusinde tinder , der er filtrede ind i hinanden , 
stivnede i en vild tagfat , kronede af den hvide , 
glitrende sne eller den blånende is , lader det 
følge de vældige bræer , lokkende og dragende , 
forræderiske og dræbende , på deres langsomme , 
gigantiske vandring gennem dalførerne , skurende 
fjeldsiderne , slæbende klippeblokke , knusende hvad 
de møder på deres vej , indtil de kommer ned 
i granklædte , græsgrønne Dale , hvor dybe , stille 
søer tindrer i solspillet , da må de bryde ud 
i høje beundringsråb , som når en moderne 

klavervirtuos med udfoldelsen af hele sin teknik 
og anspændelsen af alle sine fysiske kræfter 
bringer dem ind i et hav af disharmoniske toner , 
der under hans hænder blive til en betagende , 
overvældende helhed , hvis tryk de befrir dem 
for ved at klappe og råbe bravo . 
Eller om de en stormfuld nat på Atlanten 
står i kahytslugen og ser Toppen af de uhyre 
bølger sorte med hvide skumbræmmer bøje sig 
truende højt oppe over skibet , der sejler nede i 
den mørke Dal som i en grav , mens stormen 
brøler hen over deres hoved og piber igennem 
takkelen , da er det for deres øren som dommedagsmusik , 
der er udsat for overnaturlige instrumenter , 
og de selv føler dem så ussel og lille 
i vældige , uansvarlige kræfters hænder , og sindet 
fyldes med gru og frygt . 
Men ligger de i græsset på skrænten under 
ludende bøges mørkegrønne tag en sommeraften , 
når solen går ned bag fjerne skove , forgylder 
med skinnende rande de lette skyer , der svæver 
over dens seng , farver himlen gylden-grønlig-rød 
og lader aftnens skin spejle sig i åen , der , sivkranset , 
stille rinder for deres fod , mens havet 
derude ligger spejlblankt blåt og hvidt med oljeglans , 
mens fattige ruder på den anden side 

bugten funkler som rubiner , mens sitrende klokkeklang 
fra fjerne kirketårne stiger op igennem 
luften med bøn' om at tage al denne fred og 
skønhed og rigdom i varetægt , da lægger der 
sig fred over deres sind og i deres sjæl sniger 
sig en frydefuld sorg uden navn og uden genstand 
og uden smerte , som den , der skabes af 
adagioen i måneskinssonaten , lokket frem af 
bløde kvindehænder i aftenskumringen ; det er 
en vemod så inderlig , så rig på nydelse , at 
de søger at fastholde den , efter at solen er 
sunket dybt eller 'fonerne længst døde ; indtil én 
bryder stilheden , ved at undre sig over den andagt , 
der hviler over alle ; med plump hånd er 
der grebet ind og fortryllelsen er hævet . 

i 
i skovbrynet tæt ved vandet lå skovfogedhuset 
med sine små ruder , med hjortetakker 
over dørene , med vedbend og kaprifolier og 
clematis og roser klatrende op ad vægge og 
langs stråtaget . 
Der hørtes ingen anden lyd end kilden , som 
fra jordens skød sendte sin evige kolde stråle 
plaskende ned i et lille bassin med dybgrønne , 
saftige vandplanter . Ti til stilheden hørte nattergalens 
hvirvlende elskovstriller , der alt som aftnen 
skred frem og hyllede jorden i stemningsdis , 
steg højere og højere , sørgmodig salige , vildt betagende 
og ømt lokkende , med fred og begær , 
med henrykkelse og smerte . 
De to mennesker udenfor huset brød ikke 
stilheden , men passede ind i den . Uden refleksion , 
ubevidst , gav de sig hen til dens bedårende , 
urostillende favn og hvilede ud i den . Han sad 

i en bekvem kurvestol med piben i munden , 
med en flaske rhinskvin og en halvfyldt Rømer 
foran sig , og så glad og lykkelig på hende , 
der sad på bænken med åbent kjoleliv og et 
lille kuglerundt hoved trykket mod det fulde , 
faste , hvide bryst . Det var lykke og glæde , 
der . hvilede over den lille gruppe . I deres afsluttede . 
Verden var der i et sådant øjeblik ingen 
rum for tanker eller frygt , kun tilfredshed og 
ubevidst nydelse . Som han sad der uden tryk 
af nogen bekymring nød han jo det skønneste 
skue , en mand kan eje : at se sin første dreng 
ligge blød og rød og hvid , tillidsfuld og rolig , i 
moderens skød , med lukkede øjne , med den lille 
mund og den ene hånd pressede mod hendes 
bryst suge næring , kraft og liv af hendes blod . 
Og hun ejede al den lykke , hun kunne drømme 
om , uden forbehold at ofre sig og give sit legem 
hen til manden eller barnet , når de fordrede 
det , at favnes al ham og favne det ; uden bagtanke , 
uden fordring om løn at lyde dem 
begge , altid at være rede til at tilfredsstille dem . 
De talte ikke , det behøvede de ikke . Deres 
tanker stod stille og deres følelser fandt de 
ikke udtryk for i ord . De smeltede sammen 
med naturen og med hinanden i en stille , højtidsfuld 

andagt , hvor de , uden at gøre sig rede 
derfor , følte , at lyden af menneskerøster ville 
jage stemningen på flugt . Da barnet var træt 
af at drikke , sank det tilbage i moderens arm . 
Stille og drømmende som hun sad , knappede 
hun ikke straks kjolelivet til . Han bøjede sig 
hen over hende og trykkede et Kys på hendes 
bløde , varme hud . Hun rødmede dybt , så 
smilede hun og bød ham sin mund , som han 
kyssede . Derpå lænede hun sig over barnet og 
trykkede faderens Kys på dets pande . Deres 
øjne mødtes , og de læste i hinandens blik , at 
de forstod hinanden . De lette røgskyer fra hans 
pibe steg op i den klare , dæmrende luft , fordelte 
sig og forsvandt . De to så ud over den rødmende 
å , det hvide sand og det blå hav , og 
syntes at stirre ind i himlen , ind i evigheden , 
og det var for dem , som om denne fred ikke 
kunne brydes . 
Stemningen blev reven istykker af en plump 
hånd . En ældre kone kom rundt om huset . 
„ Kirsten , skal dit barn da ikke i seng ? Det 
har ikke godt af natteluften , kan du da begribe , 
så sent som det er nu . “ 
Den unge moder rødmede , rejste sig og rakte 
barnet hen til faderen , der kyssede det . Så 

gik hun ind i huset . Han holdt sit glas op 
mod det svindende lys , drak det ud , fyldte det 
igen , tog et par stærke drag af piben , trak 
„ Stiftstidenden “ op af lommen og læste om 
kævlet ude i den store verden som om noget , 
der ikke i ringeste måde vedkom ham . Her 
havde han fundet sin rede , og alt , hvad der lå 
udenfor havens hegn , ville han helst skyde 
fra sig . 
Han sad i nogen tid alene , læsende og tænkende 
og drømmende , med blikket hvilende på 
havet . Da hørte han hendes listende skridt . 
Hun stod i døren og så på ham . 
„ Frank , “ hviskedee hun , „ Tutte er i seng og 
sover allerede . Han var så træt . Det var uforsigtigt 
at lade ham blive så længe ude . Kom 
og se ham . “ 
Han rejste sig . Hun tog ham ved hånden , 
og sammen gik de ind i det lille sengekammer , 
hvor luften allerede var tung , hvor der netop 
faldt så meget lys ind gennem de små , af 
ælde farvede ruder , at man kunne se en stol , 
når man havde skrabet skinnebenet itu på 
den . Forældrene stillede sig ved siden af den lille 
vugge , hånd i hånd . Så knælede hun ned , 
foldede sine hænder , og i bønnen betroede hun 

sit barn til gud . Et par tårer faldt fra hendes 
øjne ned på lagnet . 
Frank så det . „ Du må ikke græde , Kirstine . “ 
Hun rejste sig og klyngede sig til ham . „ Han 
må døbes snart ; jeg kan ikke tåle at tænke 
på , at han kan dø uden at være døbt ; så kan 
han jo ikke blive salig og komme til Vorherre . 
Sæt , han døde ! Å , det er synd , du . Vi har 
syndet .  “ 
„ Tal ikke mere om det , Kirstine . Vi finder 
vel råd . “ 
Han drog hende atter udenfor , og de sad og 
talte om de få ting , man taler om på landet , 
om høhøsten , der skulle begynde i morgen og 
som tegnede så udmærket , om den hvide kørehoppe , 
der havde fået kolik , om sognefogdens 
Karl , hvis hånd var bleven skåret af i en 
hakkelsemaskine , og om jomfru Diderichsen , der 
satte ondt for dem hos fruen . Når hans pibe 
var røget ud , gik hun ind for at stoppe den til 
ham , bragte ham en fidibus , skænkede i hans 
glas , og de talte og de tav . 
Da klokken blev ti , rejste han sig , kyssede 
hende til godnat , gik ud af haven og op gennem 
skoven , hvor tågen lå på de åbne pletter 

og månen lyste gennem træerne , til skyvholt . 
Hun blev stående og så efter ham . Da hun 
ikke så og ikke' hørte ham mere , sank hun ned 
i hans stol . Hun holdt hænderne for ansigtet 
og græd . Det var for barnets skyld og for sin 
egen skam , hun græd . Når f'rank var hos 
hende , græd hun ikke . Hun tænkte ikke på 
skammen , når hun så ham , når han holdt 
hende i sine arme , sad hos hende eller hvilede 
ved hendes side . Hans kraftige skikkelse var da 
alt , hvad hun havde for øje , hans lykke hendes 
eneste mål , at give sig hen til ham hendes 
højeste , eneste lyst og tanke . Men var hun 
alene , fløj tankerne fra ham til barnet , der lå 
som en lille hedning i vuggen , som hjemfalden 
til djævlen , fordi det ikke var døbt og ikke kunne 
blive døbt . Ti med hvad navn skulle det vel kaldes ? 
Faderens kunne der ikke være tale om , det så 
hun så godt . Og give barnet moderens var 
altfor forfærdeligt . Og det oversteg hendes kræfter 
at bære det op igennem kirken , når menigheden 
var samlet , og vide , at alle de selvretfærdige 
kvinder stak hovederne sammen og hviskedee , at 
nu gik Kirstine skovfogeds med sit elskovsbarn 
som hun ikke kunne vise fader til , op mod 
Herrens alter . Hun kunne ikke udholde den 

skam , ikke engang for at frelse sit barn fra 
fortabelse . Derfor græd hun . 
Men fordi hun græd var hun ikke ulykkelig . 
Hun ville ikke have det anderledes . Hun ville 
ikke have haft , at han ikke skulle være trådt 
ind til hende den morgen , da hun sad ved rokken 
og spandt den gule hør , og da vårsolen faldt 
ind gennem ruden , forgyldende hendes hår 
som hendes spind , der begge blev til net , der 
fangede hans hjerte ind . Han havde revet tråden , 
som hun anstrengte sig for at beholde ubrudt , 
over , og nettet , der skulle holde ham , slyngede 
sig om dem begge , så de kunne ikke vikle sig 
ud deraf , og de ville det heller ikke . Men spindet , 
der havde været lyst og let , blev tungt og byrdefuldt , 
og da det ved høst blev lagt på blegen , 
faldt det hende svært at bukke sig ; himlens dug 
og hendes tårer vædede det . Da julen kom , 
var det lavet til vuggelagen , og ud fra det lo to 
øjne hende i møde , som hun ikke ville have 
undværet for alverden . Og når præst og røgter , 
koner og piger spurgte hende , hvem barnets 
fader var , nægtede hun at sige det . Det var 
hendes søde , bitre hemmelighed , som hun kendte 
og han kendte og gud kendte . De andre gav 

hende jo ingenting til det , så hun ønskede kun , 
at de ville lade hende have fred . 
Hendes moder kom ud af huset . „ Skal du 
ikke iseng , Kirsten , det er sent . Nå , forvalteren 
er nok gået . Han bliver her ikke i nat ? Har 
du nu grædt igen ? Ja , nu er det for sent at 
flæbe . Det skulle du have tænkt på i forvejen . 
Hvad vil du gøre med den unge ? Og sådan 
som i bliver ved , kommer der vel fler . Er det 
ikke en spe , at skulle have huset fyldt med sådan 
noget uægte krapyl , når du nemt kunne 
få forvalteren til at gifte dig , om du ville . Men 
du har ikke så meget som spurgt om det . Nej , 
jeg tænkte det nok . Når du var fornuftig , så 
kunne du godt få ham til at love det , når du 
havde ham hernede hos dig en aften . Og når 
han først lover det , skal jeg nok sørge for , at 
han holder ord . Og når han nu en dag bliver 
ked af dig , hvad så ? Så sidder du der med 
en hoben uægte unger , og tror du så nogen 
skikkelig mand vil gifte dig ? Er du kanske 
bange for fruen ? Hun bliver vel nok gal , men 
så får hun at blive god igen . Hun jager da 
ikke sin søn ud , og selv om hun gør , lever hun 
da heller ikke evig , og er du først hans kone , 
så er du hans kone . “ 

Kirstine rejste sig og gik ind i sit sengekammer . 
Hun knælede igen ned ved vuggen og 
bad gud om at bevare hendes barn og Frank 
for hende . Hun ville være lydig mod ham , der 
var som hendes husbond , og aldrig ville hun 
fordre noget af ham eller trænge sig ind imellem 
ham og hans moder . 
Hun stillede vuggen ved siden af sengen , og 
snart sov hun trygt og drømte om de to , der 
var hendes hjerte nærmest . 

Iii 
inde i skoven bag halvt tilgroede grave lå 
skyvholt . En rød bygning fra det sekstendeårhundrede , 
med tykke mure , prydede med 
sandstenshoveder , med små vinduer , hvoraf 
flere var tilmurede , med to stærke tårne , det 
ene firkantet , det andet rundt , med fløje , der 
havde været gyldne , men nu hang rustne ned , 
med egetræs vindeltrapper og hvælvede gange 
og kamre i stuen og med en riddersal , der gik 
gennem hele det øverste stokværk . Den gamle 
Borg brugtes ikke til beboelse . Den stod og 
skøttede sig selv og forfaldt langsomt ; havde 
murene ikke været så solide , var de længst 
blevet revne ned . Nogle af de hvælvede Stuer 
brugtes til bolig for høns og ænder og gæs , og 
riddersalen var kornloft . Støttet op til dens ene 
gavl stod der en lang , kedelig , énetages længe , der 
var bygget til våningshus ; den lignede stuehuset 

i en præstegård . Her boede skyvholts ejerinde , 
Fru Proost , med sine to sønner . 
Fru Proost var en myndig gammel dame , 
der selv styrede sin store gård , med sine sønner 
som forvaltere . Hun var personlig på 
færde tidlig og silde , gik i køkken og kælder , 
gjorde hver dag en runde i alle stalde og udhuse , 
havde tal på besætningen , fra heste ned 
til høns , fordelte og ledede selv arbejdet , bestemte 
når der skulle piøjes og harves og brakkes 
og gødes , sås og høstes , og hun tålte 
ingen modsigelse af nogen . Der var ingen på 
gården , som ikke lystrede hende eller som blot 
tænkte på at bestride hendes ret til at styre 
uindskrænket . Hun havde hersket over sin afdøde 
mand , der havde været en blød karakter . 
Han havde mere end en gang prøvet , med 
læmpe og med opsætsighed , at unddrage sig 
hendes magt , men hun havde bøjet ham ind 
under sig . Han havde holdt mest af at ligge 
på sofaen med en roman , men hun havde 
tvunget ham til at gå i Marken . Og da hun 
var bleven enke , havde hun åbenlyst grebet 
tøjlerne og havde opdraget sine sønner til at 
skælve og lyde . Selv nu de var over tredive 
år , var de med titel af forvaltere kun hendes 

tjenere , fuldstændig afhængige af hende i enhver 
henseende . 
— — — middagen var som sædvanlig hengået 
i tavshed . Ved kaffen tændte alle tre 
hver sin cigar . Derpå måtte drengene gøre 
regnskab for dagens arbejde og for de nyankomne 
høstfolk . Fra andre kanter var der 
skaffet arbejdskraft , nu da høsten forestod . Erik 
havde hentet de ny folk på stationen og han 
måtte nu aflægge rapport over , hvad han 
mente om dem , så ville fruen selv senere tage 
dem i øjesyn . Da der var bleven snakket frem 
og tilbage om dem , og ordrer var blevet udstedte 
angående høsten , vendte Fru Proost sig 
til sin yngste søn . 
„ Og nu , Frank , vil jeg sige dig noget , som 
du må sørge for . Skovfogedhuset må rømmes 
af Ane skovfogeds . Nu har vi længe nok 
havt hende boende der til ingen nytte . Til november 
vil jeg have en ny skovfoged . Jeg 
tænkte mig , det var bedst , du sagde det til 
hende . “ 
„ Vi kan vel ikke så godt sætte hende ud af 
huset , “ svarede han . „ Da hun blev enke , har 
vi jo sagt , at hun kunne blive boende der . Der 

behøves såmænd ingen skovfoged . Den smule 
skov kan vi godt selv besørge . “ 
„ Vi har ingenting sagt . Jeg har givet hende 
lov til foreløbig at bo der , men jeg har ikke 
forpligtet mig til at lade hende have det hus 
evig . Mads kusk har bedt om at blive skovfoged 
der , og jeg har halvvejs sagt ja . Så kan 
Ane få huset i kalvehaven ; det er stort nok til 
hende . “ 
„ Til hende kan det måske være stort nok , 
men hun har jo datteren hos sig . Der er heller 
ingen have , hun kan leve af . “ 
„ Så kan hun bestille noget her på gården . 
Vi skal nok finde noget arbejde til hende . Og 
hvem siger , at det er nødvendigt , at hun har 
den tøs gående hjemme og drive . Hun kan 
tage ud og tjene . Det ligner ingenting , at det 
store kvindemenneske skal gå der hjemme hos 
moderen og ligge hende til byrde . “ 
„ Hun ligger ikke moderen til byrde . “ 
„ Så , gør hun ikke det ? Hvem forsørger 
hende da ? Og hendes unge ? Var hun ude at 
tjene , havde hun vel andet at tænke på end at 
ligge i med mandfolk . Jeg vil ikke have det 
leben nede i skovfogedhuset . Vil moderen have 
hende hjemme , så lad dem flytte hen i kalvehaven . 

der er kun én stue , så får det vel en 
ende med det mandfolkesjov .  “ 
„ Kirstine er en ordentlig pige . “ 
„ En ordentlig pige ! Nu har jeg hørt det med . 
En ordentlig pige får vel ikke børn med mandfolk , 
som hun ikke kan lægge ud som fader . 
Hvorfor kommer det barn ikke i kirke ? Det er 
da gammelt nok til det . Hun kunne jo tage ud 
som amme , så tjente hun i al fald noget til sig 
og barnet . “ 
„ Kirstine skal ikke tage ud som amme . 
Hun skal amme sit eget barn i stedet for at give 
sin mælk til andre folks børn og sætte sit 
eget til side . Det skal jeg nok sørge for ikke 
sker .  “ 
„ Hvad skal du sørge for ? Hvad har du at 
forsørge med , uden hvad jeg vil give dig ? Fødevarer 
har du fået sendt derned , men det skal 
der blive sat en stopper for nu . Jeg har givet 
Diderichsen ordre til , at der må ikke sendes 
mere . Skal vi foruden at give dem frit hus og 
have også forsørge tre munde , der ingen gavn 
gør .  “ 
„ Hvis Kirstine bliver jaget ud af skovfogedhuset , 
moder , så rejser jeg herfra . “ 
„ Nej , ser man det ! Rejser du ? Og hvor 

rejser du hen ? Og hvad har du at rejse for ? 
Ud at se at  .få en plads som forvalter , mener 
du , hvad ? At få et lille , koldt og fugtigt værelse 
tæt op ad mejeriet , at måtte op klokken 
fire og få dårlig kost . Jo , det var noget for 
sådan et forvænt menneske som dig . Og sådanne 
anbefalinger , som du kan have at vise 
frem . At du har gået hjemme hos din moder 
og nu ikke engang kan forliges med hende længere . 
Jo , der er nok nogen , der tager dig , én 
der har gået hjemme hos sin moder , til han 
blev to og tredive . Så skulle vel den ordentlige 
pige flytte med , kan jeg tænke .  “ 
„ Jamen , så lad mig få nogle penge , for at 
jeg kan købe mig en lille gård eller få mig 
en forpagtning . Det er ikke morsomt at gå 
her og blive to og tredive og bare være sin 
moders søn . “ 
„ Give dig penge ! Til hvad ? Til at sætte 
overstyr ! Du ville have en gård , og så skulle 
vel den ordentlige pige med for at styre dit hus , 
kan jeg tænke . Nej , det bliver der ikke noget 
af . Så længe jeg lever , råder jeg for pengene . 
Når jeg er død , kan i gøre med dem , hvad i 
vil . Så har jeg ryggen fri . Men i min levetid 
skal de ikke sættes til . “ 

„ Vi skal altså forhindres i at gifte os og 
sætte Bo , mens vi er unge . “ 
„ Gifte dig ? Værsgo , gift du dig blot , hvis 
du har noget at gifte dig på . Det kan jeg jo 
ikke forbyde . Jeg giver blot ingen penge til , at 
du kan gifte dig" med sådan en som Ane skovfogeds 
datter . Det var et nydeligt parti . Jeg 
ser Ane og mig som svigerinder . Vi skal vel 
være dus , og hun skal vel så spise her hver 
søndag . Kirstines helligåndsbarn skal vel med 
til brylluppet , hvad ? Men jeg går ikke med , og 
mine penge kommer heller ikke med , nu ved du 
det . “ 
„ Jeg har ikke talt om at gifte mig med Kirstine , 
skønt hun er en god og en ordentlig pige . 
Du ved godt , hvem jeg ville have giftet mig 
med , moder , men så forpurrede du det . Hun 
var heller ikke god nok . “ 
„ Åh , har du ikke glemt det med Marie 
Weber endnu ? Fattig præsteenkes datter , der 
gerne ville have været herregårdsfrue , men 
som giftede sig med forpagter Klausen da hun 
så , at der ikke blev nogen pølse af det skind . 
Og nu sidder de i København på en femte sal 
og sulter . Er det det , du længes efter ? “ 

„ Gifte mig må jeg ikke , og en mand i min 
alder kan vel ikke leve som munk . “ 
„ Jeg bryder mig ikke om , hvordan du lever 
og om du har ti kærester . For mig kan du 
have så mange uægte børn , du vil , det kerer 
jeg mig ikke en døjt om . Men jeg vil ikke 
have skandale her på gården , og det forhold 
mellem dig og skovfogdens tøs er til forargelse . 
Du kunne nok tage så meget hensyn til din 
moder , synes jeg , at du lagde lidt skjul over 
det . Hvad siger du , Erik ? “ 
„ Frank ved nok min mening om den sag , “ 
Sagde den ældre Broder stilfærdig . „ Jeg mener 
også , at han kunne nok gå lidt mindre åbenlyst 
tilværks . Han behøvede ikke at sidde nede 
hos hende både tidlig og silde og lege med 
barnet i haven og skoven , så alle folkene ser 
det og taler om det . Og at barnet ikke bliver 
døbt er naturligvis blot fordi han ikke har mod 
til at vedkende sig det , og det må man respektere 
ham for , at der dog er den skam i ham , 
om ikke for hans skyld så for moders , og så 
naturligvis fordi hun vil have en fader at skrive 
ind i kirkebogen . Vi kunne jo give en af karlene 
noget for det , så lod han sig nok 
lægge ud . “ 

„ Nej , ved du hvad , Erik , dette er gement . 
At bringe en pæn , fattig pige , fordi hun er 
kommen for skade og har fået et barn , til at 
lade sig stemple som Allemands eje , når vi ved 
det ikke er tilfældet , det er for galt . Barnet er 
mit , det ved 1 lige så godt som jeg , og at jeg 
ikke kender mig ved det offentlig , det er — er 
— fordi — ja , jeg ved sgu ikke , hvorfor det er , 
men det er fordi hun aldrig har forlangt det af 
mig , og vel fordi jeg ikke godt kan stå i 
kirkebogen på den måde , og fordi at jeg ikke 
vil gøre det for moders skyld . Og når jeg 
ikke gifter mig med Kirstine og ikke giver navn 
til barnet , og hun ikke forlanger nogen af delene , 
kan i vel lade os i fred . “ 
„ Åh , når hun beder dig gøre det , så gifter 
du dig nok med hende , “ sagde Fru Proost . 
„ Jeg siger dig , jeg gifter mig ikke , og hun 
har ikke bedt mig om det , ikke en eneste gang . 
Jeg skal sørge for hende og barnet . “ 
„ Det kommer nok , hvis vi ikke passer på . 
Ane er en listig kvind , og hun har ladt sig forlyde 
med , at du giftede nok hendes tøs , for 
du kunne ikke undvære hende . Nu ved du 
det . “ 
„ Det gør Frank vel ikke , “ sagde Erik . „ Men 

for vores skyld kunne han vel gerne gøre et 
lille offer . Du kunne jo blot sende barnet bort 
og sætte det i pleje et eller andet sted , når du 
ikke kan undvære Kirstine . Det er højst ubehageligt 
at møde sin brodersøn i sin egen skov 
og ikke kunne hilse på ham . “ 
„ Som du gør med Diderichsen engang imellem , 
lader hende rejse bort et par måneder , og 
så lade hende komme hjem igen , som om ingenting 
var passeret . Det skal vel være mere moralsk 
og mindre forargeligt , at holde et sådant 
forhold gående under sin moders tag og for øvrigt 
lade som ingenting ." 
Erik svarede ikke , men Fru Proost blev vred . 
„ Det er den måde , du altid har svaret på , 
Frank . Når man sagde noget til dig , så angreb 
du din ældre Broder . Du kommer med 
ubevislige påstande og vil retfærdiggøre dig ved 
at gøre andre lige så slemme som du selv er . “ 
„ Du ved meget godt , moder , hvad jeg sigter 
til . Men du kan ikke lide Kirstine , fordi hun er 
så køn . Derimod kan Diderichsen gå dig 
under øjnene , og hende kan du ikke undvære , 
og så lukker du øjnene for hvad du ikke 
vil se . “ 
„ Jeg ved ingenting og jeg vil ingenting vide , “ 

råbte Fru Proost og trommede med neglene i 
bordet . „ Jeg behøver ikke at vide , hvad mine 
sønner foretager sig , når de skjuler det for mig , 
og jeg vil ikke undersøge det . Jeg vil have 
fred . Men du har altid forstået , lige fra du 
var dreng , at lede samtalen hen på noget andet , 
når den var dig ubehagelig . — men jeg siger 
dig endnu engang , at Ane og hendes datter skal 
flytte . Nu kan du lade dem det vide , eller også 
må jeg gøre det . — i skal vel ud til 
folkene . “ 
„ Ring på Stine , Erik , “ sagde Fru Proost , 
idet sønnerne gik ud . 
Stupigen kom hurtigt . 
„ Gå ind i sovekamret og hent mig mit rødtærnede 
silketørklæde . “ 
Pigen gik og kom lidt efter tilbage og erklærede , 
at hun ikke kunne finde det . Fruen 
befalede hende atter at gå ind og lede efter det ; 
det skulle være der . Pigen gik , men kom tilbage 
med den samme besked . Rasende gav 
fruen hende ordre til ikke at komme tilbage 
uden det ; det skulle være der og skulle findes . 
Halvt grædende forsvandt Stine , men viste sig 
kort efter med tørklædet og med et forsøg på 
et smil . 

„ Nå , kan du se , jeg vidste det var der . 
Hvor fandt du det så ? “ 
„ I fruens komodeskuffe . “ 
„ Hvad for noget ! I min komodeskuffe . Går 
du i min komode ? Hvordan kom du i den ? 
Hvor fik du nøglen fra ? “ 
„ Jeg har set , at fruen altid lægger den under 
nålepuden , og så turde jeg ikke — — — . “ 
„ Nå , så det har du seti nå , så du passer 
på , hvor jeg lægger mine nøgler for så 
bagefter at gå i mine gemmer ! “ 
„ Men fruen sagde jo selv . “ 
„ Hvad sagde jeg ? Har jeg sagt , at du skulle 
gå i mine skuffer , har jeg ? Nå , svar ! “ 
„ Nej — men — fruen — — . “ 
„ Ti og tir mig ikke ! Jeg har ingen brug 
for piger , der går i mine skuffer . Pak dig , 
tøs , siger jeg , og rejs ! Rejs ! Rejs ! Gå ! “ Fruen 
slog i bordet . 
Pigen tøflede grædende af . 

Iv 
Frank var slentret gennem skoven ned 
mod skovfogedhuset . Han tænkte på samtalen 
med moderen . Hans barns moder skulle ikke 
kastes ud af sit fødehus , derpå var han fast 
bestemt . Men han overvejede , om han skulle 
skjule for Kirstine , at planer i den retning var 
oppe , eller om han skulle lade hende kende 
sagernes sande stilling , for at hun kunne være 
belavet på alt . Han kastede sig ned under en 
stor bøg , hvor jordsmonet skrånede sagte mod 
en eng , der var indhegnet af skoven . 
Han lå på ryggen med hænderne under 
hovedet og stirrede op gennem bøgenes kroner . 
Hver gang , han rørte sig , raslede og knagede 
det gule , fjorgamle løv under ham . Græsstrå 
pirrede ham i øjne og øren og kilrede ham i 
nakken . Midt i al stilheden var der et myirende 
liv under , omkring og over ham . Edderkopper , 

små matgrønne , blanke gennemsigtige gulbrune , 
fede langsomme og vævre langbenede grå , løb 
hen over ham , sorte løbebiller og plettede snudebiller 
og metalglinsende basser og flade tæger 
sværmede om ham . Ude over engen dansede i 
lyset strålende gule og blå guldsmede , og 
hvide , brune , røde og blå sommerfugle boltrede 
sig i elskovsleg . Højt , højt oppe over skoven 
svævede en enlig rovfugl , engang imellem slog 
den et kraftigt slag med vingerne og svang sig 
i Kres . Længe holdt den sig dvælende og spejdende 
deroppe i det blå , og hans øjne fulgte 
den ivrigt og hans tanker søgte ud over skove 
og Enge og have , langt bort til frihed og 
glæde . Da blev han forstyrret i sine drømmerier 
af køers brølen og piskesmæld . Der kom 
en række af rødt og broget og sort kvæg vandrende 
langsomt forbi ham . Så stillede alle 
dyrene sig op i en Kres og stirrede på ham ; 
efter at have undersøgt ham , gik de til deres 
gerning , der var at æde det saftige græs . Røgteren 
stansede et øjeblik hos Frank og de talte 
om vejret . Rygteren rystede på hovedet af 
det , han frygtede uroligt vejr . Han kunne kende 
det på sin gigt , og vinden var i et snavs 
hjørne . Derpå gik han efter sin hjord . 

Frank stirrede atter på himlen og drømte 
videre . Med ét blev han kaldt tilbage til jorden af 
en blød kvindestemme . Kirstine kom med sit 
barn på armen . Han nikkede til hende , hun 
smilede som svar og derpå satte hun sig ved 
siden af ham . Han tog drengen fra hende , lagde 
sig atter på ryggen og holdt ham i armslængde 
op over sit hoved . Han bøjede og strakte armene , 
sænkede og hævede den lille , der lo over 
hele ansigtet ved den manøvre . 
„ Han forstår godt , hvad du mener , “ sagde 
den unge moder . „ Han kan forstå alting . “ 
„ Så ? “ sagde Frank og lo . 
„ Ja , du tror det kanske ikke ? Han kan allerede 
begynde at snakke . “ 
„ Nej , ser vi det . “ 
„ Ja , nu skal du selv høre . “ Hun tog drengen 
over til sig , lagde hans små fingre på 
hans mund og sagde : „ Goddag , far . “ 
Barnet spillede med fingrene på underlæben 
og frembragte en lyd som : „ Vev , vev , vev , 
vev .  “ 
„ Der kan du høre . Det er da tydeligt nok . 
Kan Tutte sige , at Tutte er sulten . “ 
Atter den samme bevægelse som før og nu 
lød det : „ Ma , ma , ma , ma . “ 

moderen så både lykkelig og stolt ud , og 
hendes glæde spejlede sig i drengens lille , tykke 
ansigt , der glinsede , som var det smurt ind i 
fedt  , mens næsestumpen helt blev borte i 
smilet . 
„ Så kloge er andre børn på den alder 
ikke . “ 
„ Åh , de er vel alle sammen ens , “ sagde han 
drillende . 
„ Hvor kan du tro det ? Er ikke tutten klogere 
end andre børn ? “ Hun trykkede drengen 
ind til sig . „ Andre folks børn kan rigtignok 
ikke snakke sådan så tidlig . “ 
„ Hvor kan du vide det ? Har du nogen erfaring ? “ 
„ Jeg har jo lige prøvet det , du . Jeg mødte 
henne i skoven en ung svensk kone , — eller 
tysk var hun kanske — der er kommen for at 
hjælpe til med høsten . Hun havde også sådan 
en som tutten — de var præcis lige gamle 
— og hun kunne slet ikke snakke . Men de 
små kunne så godt med at lege sammen . 
Og de kyssede hinanden og klappede hinanden . 
Det var så kønt at se på . “ 
„ Det skulle du ikke lade dem gøre . Du ved 

aldrig , hvad det kan være for et barn og hvad 
sygdom det kan have . “ 
„ Hun var sådan en pæn ung kone , så renlig 
og proper . Men pigen så nok ikke stærk 
ud , og moderen havde ikke ret megen mælk , og 
så har jeg jo så rigeligt , så jeg tog hendes 
barn og lå det til mit bryst , åh ! og det drak , 
så det var voldsomt , og imens havde hun jo 
holdt tutten , men tutten ville ikke være hos 
hende og blev helt vred , da han så , at den 
anden fik hans mælk . Blev du ikke , Tutte ? 
Men jeg kunne ikke nænne andet . “ 
„ Sådan noget må du ikke gøre for fremmede 
børn , Kirstine . Hun kan få noget mælk 
oppe på gården . “ 
„ Ja , centrifugemælk , du . Det kan hverken 
hun eller barnet leve af , så jeg sagde til hende , 
at hun skulle komme ned til skovfogedhuset og 
få noget sød mælk . “ 
Skyggen , der faldt ud over engen , var bleven 
længere og længere , som solen var sunken lavere . 
Pludselig var det , som om alt lyset svandt . De 
små solpletter på det faldne gule løv var der 
ikke mere . Der blev ligesom et gråt tæppe 
trukket hen over engen . Landskabet fik pludselig 
en helt anden karakter . En sky var gået 

for solen . Det varede dog kun et øjeblik , så 
kom de lyse pletter på jorden atter frem , det 
mørke dække blev draget hen over engen og den 
lå atter i Sollys . Kun et minut og så gentog 
det samme skuespil sig . Det blev koldt , og der 
gik nogle stærke vindstød gennem træerne . 
Det susede og ruskede i toppene og kronerne 
bøjede sig . 
Så faldt der nogle tunge dråber . Det brusede 
i kronerne og raslede i bladene . Himlen 
blev med ét blågrå . Store skymasser steg op 
fra to sider og stødte sammen . Et vældigt lynglimt 
næsten blændede de to mennesker , en 
hvislende knitren lød og et mægtigt tordenbrag 
rullede hen over skoven og gav ekko fra kløften . 
De rejste sig hurtigt for at skynde sig 
hjem . Regnen plaskede ned , dråberne slog mod 
den tørre jord , der ikke kunne optage dem og 
kastede dem tilbage i små stænk . Græsset 
blev straks gennemvådt , og løvhanget , der en 
kort stund havde modstået det faldende vand , 
gav efter og lod det styrte igennem . Et øjeblik 
gik de ved siden af hinanden . Derpå tog han 
barnet fra hende og satte i hurtigt løb ned mod 
huset . Før han nåde det , var både han og 
drengen gennemblødte , således strømmede 

regnen ned . Ane var heller ikke hjemme , så 
han ventede under bislagets tag til Kirstine kom . 
Det varede nogle minuter . Han overgav hende 
barnet med den bemærkning , at nu var det vist 
døbt godt nok . Hun så bedrøvet bebrejdende 
på ham , tog drengen og gik ind i huset . 
Han skyndte sig op til gårdcn . I et sådant 
vejr gjaldt det om at være på pletten . 
Al den uhygge , der ledsager et pludseligt udbrydende 
uvejr på landet , var her i fuldt mål . 
Vandet stod allerede i store søer på gårdspladsen 
og rendestenene flød over . Regnen 
styrtede ned i spandevis , lynene skød hen over 
himlen og tordnen rullede og bragede . Folkene 
løb over gården . Det gjaldt , at hver mand var 
på sin plads . Det kvæg , der var på stald , 
blev løst , så det let kunne komme ud , karle 
stod i stalden parate til at lede hestene ud , der 
blev uddelt ordrer om , hvorledes redningsarbejdet 
skulle foregå , hvilke møbler der først 
skulle frelses , de to forvaltere tog de rede penge , 
der var i huset , på deres personer , lagde regnskabsbøger 
og dokumenter tilrette til at kunne 
gribes hurtigt og løb så atter afsted for at se 
efter , at alt var i orden . Fru Proost sad i dagligstuen 
med sine diamanter og guldsager i 

skødet . Der var ikke meget , hun var bange 
for i verden , men et heftigt tordenvejr skræmmede 
næsten livet af hende . Hun sad og skælvede 
og holdt hænderne for øjnene , når lynene 
lyste op i mørket , og stak fingrene i ørene , for 
ikke at høre tordnens buldren . Endelig sagtnede 
da uvejret , langt borte hørtes endnu en 
dump rullen og fra møllen sås flere ildebrande 
rundt om . Det drøftedes afsende et par vogne 
afsted med mandskab og brandspande til det 
nærmeste brandsted for at hjælpe . Da trak 
skyerne atter op fra to sider og igen tog torden 
og lynild fat lige over gården . Hver 
mand måtte blive på sin post . Så stilnede 
uvejret igen af og drev helt over . Men igennem 
regnen og mørket sås flammer slå op fra 
brændende gårde på mange steder , men ingen 
ildsvåde syntes så nær , at loven kunne fordre , 
at skyvholt skulle deltage i slukningen . Det 
tog imidlertid tid , før man kom til ro ovenpå 
angsten . De fremmede høstfolk havde opført 
sig godt , men så snart den overhængende fare 
var forbi , gik de iseng . Lidt efter lidt listede 
gårdens besætning også af . Alting kom i 
orden igen . Men regnen plaskede uophørligt . 
Det var som et skybrud . 

Frank gik hurtigt gennem den bælmørke våde 
skov ned til skovfogedhuset . Der var lys i 
Kirstines sengekammer . Han bankede på ruden . 
Hun kom hen og lukkede vinduet op . — han 
spurgte , hvordan drengen havde det . — hun 
svarede , at nu havde han det godt og sov . 
Han havde været helt gennemvåd og havde 
frosset . Han havde været urolig . Så havde 
han fået bryst og nu sov han . Om Frank ikke 
ville ind ; han stod der under tagskæget og 
blev våd . — han var allerede våd og måtte 
tilbage igen . Hun havde dog vel vasket sit 
bryst , før hun gav drengen mælk ? Det var 
uforsigtigt af hende , ikke at have gjort det . Han 
havde glemt at sige det til hende før hurlumhejen . 
Godnat . Han måtte tilbage . — hun lagde 
sin arm om hans Hals , sin mund på hans våde 
ansigt , drog ham tæt ind til sig og hviskedee : 
bliv ! Han kyssede hende og løsgjorde sig , men 
hun strakte armen ud efter ham og lokkede 
ham tilbage . Med hånden på hans hoved , 
der lå i et svagt lysskær fra lampen , nærmede 
hun sine øjne til hans . Hun hviskedee dragende 
ord i hans øre , og sit løsnede gule hår vandt 
hun om hans Hals . Han følte en rislen af 
varme gennem ryggen . Regndråber faldt på 

hendes blottede arm og på hans nakke . De 
både kølede og hidsede . 
„ Jeg må tilbage . På en sådan nat kan 
jeg ikke forsvare ikke at være på gården med 
alle de fremmede mennesker . “ 
„ Kan du da forsvare at lade os være her 
alene .  “ 
„ Godnat , “ sagde han . 
„ Ikke sige godnat , giv godnat . Når én 
siger godnat , bliver natten ikke god for to , “ 
Hviskedee hun ømt . 
Hun lænede sig atter tæt ind til ham , men 
han rev sig løs og sprang over havelågen ind 
i skoven . Hun strakte armene ud efter ham , 
hviskedee hans navn til regnen og mørket , 
spejdede efter hans svindende skikkelse og lyttede 
efter hans hendøende fodtrin . Hun hvilede 
armene på karmen og stod længe og drømte . 
Gråd fra vuggen rev hende ud af drømmerierne . 
Den kolde , våde natteluft var trængt i kamret , 
. og barnet rystede i feber . Hun lukkede hurtigt 
vinduet , bøjede sig over vuggen , stillede drengens 
hunger og puslede længe , før han igen 
faldt isøvn . Så lagde også hun sig . 

v 
det havde øst vande hele natten og det 
regnede endnu . Det havde tegnet til en så fortræffelig 
og så let høst , som man ikke længe 
havde set . Kornet havde stået tykt og rankt 
og var fuldmodent og tørt . En eneste nat havde 
forandret alt det . Nu lå det slået ned , fladt 
henad jorden , pisket ud og ind i alle retninger , 
knækket og indfiltret . Og så havde man alle de 
eolk gående på gården , som der ingen beskæftigelse 
var til . Den daglige besætning kunne 
der vel skaffes lidt arbejde på loft og i huggehus ; 
men de andre var ikke så lette at anbringe . 
Det er ikke de bedste eller roligste elementer , , 
der lejer sig ud til høstarbejde på herregårdene . 
Og der syntes ikke at være udsigt til snar høst 
nu . Vandet blev ved at falde fra himlen i 
strømme ; der var ingen Stans i det fald . I de 
dage kunne ingen af sønnerne fjerne sig fra 

gården , så meget mindre som Fru Proost gik 
om og var usædvanlig ophidset og vred . Dette 
vejr , der var kommet så ubelejligt , netop som 
alt syntes så godt , satte hende i et forfærdeligt 
humør . Hun var utålmodig og urolig , gik op 
og ned ad gulvet , skændte over alt muligt , påstod , 
at rugen kunne have været høstet og i 
hus allerede , hvis det ikke havde været for 
drengenes smøleri ; de havde altid så mange 
andre ting for ; men hun skulle vide at sætte 
en stopper for deres kæresterier , der ødelagde 
hende i bund og grund og bragte skænsel over 
gården og slægten , så hun skammede sig ved 
at vise sig for fremmede . 
I disse regnfulde dage holdt Frank sig hjemme , 
tildels for ikke at ophidse moderen . Han havde 
ikke været nede ved skovfogedhuset og havde 
ikke hørt derfra siden hin aften . Da blev det 
ham meldt , at den svenske piges barn var sygt . 
Han skyndte sig ned til det . Det lå i feber , 
blegt og varmt . Det lå i den brede seng , som 
moderen om natten delte med en anden kvinde . 
Under den store , tunge dyne blev det helt 
borte . 
Frank så straks , at det var meget sygt . 

han blev angst og beklemt om hjertet . Han 
skyndte sig ned til Kirstine for at se , hvorledes 
hendes barn havde’ det . Netop som han trådte 
ud i gården , skiltes skyerne og solen tittede 
frem . Det var første gang , den havde vist sig 
i flere dage . Han tog det for et godt varsel . 
Han hastede derned . Døren var lukket og gardinet 
rullet ned i sengekamret . Han trådte 
ind . Der sad Kirstine med drengen på sit 
skød . Han lignede aldeles den svenske kvindes 
barn . Stille lå han hen , bleg og varm . Moderen 
så bekymret på sin dreng . Da han kom ind , 
rettede hun et par forskræmte øjne mod Frank . 
./futte er dårlig . Jeg ved ikke , hvad der 
er i vejen med ham . Moder mener , det fortager 
sig nok . Men moder synes , at det var det 
bedste — — — åh , nej , det må han ikke ! 
Han ligger hen og har feber og vil ikke drikke 
og kan ikke tåle dagens lys . Tror du , han er 
rigtig syg ? “ 
„ Svenskerens barn er også sygt , du . Det 
må have smittet Tutte . Vi må have sendt bud 
efter doktoren . “ 
„ Er den svenske kones også sygt ? “ skreg 
Kirstine . „ Hvad fejler det ? “ 

„ Det ved jeg ikke , men det ligger ligesom 
dit . Vær nu blot rolig . Læg ham ned i hans 
vugge , så skal der gå bud efter doktoren . “ 
„ Han kommer da først her , Frank , først her . 
Åh , at den svenske kvinde kunne have hjerte 
til at gøre mit barn sygt . “ 
„ Hun har jo ikke vidst , at hendes eget var 
sygt , Kirstine . “ 
„ Hun har vidst det . Hvor ved du fra , at 
hun ikke har vidst det . Hun burde have vidst 
det . Tror du , det er fordi jeg gav det bryst , 
at Tutte er bleven smittet ? “ 
„ Det ved jeg ikke . Nu må vi være fornuftige , 
indtil vi får fat i doktoren , så bliver 
det nok godt igen . Jeg skal skynde mig op til 
gård en . “ 
Han gik hurtigt bort , og hun sad tilbage med 
angsten og vreden på den fremmede kvinde . 
Lægen kom og så først til Kirstines barn , 
som Frank havde lovet . Det havde difteritis og 
måtte flyttes ind på amtssygehuset . Den hærgende 
sygdom var på egnen og var taget 
under offentlig- behandling . Kirstine havde almuens 
skræk for hospitaler og bad om at få 
lov at beholde sit barn , men lægen mente ikke 
at kunne give tilladelsen . Hun tiggede og lovede 

at gøre alt , hvad han pålagde hende , når hun 
blot måtte beholde sit barn . Hun bad ham om 
at tale med forvalteren derom , så skulle han 
høre , at han kunne trygt lade det blive , hvor 
det var . 
Lægen gik op for at se lidt til den anden lille 
patient . At den straks skulle på sygehuset , 
derom kunne der ikke være tvivl , og moderen 
havde heller intet derimod . Så gik han op for 
at aflægge rapport . Da Fru Proost hørte , at det 
var difteritis , blev hun ude af sig selv af raseri 
og skræk . Hun nærede en ren sygelig angst 
for smitsomme sygdomme . Hun var vred på 
Kirstine , fordi hun havde fanget hendes søn ; at 
hun nu også skulle bringe en sådan sygdom 
ind i skovfogedhuset , som hun burde have været 
jaget ud af for længe siden , en sygdom , der 
næsten ikke var til at rydde ud igen , bragte 
harmen til at koge over . Hun ville slet ikke 
høre tale om , at barnet kunne blive i hjemmet 
og plejes der ; det skulle afsted øjeblikkelig , 
sammen med den fremmede kvindes . Frank lod 
falde et par ord om , at Kirstine dog måske 
nok kunne betros til at våge over barnet ; men 
hans moder vendte sig så rasende om imod 
ham og lod ham vide , at her rådede hun og 

ikke han , at han tav . Han var angst både for 
hende selv og for at hun i lægens nærværelse 
skulle lade ham høre , at det var hans barn , 
samt for at hendes vrede mulig i endnu højere 
grad kunne have skadelige følger for Kirstine . 
Han tav altså og gik ned til hende og forberedte 
hende på , at der ikke var andet at gøre , 
end at lade barnet komme på sygehuset . Han 
trøstede hende så godt han kunne , opmuntrede 
hende , lovede hende , at hun kunne komme ud at 
se til sin dreng , og forklarede hende , at barnet 
ville få det meget bedre derude end hun ville 
kunne skaffe det hjemme , fordi det stadig ville 
have lægen ved sin side . Hun hulkede og hun 
bad , men der var intet at gøre . Hun måtte 
pakke sil barn ind , så skulle hun selv følge 
med det til byen . 
Hun klædte sig og bar sit barn , godt indhyllet , 
op gennem skoven . Hun skulle køre 
på den samme vogn som den svenske kvinde , 
der skulle bringe sit barn samme vej . Da hun 
så hende , blev hun helt hysterisk , skreg og 
skændte og nægtede at følge med . Frank var 
der ikke til at berolige hende . Han var gået 
bort . Lægen tog da barnet ud af hendes arme , 
sprang hurtigt op på vognen , hvor den svenske 

kvinde allerede sad , og gav kusken befaling til 
at køre rask afsted . Vognen rullede bort , men 
Kirstine løb grædende og råbende efter den for 
at få sit barn . Den kørte hurtigere end hun 
kunne løbe , og snart så hun den ikke mere . 
Regnen faldt igen i stride strømme , men hun 
ænsede det ikke . Hun løb og løb , og træt og 
pjaskvåd kom hun til byen . 

vi 
hun søgte hen på sygehuset . Hun mødte 
lægen i forhallen . Hun bad ham om sit barn . 
Han svarede , at han kunne ikke give hende det . 
Hun tryglede ham om at lade hende få det med 
hjem eller i det mindste at lade hende komme ind 
til det . Han var kold og hård , grusom syntes 
hun . Ikke engang komme ind til det kunne 
hun få lov til . — barnet trængte først og fremmest 
til ro , og så længe hun var i den tilstand , 
ville det kun skade barnet , om hun kom 
ind . Hun måtte gå hjem og kunne komme 
igen , når hun var bleven rolig , så kunne hun 
ialfald få at vide , hvorledes det gik drengen . Men 
hun kunne ikke skilles på den måde . 
Barnet kunne dø — kunne det ikke dø ? — 
lægen håbede , at han kunne frelse det . Det 
var jo langtfra alle børn , der døde af den sygdom . 
— men de fleste døde ? — det ville han 

ikke sige . — trode han , at hendes barn ville 
dø ? — hvor kunne han vel sige det ? Han ville 
gøre , hvad han kunne , så måtte man håbe 
det bedste . — trode han da , det andet barn 
ville komme sig ? — det var umuligt for ham 
at udtale sig om . De var lige dårlige , og hendes 
barn var det kraftigste , havde fået bedre næring 
og bedre pleje ; men derfor var det ikke sikkert , 
at det stod det bedre igennem . — så troede han 
dog , at hendes barn måtte dø ? — han troede 
ingenting og han vidste ingenting . Der skulle 
blive gjort for hendes barn det samme , som der 
blev gjort for de andre . Død og liv stod i guds 
hånd . — kunne da gud nænne at lade hendes 
barn dø ? — lægen vidste ikke . Nu måtte hun 
gå . Han skulle ind til patienterne . Hun kunne 
komme igen i morgen for at høre om , hvordan 
det gik . 
Dermed vendte han hende ryggen , og hun 
måtte også forlade sygehuset . Som hun gik 
ned ad gaden , kørte skyvholtsvognen forbi hende . 
Der sad den svenske kvinde . Det var hende , 
der havde voldet al den ulykke . Hvor hun 
hadede hende . Hun havde lyst til at skælde 
hende ud , til at rive hende i håret og myrde 
hende . Og den svenske kvinde så mildt til 

hende ag ville , at hun skulle sætte sig op hos 
hende . Kirstine afviste det hårdt . Hun ville 
gå . Så kørte vognen videre . 
Da hun kom hjem , tog moderen imod hende 
med , at der var kommet bud fra fruen , at de 
skulle flytte ud af huset og hen i det lille hus 
i kalvehaven . Det var altså alt det , de havde 
ud af hendes forhold til forvalteren , at hun nu 
på sine gamle dage skulle kastes ud af sit 
gode hus og hen i den Rønne . For det kunne 
vist nytte en god støvle , at forvalteren havde 
været der bagefter og sagt , at de kunne roligblive , 
hvor de var ; huset skulle desinficeres , og 
når det var gjort , skulle han nok sørge for 
resten ; men han betød jo ingenting overfor 
moderen . Når nu endda barnet kunne dø , det 
var dog det bedste , der kunne ske for dem alle sammen , 
og så kunne hun vel nok blive fra 
forvalteren herefter , og de kunne måske få 
lov at blive , hvor de var . 
Kirstine havde hørt på Anes beretning som 
noget , der kun lidt angik hende . Da barnets 
mulige død blev nævnt , bøjede hun hovedet og 
gik ind i sit Kammer . Rent mekanisk lagde hun 
sit tøj fra sig . Derpå satte hun sig hen til 
vuggen . Hun puslede med vuggeklæderne . Så 

begyndte hun at græde , først stille og blidt , 
derefter mere voldsomt . Det var en stærk hulken , 
der næsten kvalte hende . Hun sank på 
knæ og sænkede hovedet ned i puderne . Hun 
omfavnede den lille dyne og kyssede hovedpuden , 
der blev våd af hendes tårer . Hun 
bad til gud , at han dog ville bevare hendes 
barn . Og så pludselig kom den tanke igen 
over hende , at hendes dreng var udøbt . Tænk 
blot om han døde , døde som hedning . Så kom 
han ikke til Vorherre , blev ikke en engel , men 
sank lige ned i fortabelsen . Det var hende selv , 
der var skyld deri , hende , der havde syndet , og 
nu skulle synden hjemsøges på det uskyldige 
barn . Det var hendes forfængelighed , at hun 
ikke havde villet tage korset på sig og gå den 
bodsvandring , hun måtte gå op ad kirkegulvet , 
bærende det barn , hvis fader hun ikke kunne 
nævne , til dåben . Det havde hun ikke kunnet 
bekvemme sig til , og nu kom straffen , og den 
kom ikke over hende , men over den , der ingenting 
havde gjort . Men den kom også over 
hende , for når barnet fortabtes , så måtte hun , 
der var synderinden , også evig fordømmes . 
Tanken var ikke til at udholde . Hun vred sig 
som en orm for gud ; men han bønhørte hende 

ikke . Hun følte , hun vidste , at han hørte hende 
ikke . 1 fortvivlelse og angst sprang hun op . 
Der måtte gøres noget , inden det blev for sent . 
Barnet måtte døbes . Det måtte ikke dø . Og 
hun sank på sine knæ og slæbte sig hen til 
gud og bad og tryglede ham om ikke at lade 
barnet dø , før hun havde været i byen og fået 
det døbt . Det måtte ikke fortabes , så måtte 
hun hellere dø og gå lige ned til det dybeste 
helvede , til evig mørke og evig pine . Hun og 
ikke den , der var uskyldig , måtte sone brøden . 
Hun ville igen give sig på vej . Moderen 
søgte at holde hende tilbage , men hun ville afsted . 
Hvad brød hun sig om regnen , der igen 
styrtede ned , eller om sin kjole , der blev ødelagt . 
Barnets frelse var nu det eneste , hun 
tænkte på , at det blev frelst fra djævlen , og 
så at det blev frelst fra døden . Nu kunne hun 
gøre sig fortrolig med , at det kunne dø , når 
det først var bleven døbt , men det gjaldt det om . 
Det var både barnets og hendes egen salighed 
om at gøre . Hun næsten løb tilbage til byen . 
Det blev omtrent aften , inden hun nåde sygehuset . 
Hun var nærved at synke afmægtig 
sammen , da hun stod ved dets stentrappe . Hun 
måtte tage i rækværket . Ilsomt løb hun op 

ad trinene . Døren var lukket . Hun spurgte 
straks efter sit barn og om det levede endnu . 
Ved hjælp af en pige fik hun at vide , at det 
levede . Det sov . Hun ville ikke tro , at det 
var søvn . Det var døden . Hun ville se sit 
barn . — derom kunne der ikke være tale så 
sent , der skulle være ro nu . — hun ville tale 
med lægen . — det kunne hun ikke , da han var 
taget bort ; han kom ikke igen før i morgen . — 
hun ville have fat i ham , for hendes barn 
måtte døbes ; det måtte ikke dø uden at være 
døbt . — de forsikrede hende , at lægen var 
ikke i byen ; han var taget ud på en herregård 
til selskab . Hun ville efter ham , men de sagde , 
at det var ingen nytte til , han tog ikke tilbage 
for hendes skyld , og søster Marie havde opsyn 
med de andre børn og ville gøre alt , hvad der 
skulle gøres . 
Tilsidst fik de hende udenfor døren , der lukkedes 
i efter hende . Hun hørte nøglen blive 
drejet om i låsen . Hun satte sig på et af 
trappetrinene , og regnen blødte igennem hendes 
klæder , men hun mærkede det ikke . Hun rejste 
sig og gik langsomt tilbage mod hjemmet . Hun 
var så træt af at gå og af at græde , at foden 
flyttede sig kun langsomt . Mens hun gik , skiltes 

skyerne , regnen hørte op , månen kom frem 
og stjernerne sad kolde og blinkende med grønlig 
glans ude i himmelrummet . Det var koldere 
nu og hun frøs , våd som hun var . Månen 
lagde en skælvende stribe hen over vandet , en 
bro for sjæle og tanker at vandre ad ind i 
evigheden og tomheden . Da hun endelig træt 
og bekymret og beklemt nåde hjemmet , vendte 
hun endnu engang hovedet opad for at bede 
gud holde sin hånd over hendes dreng . I det 
samme for et funklende stjerneskud over himlen . 
Hun skjalv . Det var en sjæl , der for til himmels . 
Var det hendes dreng , var det hendes 
dreng , var det hendes dreng ? Hun gøs ved 
tanken om , at han nu var død og at der ingen 
redning var for ham , at selv om hans sjæl nu 
drog til himmelporten , så var denne stængt for 
ham , og han måtte flakke vildsom om . Hun 
forbandede den svenske kvinde og hendes lille 
pige , og hun ønskede , at var hendes dreng død , 
den andens pige måtte også hentes af knokkelmanden . 
Netop som hun ønskede , faldt en anden 
stjerne . Hun måtte holde sig fast ved lågen . 
Så var hendes ønske da straks gået i opfyldelse . 
Hun forfærdedes over sin egen ondskab . 
Hun rystede over hele legemet og bad 

gud om tilgivelse . Så gik hun ind i huset 
og gik til sengs . Længe lå hun urolig og græd . 
Moderen hørte hende og kom ind for at spørge 
hende ud , men hun kunne ikke svare , hun kunne 
blot græde . Så kom Ane med en pot varmt 
01 og et stykke mad . Hun vendte sig blot om 
mod væggen og rystede på hovedet . Hun blev 
igen alene . Her i kamret , hvor hun havde haft 
så megen lykke , fandt hun nu kun sorg og 
fortvivlelse og anger . Hun kastede sig frem og 
tilbage , vendte og drejede sig , hulkede og mishandlede 
sig . Derpå trak hun vuggen tæt hen 
til sengen , vuggede den som om barnet endnu 
lå i den , rejste sig overrende og puslede med 
puderne . Til sidst tog hun den lille hovedpude 
op og lagde den til sit spændte bryst . Hun 
krystede den og kyssede den og kaldte den ved 
alle kære navne . Pludselig kastede hun den fra 
sig i forfærdelse ; det var jo afguderi , hun drev 
med den , det var en synd , og havde hun ikke 
syndet nok ? Hun så , det var fristeren , der 
kom . Hun lagde sig på knæ og bad igen . 
Derefter fik hun mere ro på sig og hen ad 
morgenstunden faldt hun isøvn . 
Det var for hende , der var vant til at stå 
tidlig op , højt på dagen , da hun vågnede . 

hun var sig straks bevidst , hvad der var foregået 
dagen før , og hendes første tanke var , at 
barnet var dødt . Hun skyndte sig i de halvvåde 
klæder . Moderen kom ind til hende , da 
hun hørte , hun rørte på sig . Hun havde en 
kop kaffe og smørrebrød med sig , og Kirstine 
spiste og drak . Ti man skal spise og drikke og 
klæde og vaske sig , om så sorgen er aldrig så 
stor . Så gav hun sig igen på vej til byen . 
Hvor bankede hendes hjerte ikke , da hun stod 
udenfor sygehuset . Der sad som en Klump i 
hendes Hals , og hendes tænder klaprede , da 
hun lukkede døren op . 
„ Nå , er de allerede der ?" sagde portneren . 
„ Er min dreng død ? “ spurgte hun . 
„ Ikke det jeg tror . “ 
„ Sig mig sandheden . Døde han ikke iaftes ? “ 
„ Nej , han levede da endnu i morges . “ 
Hun blev næsten afmægtig af glæde . „ Så 
kan jeg vel tale med doktoren nu ?" 
„ Hvis de vil vente en times tid . Doktoren 
går sin runde nu . “ 
Hun satte sig ned og ventede tålmodigt . 
Endelig kom lægen . Han gik hen til hende , og 
hun rejste sig op . 

„ Vi håber , deres barn klarer sig . Nu må 
de ikke tage så slemt på vej .  “ 
„ Tak , hr . Doktor , tak . Med guds hjælp 
lever han dog . Men der var én ting . Han er 
ikke døbt . “ 
„ Er den store dreng ikke døbt endnu ? “ 
„ Nej , og han må døbes , for tilfælde han 
skulle dø . “ 
„ Men hvem siger , han skal dø ? “ 
„ For tilfælde han skulle . Kan jeg ikke få 
ham døbt nu i dag , med det samme , sende bud 
efter præsten ? “ 
„ Det kan ikke lade sig gøre nu . “ 
Hun tiggede og hun bad , men lægen tog 
atter sin hårde , ufølsomme mine på . Det 
kunne ikke lade sig gøre her . Han mente , han 
stod overfor et rasende , hysterisk fruentimmer , 
hvem det gjaldt om at holde tre skridt fra 
livet . 
Afslaget hidsede hende kun op , og hendes 
ophidselse gjorde ham blot hårdere . Hun bad 
dernæst , om hun måtte få lov at komme ind 
til sit barn . — hvis hun ville love at være 
ganske rolig , kunne hun få tilladelse til at se 
sit barn gennem en glasrude . Hun lovede det 

og gik med lægen . Så så hun gennem en 
lille rude ind i en stor stue , hvor der stod to 
Rader små senge , hver med en lille patient i . 
De var blege , grå , lidende , udtærede . To søstre 
gik omkring mellem dem og plejede dem , talte 
til dem , glattede deres puder . Blandt dem fik 
hun øje på sin dreng . Han lå bleg og med 
indfaldne kinder og lukkede øjne og de små 
fingre bevægede sig krampagtigt . Fra struben 
stak et lille sølvrør ud , og af det tlød en hvidgul 
materie . Pludselig var det , som han skulle 
kvæles . Det var klart , at han ikke kunne få 
vejret . Hun greb lægen om armen . Han betød 
hende at være rolig . Hun adlød , men skælvede 
over hele legemet . Da så hun den ene søster 
ile hen til drengens seng og skyndsomst tage 
sølvrøret ud og stikke et andet ind i stedet . 
Det gav øjensynlig lindring . Kirstine , der selv 
havde følt kvælningsanfaldets hele kval , åndede 
dybt og lettet . 
Hun vendte sig om mod lægen . 
„ Nu må de gå , “ sagde han . „ De har ikke 
godt af at stå her og se på det , og det er jo 
ingen nytte til . “ 
Hun ville så gerne blive . Selve lidelsen , 

som hun delte med det syge barn , var jo for 
hende ubevidst en lindring frem for den tomme 
uvished ved fraværbisen . Han svarede , at reglementet 
forbød det og at hun måtte gå . Hun 
måtte komme igen i morgen . 
Solen skinnede , og der rørte sig ikke en 
vind . Jorden og kornet og græsset dampede 
og luften var trykkende . Så snart som hun 
var kommen hjem , klædte hun sig om og gik 
til sit arbejde . Efter at have spist til middag , 
satte hun sig et øjeblik hen , men så kom 
tankerne og uroen igen , og angsten for barnet , 
som ikke var døbt , bemægtigede sig hende atter . 
Hun måtte afsted for enhver pris . Hun stod 
hurtigt igen udenfor sygehusets port , men denne 
gang blev hun stående udenfor . Portneren ville 
ikke lukke hende ind og hun kunne intet opnå , 
ikke engang en samtale med ham . Ingen ville 
høre på hendes jamren og klager , der gav 
hende trøst , fordi de gav hende luft . 
Den næste dag gik det ligesådan . Når 
hun begyndte at tale om barnets dåb , blev 
lægen kold og afvisende ; derom ville han slet 
intet høre . Hen foran ruden ville han heller 
ikke lade hende komme igen . Hun måtte nøjes 

med den besked , at barnet levede endnu og at 
man ikke kunne sige noget om , hvorvidt eller 
hvornår det ville komme sig . Var hun kommen 
hjem med den besked , 'drev uroen hende atter 
afsted . Hun måtte være nær barnet . Hun tilbragte 
næsten al sin tid på landevejen . 

vi 
en solblank morgen tog Kirstine ind til byen 
for at hente sit barns lig . En husmand kørte 
for hende i en arbejdsfjedervogn . I agestolen 
sad de to , bag i vognen lå der spredt halm . 
Den lille sorte kiste , som hun selv havde 
købt og ladet forsyne med så mange skinnende 
kors , som hun kunne få anbragt , blev båren 
ud på vognen af portneren . Den var tilnaglet . 
Hun havde ikke set sin dreng , siden hun den 
dag havde tittet gennem ruden . Hun skulle 
altså aldrig se ham mere . 
Tilfældig strejfede hendes blik op mod første 
sal . Der så hun den svenske kvindes barn 
sidde . Det var magert og blegt , men det var 
frelst . Da gik der et stik af had og misundelse 
gennem hendes hjerte , der syntes som det 
skulle briste og så som det skrumpede helt 
sammen . Hun lagde hovedet på fadingen og 

hulkede . Det var mere end hun kunne bære , a 
den andens levede og hendes lå stift ot 
koldt . 
Husmanden satte kisten tilrette i halmen og 
fik hende op . Så kørte de langsomt ud al 
byen , langs den spejlblanke bugt , der lå træg 
og doven i sollyset . Hun ænsede ikke sol eller 
lys , hun græd kun . 
Endelig brød husmanden tavsheden . 
„ Vi får regn inden aften , Kirsten . “ 
Hun svarede kun med en snøften . 
„ Det er også en forskrækkelig sommer , det 
er bleven i år . Vi kan aldrig få begyndt at 
høste . Se der , rugen ligger helt nede på jorden 
og kan ikke nå at blive tør mellem bygerne , 
og især når der så ingen blæst kommer 
med solskinnet . Skal dette her vare mange 
dage , spirer rugen . — og hveden er da ikke 
stort bedre . — du siger ingenting , Kirsten . “ 
„ Hvad skulle jeg sige ? “ 
„ Det er da nu ikke værd at tage sådan på 
veje for . Vi skal jo da alle sammen dø engang , 
og det var jo da kuns et lille barn , og vi må 
då huske på , at ligesom vi ikke alle sammen 
kan blive født på engang , sådan kan vi heller 

ikke alle sammen dø på engang . Alting skal da 
have sin rimelighed . “ 
Der blev igen én pause . 
„ Det ser ellers sørgeligt ud med poteterne 
iår , “ vedblev husmanden for at opmuntre pigen . 
„ For de begynder allerede at blive syge også , 
og det er dog svært for fattigfolk , når kartoflerne 
ikke kan gemmes . Og kornet bliver nok 
også dyrt i år , for aviserne siger at de har så 
megen regn nede i Tyskland også , og i Rusland 
har de slet ikke fået regn , så der er hel 
misvækst i år . Og når så en har mange 
børn , hvor skal de så bjærge føden fra . “ 
Ved ordet børn brast Kirstine igen ud i en 
voldsom hulken . 
„ Nå , nå , pige ! Du må ikke græde sådan . 
Det er at spotte gud , og dit barn har det meget 
bedre , end som du kunne nogensinde tænke at 
gøre det for det . For hvad skulle sådan et 
ulykkeligt barn , når det blev stort og ikke ved 
at sige af sin far , for det ville det jo ikke vide . 
For vi ved jo nok , at du er en ærlig pige , men 
fa’er kunne du dog ikke lægge ud for barnet , 
for det ville vel forvalteren aldrig give minde 
til , og selv om han ville , så ville fruen ikke . 
Ak nejl det er såmænd meget bedre som det 

er . For hvor skulle du have været hen med 
sådan et barn ; men nu , du ingen har , så kan 
det snart blive glemt , og du kan helt godt blive 
gift med en pæn og ordenlig mand endnu . Og 
tror du nu ikke , når du rigtig tænker dig om , 
at den svenske pige ville ønske , at det var 
hendes barn , der var dødt . Det ville dog altid 
have været en lettelse . “ 
„ Er den svenske ikke gift ? “ 
„ Gift ! nej , hun er ikke mere gift end som 
du er gift . Hun må slæbe omkring med den 
unge , som hun heller ikke kan vise far til . 
Hun siger jo nok , at det er en Karl , som hun 
tjente sammen med , men som nu er rejst til 
Amerika , og ladt hende sidde igen med skammen 
og skaden , — men det er jo hverken her eller 
der , og det er der jo ingen , der ved , hvordan 
det hænger sammen . For sådan på herregårdene , 
der er jo pigekamret åbent både 
dag og nat , så det ved jo ingen , hvem der er 
fader til barnet , og når så faderen stikker af 
for ikke at betale , så sidder sådan en stakkels 
pige igen , for moderen kan de jo altid hitte . 
Og så er det jo , at de sommetider fristes til at 
slå barnet ihjel , men det er jo en stor synd . 
Men når Vorherre tager det , så er det da kun 

til at takke for . Og nå : sådan en som denne 
her svenske pige , hun er jo fattig og har knap 
klæderne på kroppen til sig og barnet , så du 
kan tro det ville have været en god gerning , 
om Vorherre havde taget det , men det skulle 
nu ikke sådan være , og så er det vel til det 
bedste .  “ 
Kirstine svarede ingenting på alt det , hørte 
det vel knapt . 
„ Det er ellers en dejlig gris , din moder har 
iår , bare den nu må leve til den skal slagtes . 
For det var dog skammelig om den skulle falde 
fra , ligesom Per Larsens i fjor . Den døde jo 
samme tid som et af børnene , og det var en 
svær vinter for dem , for konen var jo også 
syg , men hun kom sig da , skønt hun er vov 
endnu , men de havde jo da så en mindre at 
føde , men svært var det , for det var nu en dejlig 
gris . Men det var nu så Vorherres vilje . 
Og en hører heller aldrig andet end ulykker nu 
om dagene . For flæsket det bliver nu vist også 
dyrt i år , de giver 32 øre på slagteriet , 
så det bliver en svær vinter for småfolk . “ 
Kirstine havde vendt sig om og sad og stirrede 
på kisten . 
„ Vær nu fornuftig , Kirsten . Det bliver nok 

godt alt sammen igen . Nu får du og din moder 
nok lov til at blive i skovfogedhuset , skal du 
se . Det var det barn , som fruen var så gal 
på , men nu da det er død , så bliver det nok 
godt igen . Og så skal du være en god pige 
og ikke lade forvalteren komme dig for nær 
igen , for det kommer der dog ikke noget godt 
ud af . Lige børn leger altid bedst , og du skal 
se at blive gift med en flink husmand , så går 
det nok . Men hvad er det egentlig , du er så 
kiv i det for ? “ 
„ Drengen er ikke bleven døbt , “ kom det 
endelig ud af hende . 
„ Ja , det er jo det værste , “ svarede husmanden 
og kløde sig i hovedet . „ Det er jo slemt 
nok , for en kan jo aldrig vide . Hvorfor fik du 
det heller aldrig døbt ? “ 
„ Å , det var så svært , du . Men tror du 
ikke , det kan blive saligt ? “ 
„ En kan jo aldrig vide . Når det skal gå 
retfærdigt til , så kan det vel ikke . Men Vorherre 
kan vel nok gøre det , når han vil . “ 
„ Nej , han kan ikke , nej , han kan ikke , “ 
Sagde hun fortvivlet . „ Jeg talte med en kolportør 
igår , og han sagde nej , barnet kunne ikke 

blive frelst , når det ikke var døbt , det var så 
rent umuligt . “ 
„ Ja , sådan en* ved det kanskesens . Var 
det kristen Nielsen fra Nyborg ? “ 
„ Ja , det var . “ 
„ Ja , han har jo sådan halvvejs studeret til 
præst , og han har da også været i tugthuset , 
så han ved kanske mere end de fleste , og han 
siger jo altid , at han er et særligt nådens barn . 
Men du skulle spørge præsten . “ 
„ Han er så streng . Han har sagt til mig 
før han blev syg , at jeg skulle lade ham døbe , 
for at han ikke skulle dø og blive evig fortabt , 
så jeg ved jo , hvad han vil sige . Det tør jeg 
ikke . “ 
En stund kørte de i tavshed . 
„ Nej , du kan ikke komme af her , Kirsten . 
Vi må køre lige op til kirkegården . “ 
De holdt udenfor lågen . Husmanden spændte 
skaglerne fra den ene hest og , tog kisten under 
armen . Så gik han og hun tværs over kirkegården . 
Det var hele følget . Henne i et 
hjørne var der gravet et lille firkantet hul . Der 
satte han kisten ned . Han ville til at skovle 
jord på , men hun bad ham om at holde lidt 

inde . Så tog hun op af lommen et par 
håndfulde hvidt sand , delte det i tre dele og 
kastede det ned på kisten , mens hendes læber 
bevægede sig og tårerne trillede ned ad hendes 
kinder . Husmanden havde uvilkårlig taget sin 
hue af . 
Derpå sagde han : 
„ Det gælds vist ikke , Kirsten , når det dog 
ikke er døbt . “ 
Der var ingenting af det , der ellers giver 
lindring og spreder tankerne ved en begravelse , 
ingen præst og tale og sang , ingen klokkeklang 
og ingen kranse . Det var så fattigt , så ensomt 
og så trykkende . Hun stod så alene , 
ingen tog hende i hånden eller sagde et trøstens 
ord til hende . Og nu faldt jorden i store 
skovlfulde ned i graven . Da kom der på 
engang en lyst over hende til endnu engang at 
se sit barn . Hun foreslog husmanden at tage 
låget af kisten . Hun lagde sig på knæ for 
at nå ned til den . 
„ Det har vi ikke lov til , Kirsten . Tænk dog 
på din pæne sorte kjole . “ 
Så faldt jorden atter , og snart var hullet 
fyldt og der højnede sig en lille Tue , som blev 

klappet til . Da han var færdig med sit arbejde 
bød han farvel og gik . Hun blev . Hun dvælede 
nogen tid ved den lille grav . Så gik 
hun uden mål omkring og så på de andre 
grave , læste indskrifter og misundte de døde 
deres blomster . Et par fremmede kom ind på 
kirkegården og gik en kort tid rundt , så på 
udsigten derfra og gik igen . Hun var sky 
gået hen til kirkegårdsmuren , op ad hvilken 
hendes barn hvilede . Da hun igen var bleven 
alene , gik hun hen til kirketårnet . Døren var 
åben . Hun steg op ad den snevre vindeltrappe , 
hvis trin var slidte og brudte . Der var mørkt 
og koldt og klamt derinde og en frygtelig træk . 
Hun nåde op , hvor klokkerne hang . Hun 
skælvede af angst for at blive opdaget og for at 
hendes forehavende skulle blive hindret . Ganske 
sagte listede hun sig op ad en stige , ud på 
bjælkeværket og tog fat i kneblen . Den bevægede 
hun så inde i klokken ni gange , tre for gud 
fader , tre for gud søn og tre for gud helligånd . 
Hun turde næppe trække vejret for bevægelse , 
når hun med kneblen rørte klokkens 
indre flade , så hun kunne skælne lyden , men 
så at denne ikke nåde udenfor . Men hun fik 

dog klokkeringning over sin drengs grav . Efter 
at have lyttet og spejdet , om ingen havde bemærket 
hende og hendes gerning , steg hun atter 
ned . Hun var lettere om hjertet , da hun 
gik hjem . 

Viii 
da Kirstine kom hjem , blev hun modtaget 
af Frank , der ventede på hende i haven . Hun 
havde ikke set ham siden barnet var blevet 
sendt til sygehuset . Han strakte begge hænder 
ud imod hende . Hun så sky på ham , hendes 
øjne fyldtes med tårer og læberne skælvede . 
„ Frank , Frank , hvad har vi gjort ? “ sukkede 
hun . 
„ Er du vred på mig , Kirstine , fordi jeg ikke 
er kommen ned til dig i alle disse dage ? Jeg 
kunne ikke . “ 
„ Nej , nej , det er ikke det . “ 
„ Jeg vidste ikke , hvad jeg skulle her . Jeg 
kunne dog ikke hjælpe dig . Og jeg kunne heller 
ikke gå fra folkene i alt det vejr , vi har haft . 
Der måtte være nogen og passe på alle de 
fremmede mennesker . Jeg turde heller ikke for 
moder . Hun var vred på os begge to og var 

slet ikke til at stille tilfreds . Og nu ovenikøbet 
sådan en smitsom sygdom ; hun er så bange 
for den , som om hun havde syv liv og skulle 
miste dem alle sammen . Så jeg turde ikke gå 
herned , for ikke at irritere hende . Men nu har 
jeg da fået sat igennem . at din moder bliver 
her så længe hun lever . — du siger ingenting , 
Kirstine . Det er dog bedre end at flytte hen i 
kalvehaven . Det hus skal den svenske kone 
have ; hun bliver her . “ 
„ Hun er ikke gift , “ sagde endelig Kirstine 
bittert . 
„ Ja så bliver hun det nok . Hun er en 
svært flink pige og så mild og venlig og stilfærdig 
og meget ordenlig . Vi har god brug for 
hende her på gården . Og så kan vi se at 
få hende gift med Per Larsen , hans kone er 
ved at dø og han må snart have en kone 
igen . “ 
„ Frank , Frank , hvor kan du nænne det ? “ 
„ Nænne hvad ? Er du stadig vred på den 
svenske kone ? Det var din egen uforsigtighed . “ 
„ Var hun ikke kommen , så var tutten ikke 
død — og — så var han bleven døbt — og 
— og — , “ hun hulkede . 
„ Men Kirstine dog , kom til dig selv , “ og 

han ville lægge armen om hendes liv og drage 
hende ind til sig . 
Hun værgede tot sig . „ Lad mig være , lad 
mig være . Du må ikke , aldrig mere . “ 
„ Hvad er dog det , Kirstine ? Har jeg været 
så slem ved dig , fordi jeg ikke kom ned til 
dig ? Hvad skulle jeg kunne have gjort for dig ? 
Det var jo meget bedre , at jeg blev borte . 
Havde jeg bare vidst det , Havde du blot sendt 
bud . “ 
„ Det er slet ikke det . “ 
„ Hvad er det da ? Er der noget , jeg kan gøre 
for dig ? “ 
„ Nej , nej , blot at gå . Ikke komme til mig 
mere . Lad mig se at blive en ærlig pige igen , 
Frank . Å , vi har syndet så meget , og nu har 
gud straffet mig og taget tutten fra mig , uden 
at han blev døbt . Å , nej , Frank ! Du må ikke . 
Jeg beder dig så bønlig , lad mig være . “ 
Hun sled sig løs fra ham og gik ind i 
huset . Han fulgte efter . Hun satte sig ned på 
en stol , lagde armen på dens ryg og ansigtet 
på den . Han stillede sig ved siden af hende 
og lagde armen på hendes skulder . 
„ Kirstine , ja vist var det urigtigt af mig , 
men nu må du ikke være vred på mig mere . 

du har gået meget igennem i den sidste tid , 
men nu er det jo overstået . Jeg kan så godt 
forstå , at du er bedrøvet over at have mistet 
tutten , det er jeg også , men du har jo mig 
endnu . Jeg holder jo af dig og går ikke fra 
dig , og jeg skal nok få moder til at lade være 
at gøre dig ondt . “ 
Han bøjede sig helt ned over hende og løftede 
hendes hoved op . Hun så på ham med 
tårefyldte øjne . 
„ Frank , vi må ikke mere . Lad mig være i 
fred . Vi har syndet . Men nu vil jeg være en 
ærlig pige igen . “ 
Han lagde armen om hendes liv og drog 
hende op til sig . „ Holder du da ikke mere af 
mig , Kirstine ? “ 
Hun slog armene om hans Hals . „ Holder 
af dig , Frank , holder af dig ? Jeg holder ikke af 
nogen anden og har aldrig gjort det . Men det 
er så helt umuligt , at vi to kan komme sammen 
igen . Det kan vi kun i synd . Frist mig ikke , 
Frank , frist mig ikke . Gå , gå . “ 
Hun rev sig løs fra ham . I det samme kom 
Ane ind med en tallerken dampende risengrød . 
„ Ja , jeg hørte nok , du kom , “ sagde hun , 
„ og så lavede jeg noget risengrød til dig , for 

du skulle dog have lidt godt på sådan en 
dag , Kirstine . — ok ! og i er ved det igen , ser 
jeg . Jeg troede dog , du var kureret nu , du 
havde mistet barnet , og var bleven fornuftigere . 
Og de , hr . Forvalter , gør synd i ikke at lade 
pigen være i fred nu . Det kan dog ikke andet 
end ruinere hende helt . Nu var hun fri igen 
og der kom måske ikke flere børn , og så 
kunne det nok blive glemt . Og de vil jo dog 
ikke gifte hende , og det andet kan jo dog ikke 
blive til andet end ulykke og fortræd . Kirsten 
kunne såmænd godt få sig en pæn mand 
endnu , nu hun ingen børn har . Men skal det 
blive sådan ved , så får hun ingen , som er 
værd at have . Det kunne de dog gerne betænke , 
selv om hun er for ufornuftig . Ja , nu vil jeg 
gå , så kan de tænke over , hvad jeg har sagt . 
— nu begynder det at regne igen . Det er da 
en forskrækkelig sommer vi har i år . “ 

Ix 
han havde siddet hos hende i timer og 
talt til hende og søgt at trøste hende ; men hun 
var utilgængelig for trøst , for bønner og fornuft . 
Han havde prøvet at tage hendes hånd 
og sidde med den i sin , men hun havde hver 
gang trukket den fra ham og vendt sig bort . 
Hun havde jamret og grædt og rettet hårde 
bebrejdelser mod sig selv , fordi hun havde syndet 
med ham , og havde været feig nok til ikke at 
bekende sin synd og nu forskyldt sin drengs 
sjæls fortabelse og sin egen . Hun havde bedt 
ham om at gå , gå og ikke komme igen . Så 
var han da tilslut gået . Han havde bedt om 
et Kys til afsked , men hun havde nægtet ham det . 
Han var gået op til gården , havde spist 
med moderen og broderen ; havde set efter folkene 
og søgt at fordybe sig i regnskaberne ; 
men hvor han sad og gik , forfulgte hendes sorgfyldte 

øjne ham . Hun havde aldrig forekommet 
ham så smuk som i sorgen . Han kunne ikke 
jage hendes billede fra sig . Han lagde sig på 
sin sofa og prøvede på at sove . Men dér 
mylrede først tankerne ret ind på ham , og 
begæret steg og uroen voksede . Så sprang 
han op , tog sin regnkappe på og gik ud i 
skoven , vandrede omkring i gangene og ud over 
engene , langs åen ned til stranden . Der lå 
en kant af våd tang , bestrøt med slibrige , 
hvide , gennemsigtige vandmænd . Regnen faldt 
i fine dråber ned på de små , grå , rullende 
bølger , der kastedes mod kysten . Alting var 
gråt og vådt og trist og koldt . Han selv var 
feberhed og tør i struben . Han var ophidset og 
forpint . Nu , da hun var ved at slippe fra ham , 
følte han først , hvor uundværlig hun var for 
ham . Hidindtil , da hun uden modstand havde 
givet sig hen til ham , fra den første gang han 
lokkede hende , og til den dag , drengen blev 
syg , havde han rolig nydt sin lykke , men han 
havde ikke tænkt over , hvor meget den var ham 
værd . Nu opdagede han for første gang , at 
han virkelig elskede hende , at hun ikke blot var 
et behageligt tidsfordriv , men at hun var en 
bestanddel af hans liv . Men nu var der kommet 

noget imellem dem . Deres barns døde skygge 
rejste sig og skilte dem . Barnet var dog hans 
såvelsom hendes , så det havde ikke lov at 
holde dem fra hinanden . Så indså han , at 
hun havde måttet bære al sorgen , bekymringen 
og angsten for barnet alene , han havde ikke 
taget sin del deraf . I hele den tunge tid havde 
han ladet hende alene , og nu , da det var ovre , 
kom han og ville igen have , hvad han mente , 
der var hans ret . Hvor kunne han også have 
været så tåbelig og så hårdhjertet . Det 
måtte jo sætte et skel imellem dem . Men han 
havde dog gjort det ligeså meget for hendes 
skyld som for sin egen . Det var , fordi han 
holdt sig rolig , at han opnåede hos moderen , 
at Ane beholdt skovfogedhuset . Var det da ikke 
noget værd ? Fortjente han ikke tak for det ? 
Det var feighed af ham overfor moderen , der 
fik ham til at blive borte ; men hvad skulle han 
gøre og hvad kunne det have nyttet , om han 
havde brudt med moderen . Barnet var jo ikke 
blevet levende derfor . 
Han gik endnu dernede ved stranden , da 
skumringen faldt på . Han havde slået smut 
med flade stene og havde siddet på en omvendt 
båd og tegnet i sandet med sin stok , engle og 

kvinder og børn . Med sin kæp stak han gennem 
en gople og løftede den op ; den blev skåret 
igennem og lå slifnet , uformelig på tangen . 
Han bebrejdede sig selv det , ti den havde måske 
også én , den elskede , og fra hvem den var 
skilt . Han kunne ikke længei udholde det . Han 
blev drevet afsted langs åen til skovfogedhuset . 
Han måtte søge at vinde hende igen , uden 
tøven . Han måtte atter være herre over hende 
for enhver pris , enten ved lokken og lyst eller 
ved vold . Han hidsedes mere og mere op , hans 
blod kogte i ham , han måtte endnu engang 
holde hende i sine arme . Han drejede ind ad 
havelågen , lukkede forstuedøren op , dernæst 
døren til stuen , som han kendte så godt , med 
det malede bord henne under vinduet , med de 
to røde armstole , dragkisten med tekopperne 
og porcellænshunden . Han gik der igennem og 
lettede klinken på døren til sengekameret . 
Næsten lydløst trådte han derind . 
Hun sad ved sin komode , bøjet over en 
udtrukken skuffe . Den var fyldt med barnetøj , 
med små lagen og pudevår og svøb og rødkantede 
flonelsstykker og bitte kjoler dg huer 
og strømper . Hun løftede en lille hvid kappe , 
besat med røde silkebånd og sløjfer , på den 

venstre hånd , og med den højre legede hun med 
båndene . Det var den , barnet skulle have haft 
på til dets dåb . Hun havde haft den fremme 
mange gange før ; hun havde altid lagt den til side , 
for hun havde ikke kunnet bekvemme sig 
til at lade barnet bære den . Nu kom det aldrig 
til det ; nu var det for silde . Derfor kunne hun 
ikke slippe den , derfor faldt tårerne så stride 
på den . 
Hun hørte ikke Frank , før han stod hos 
hende . Da han bøjede sig over hende uden at 
røre hende , mærkede hun først hans nærhed . 
Hun holdt afværgende hånden med huen på 
henimod ham . „ Rør mig ikke , Frank , det er 
hans dåbshue . “ 
Han tog hendes hånd og kyssede huen . 
„ Du kære , hyad har du ikke gået igennem 
alene . Det var skammeligt og fejt af mig , at 
jeg ikke kom til dig . Kan du tilgive mig ? “ 
„ Jeg har jo ingenting at tilgive . Du har jo 
ikke villet gøre noget ondt . Det er mig , mig der 
har syndet , og det er mig , der bliver straffet .  “ 
Han knælede ned ved hendes side og lagde 
sit flovede i hendes skød . Han mærkede , der 
faldt en tåre på hans Hals . Han skælvede af 
smerte , da han følte den varme dråbe og fornemmede 

hendes friske , unge , bløde legeme gennem klæderne . 
Han var ikke længere herre over sig 
selv . Han slog armene om hende , tvang hende 
ind til sig , holdt hende fast og inderlig krystet , 
bøjede hende ind under sig , og bedækkede hendes 
mund , hendes øjne og Hals og hår med brændende 
hede Kys . Han slap hende ikke , men 
holdt hendes arme , der ville værge for sig , fast 
indesluttede i sine , og med sin stærke hånd 
bøjede han hendes hoved tilbage og holdt sin 
mund længe på hendes . Hendes øjne var lukkede , 
hendes læber åbnede sig ganske let , og 
hans hænder mødte hendes . I mørket derinde 
blev de til et legem . De voldsomme kærtegn 
havde bragt hende rent fra sansen og samlingen . 
Da han først havde overvundet hende og hun 
havde overgivet sig til ham , var hun som en 
vånd i hans hånd . 
Da han om morgenen forlod hende , var regnen 
hørt op og månen stod bleg i vest , mens den 
rosenfingrede dagning sendte blanke stråler op 
fra skybanker i den østlige horisont . Den hvide 
tåge lå over Enge og skove , havet var blankt 
og glat , træerne dryppede og græsset var vådt 
og vejene bløde . Stilheden afbrødes kun af åen , 
hvor den rislede hen over stenene . Han indåndede 

med vellyst den friske , klare morgenluft , der var 
så velgørende ovenpå den indespærrede luft i 
kamret . Så tændte han sig en cigar ; den livede 
ham op . Han listede ind på gården , og ikke 
engang hundene gav det mindste tegn til , at de 
bemærkede ham . Alt sov endnu . Han kom ind 
på sit værelse uden at blive hørt af nogen . 
Han gik iseng og sov straks og hårdt , til han 
vækkedes af staldkarlen . 

X 
da hun om morgenen kom med blomster i 
fanget for at se til graven , fandt hun den lille 
Tue smykket og et stort kors af hvide roser 
lagt på Toppen . Flun vidste , hvem der havde 
gjort det , og det stod for hende som den største 
kærlighedsgerning , det bedste bevis på , at han 
havde elsket barnet og at han elskede hende . Ti 
selv i den fuldkomneste hengivelse til ham under 
hans knugende favntag havde der været nag 
på bunden af hendes hjerte mod ham . Det var 
svundet , og hendes taknemlighed fløj til ham , 
hvor han var . Dette kors , der var lagt af ham 
og så synligt for alle , var hende et tegn på , 
at barnet under det ikke var fordømt , men frelst . 
De tårer , der nu faldt , var af en hel anden 
slags end dem i går ; da var der hulken og 
fortvivlelse i hendes hjerte , nu var der lindring 
og frigørelse . Hun græd ud her ved graven . 

hendes hjerte var delt mellem den døde og den 
levende . Det hang ved det lille livløse væsen , 
men det bøjede sig i tak og kærlighed mod 
hendes elsker . Her ved graven bad hun gud 
skytte og skærme dem begge og lovede at være 
ham lydig og underdanig og tro , hvad der end 
hændte . Alt , hvad han forlangte af hende , ville 
hun gøre , intet ville hun nægte . Om han bød 
hende gå til verdens ende , når hun blot måtte 
komme tilbage til ham , så ville hun gøre det . 
Han havde ofret sig for hende ved at udsætte 
sig for sin moders vrede . Hvad var så det , 
hun kunne gøre for ham , i sammenligning dermed ? 
Hun havde jo alt fået sin løn i forvejen . 
Alt , hvad der var sket i den sidste tid , steg 
atter op for hendes tanke . Men hun så helt 
anderledes på det nu end i går . Hun havde 
skullet straffes og lutres , derfor var det alt sammen 
kommen sådan . Hun havde måttet miste barnet 
for at vinde ham helt . Som de havde hvilet der , 
bryst mod bryst og mund mod mund , og han 
havde hvisket hende elskovsord i øret , så lokkende 
og søde som aldrig før , havde hun jo 
næppe sanset hvad og hvor . Men nu stod det 
hele levende for hende , og var der end vemod 
og sorg i hende , var der også en uendelig , stille 

fryd . Alt , hvad han havde pålagt hende , skulle 
hun gøre . Han havde talt til hende om svenske 
Lina og om at hun ikke måtte bære nag til 
hende . Hun ville gå til hende og række hende 
hånden og hjælpe hende . 
Hun gik over mod kalvehaven til den lille 
hytte , der lå ganske alene . Døren var åben , 
men der var ingen hjemme . Der var fattigt , ikke 
just snavset eller uordenligt , men uhyggeligt . Den 
gamle , møre seng var fyldt med halm ; et lille 
bord og en stol , der begge var invalide , en 
kakkelovn , hvorpå der stod levninger af noget 
mad , så ussel som Kirstine aldrig havde kendt 
den , og en bylt klæder i et tørklæde , var hele 
bohavet . De små ruder var farvede af ælde 
og sol . Hun besluttede at vente og gik ud på 
Marken , hvor hun plukkede nogle blomster til at 
smykke den fattige stue med . 
Endelig kom da middagsstunden og med den 
Lina , der bar på en spand blå mælk . Hun 
studsede , da hun så Kirstine , halvt sky veg hun 
tilbage . 
„ Forvalteren har sagt , at jeg skulle bo her . “ 
Hun frygtede for , at den anden var kommen for 
at sætte sig i besiddelse af den usle bolig . 
„ Jeg ville kun hilse goddag på dig . “ 

svenske Lina var lille og spæd , med fin hudfarve 
og blå , milde øjne og hvidgult hår under 
tørklædet . 
„ Jeg kom blot for at hilse goddag på dig 
og spørge , om jeg kunne gøre noget for dig . 
------og så bede dig om forladelse “ — stammede 
hun , hendes stemme blev vaklende og 
sagte — „ for du ville jo ikke gøre mig noget 
ondt . “ Her brød hun atter ud i en krampagtig 
hulken . „ Jeg har jo mistet mit barn og du har 
dit . Åh gud , åh gud , åh gudi hvor kunne 
du gøre detl “ 
Lina stod helt forvirret over denne scene . 
Hun vidste ikke , hvad hun skulle gøre . Hun 
gik blot hen til Kirstine og stod ved siden af 
hende . 
„ Du har jo dit barn endnu , og jeg har mistet 
mit , “ gentog den ulykkelige . 
„ Det var vel bedre , om mit også var dødt 
— bedre for det  , “ sagde Lina . 
„ Nej , nej , du ved ikke , hvad du siger . Du 
ved ikke , hvad det er at miste sit barn . “ 
„ Når én har nok at give det at spise og 
klæde det med . Men når én er fattig og faderen 
er rejst og lader mig om det hele . “ 

„ Men du får dog dit barn hjem , det er snart 
rask . Jeg får aldrig mit . “ 
„ Ja , jeg får det hjem , men så har jeg jo 
ingenting til det . De fattige svøb har de ødelagt 
inde hos doktoren , og andre har jeg ikke at give 
det på . “ 
„ Du kan få lidt børnetøj hos mig . Nu har 
jeg ingen brug for det mere . “ 
„ Ok ja , de danske er dog gode imod én . 
Forvalteren er også så god . Her fik jeg dette 
lille hus for mig selv og har fast arbejde på 
gården . — får jeg alt deres børnetøj ? “ 
„ Nej , nej , ikke det alt sammen — noget af det . 
Gå hjem med til vort , så skal du få ." 
De to kvinder fulgtes ad til skovfogedhuset . 
Inde i sengekamret trak Kirstine kommodeskuffen 
ud . Lina gjorde store øjne , da hun så alt det 
børnetøj , både linned og uld , der lå der . Hun 
havde aldrig tænkt sig muligheden af , at andre 
end fine damer kunne have så meget . 
Kirstine tog hvert stykke op og viste hende 
det og fortalte om sit barn . Hun holdt hvert 
enkelt stykke op og undersøgte det , kælede for 
det , og så lagde hun det ned igen . Hun kunne 
ikke skille sig ved det . Lina , der havde været 

henrykt ved udsigten til at få del i al den rigdom , 
blev urolig og bange for , at hun dog ikke 
skulle få noget . 
„ De lægger det alt sammen hen igen ? “ 
Det gav et stød i Kirstine , som om hun 
vågnede op . „ Jeg kan ikke , ikke i dag . En 
anden dag . “ 
„ Men når mit barn kommer igen og jeg 
ingenting har at give det på ? “ 
Kirstine lukkede skuffen halvt i . „ Ja , når 
det kommer , skal du få . Nu kan jeg ikke . 
- åh jo ! Du skal få alligevel med det 
samme . — se , du — det lange stykke flonel 
— — jeg har syt det alt sammen . Tag det , tag 
det ! -— — før jeg tager det igen . Og se nogle 
små strømper — — er de ikke søde , hvad ? 
De dejlige fødder han havde , så bløde og røde , 
og neglene , du , de var så små og fine og 
tynde . Tag dem , tag dem . — jeg får dog ingen 
brug for dem mere . — nej , lad mig se dem 
igen . — dér er en anden størrelse — dem har 
han aldrig haft på ; dem skulle han have haft , 
når han var bleven større . Han blev jo aldrig 
stor . Nej , dem kan du heller ikke få . Jegvilde 
jo så gerne give dig dem , men jeg kan 

ikke . — — dér , tag dem , tag dem alligevel . — 
og se disse pæne> , små bleer . Sådan bleer 
har du ikke haft til dit barn . Det er kun fine 
folks børn , der har sådan nogle ; men jeg fik 
dem . Dem må du passe godt på , vaske dem 
pænt og holde godt hus med dem . Dér , tag 
dem . — — og se så kjoler . Her er en blå 
ulden . Er den ikke køn ? Han så så dejlig 
ud i den , du kan aldrig forestille dig det . Han 
havde den på om søndagen . Tag den , tag den . 
Små huer , du , til at holde hans hoved varmt . 
Han havde sort hår , da han blev født ; men 
det faldt af , og nu var hans hår hvidt og så 
blødt som silke . Tag dem . — der er hans sko , 
dem fik han heller aldrig på , for de små fødder 
var for fine til at have sko på endnu . — dér , 
dér ! — nej , nej , den får du ikke , den skulle 
han have haft på til sin dåb — — ser du , 
det er hæklede blonder og røde silkebånd — 
jeg har lavet den selv , til at han skulle have 
den på til sin dåb . Men han fik den aldrig 
på , du , for han blev aldrig døbt . Han døde 
uden at være døbt . Er dit barn døbt ? — du er 
lykkelig . Nej , den får du ikke — — tag den , 
tag den . Han får den dog aldrig . Han skulle 

have haft den på i kisten , men den havde de 
slået til , og jeg måtte ikke få den lukket op . 
Behold det alt sammen . “ 
Hun bøjede sig over den tomme skuffe og 
hulkede . Lina , der havde favnen fuld af børnetøj , 
ville tage hendes hånd for at kysse den . 
Kirstine trak den til sig . Så sank Lina på 
knæ ved siden af hende og lagde sin ene arm 
om hendes skulder for at drage hende ned og 
kysse hende . Kirstine for op . 
„ Gør ikke det , “ sagde hun . „ Ikke det . Det 
minder mig , det nfinder mig . Dit barn kyssede 
mit barn , og det lever , men mit er dødt . Du 
har taget alting fra mig , mit barn , og nu tager 
du hans tøj . Gå , gå , skynd dig , eller jeg 
tager det igen . Gå ! “ 
Lina stod et øjeblik rådvild . 
„ Gå , siger jeg , gå ! “ 
Lina gik . Kirstine sad tilbage i tomheden . 
Ved aftentid stod hun længe ude ved havelågen 
og skyggede med hånden over øjnene 
for solen . Da så hun endelig , netop som den 
sidste bue af den faldende sol gled baghorizonten . 
Den elskede , kraftige skikkelse . Hun ventede på 
ham . Da han kom til lågen , lagde hun armen 

om hans Hals og kyssede ham . — derpå så 
hun på ham , som . om hun ville sige noget . 
„ Hvad er der , barn ? “ 
„ Tak for blomsterne på Tuttes grav — jeg 
har givet svenske Lina alting — hver en stump . 
Nu har jeg kun dig igen . “ 

Xi 
en lun avgustaften gik Frank og Kirstine , 
hånd i hånd , over markerne . Rugen var indhøstet , 
og blot de gule Stubbe var igen . De gik 
op på glentehøj og så ud over egnen , så 
hvor herligt , rigt og frodigt alting stod omkring 
dem . Kvæget lå , bundet i lange rækker , gumlende 
i kløvermarken , der for anden gang var i 
blomst , tyk og tæt , rød og duftende . På kirkens 
tag så de hele storkefamilien samlet , og 
stående på et ben knæbrede storkefa’er med 
næbet som akkompagnement til den hendøende 
klang af solfaldsringningen . Tusinder af sorte 
krager holdt i skingrende , støjende skarer manøvre 
over den lille myggeskov , steg ned i den og løftede 
sig atter med vældigt spektakel og kredsede 
rundt om skoven . Til sidst dalede de ned og 
faldt i ro , indtil ny skarer kom fra øst og vest , 
fra plyndringstog og lystrejser , og fordrede plads 

og skræmmede dem op , der alt havde fundet 
hvilesteder . Så filev der en skrigen og støjen 
og larmen og snakken og fortællen , indtil alle 
var bievne anbragte i det høje Bo under løvet . 
En ubeskrivelig højtidsfuld fred lå over landet . 
Den blå bugt var uden et sejl , men de hvide 
skrænter hinsides den lyste klart , og en rad af 
ruder på herregården derovre skinnede i rød 
glans . Skovene lå mørke og alvorlige , enkeltstående 
træer på hegnene tegnede sig skarpt 
som silhuetter mod den lyse himmelbaggrund . 
De gik atter ned ad højen og ad den duggede 
græsvej , der stod med grønne kæmper og hvide 
og gule margueriter og blå kornblomster og røde 
valmuer , vandrede gennem den gyldne , modne 
hvede , over hvilken der i det svindende lys lå 
et mat fosforskær . 
„ Det er noget andet end i fjor , “ sagde han . 
„ Kan du huske , hvor det regnede uafladeligt og 
alting blev ødelagt ? “ 
„ Det var , da Tutte blev syg , “ svarede hun . 
Der blev atter stilhed . Over dem og rundt 
dem var himlen , blå foroven , svindende over i 
grønt og gult og rødt , for nederst ved horizontens 
rand at være lilla . En sidste forsinket fugl fløj 
ind i det sidste svindende lys mod sin bløde 

rede og sin søde hjertensven . Myggene dansede 
i tætte , sortnende skarer op og ned over midten 
af vejen , hvor Kirstine gik ; erank holdt sig på 
græsset nærmest langs kornet . 
„ I morgen begynder vi på hveden , “ sagde han . 
„ Ja , “ svarede hun , — „ den står godt . “ 
„ Lina er svært flink , og hendes pige er bleven 
stor og tyk . “ 
„ Du er så god mod hende , Frank . Det er 
næsten , som det kunne være dit eget barn . “ 
„ Havde det været sådan en sommer i fjor , 
var det måske også gået ganske anderledes . 
Så havde moder været mere medgørlig . — det 
er min tur at våge hos hende i nat . “ 
„ Tror du , hun gør det længe nu ? “ 
„ Hun har svært mange kræfter tilbage . Hun 
er forbavsende stærk . Og sygdommen har ikke 
gjort hende blidere . Det er forskrækkelig , så 
sådanne syge kan være urimelige . Alt det , hun 
kan ligge og finde på i sengen . Og hun vil 
vide besked med alting , akkurat ligesom før . Vi 
må hver eneste dag gøre regnskab for hende , 
og gud nåde os , om hun opdager , at vi skjuler 
noget for hende . “ 
„ Vær god imod hende , Frank , den sidste 

tid , hun har tilbage . Husk , hun er dog din 
moder . “ 
„ Hun har ikke været nogen blid moder , du . “ 
„ Du kan tro , hun har altid ment det bedste , 
selv når hun var streng . En moder kan ikke 
andet end være god mod sine børn . Selv om 
hun også er urimelig , så gør dog alt , hvad 
hun beder dig om , for at hendes sidste tid kan 
blive så blid som muligt . Det kan dog ikke 
vare længe . “ 
Fra Marken var de trådt ind i udkanten 
af skoven . De gik på stien med Marken og 
lyset på den ene side og på den anden åen , 
hvor den dybt under dem snoede sig mellem 
høje skrænter . Bøgene hældede sig ud over 
den og dannede mange steder et tag ; den var 
da mørk og stille , men andre steder spejlede 
himlen og løvet sig i den ; og hurtige , langbenede 
tæger vimsede i sværme på den og 
krusede vandet let ; det så næsten ud , som var 
det månen , der spillede på det . Ved „ Verdens 
ende “ , hvor åen dannede et lille fald og 
hvor den næsten var skjult af grønne vandplanter , 
lå en prægtig gammel bøg , der var 
fældet af vinterstormen , tværs over den . Den 

brugte de som bro og kom over på den anden 
side . De skræmtes op af en stor ugle , som 
løftede sig fra en gren over deres hoveder , og 
hvis lydløse vingeslag brød den dybe stilhed . 
Nu kom de ind på snevre , mørke gange gennem 
ungskoven . De måtte føle sig vej med 
foden , og kviste og blade stak deres ansigter . 
De hørte trin og hvisken . Så mødte de to 
par ; kvindernes hvide forklæder lyste . De veg 
tilside for dem , der hilste godaften . Da de var 
komne forbi dem , hørte de fnisen bag sig . Så 
var de atter alene . 
De kom igen ud på en mark og gik gennem 
havren . Imod syd lyste Mars rød og 
stor . 
„ De er sparsommelige deroppe med belysningen , “ 
Sagde han . „ Der er kun én lampe 
tændt .  “ 
„ Du må ikke sige sådan noget . Jeg holder 
så meget af den røde stjerne . Jeg har set på 
den hver aften i sommer , når du ikke var hos 
mig . Hvad hedder den ? “ 
„ Mars . “ 
„ Hvorfor er den så rød , helt anderledes end 
de andre stjerner ? “ 

„ Jeg ved ikke . “ 
„ Jeg har tit stået og drømt , at dér var de 
små børn , som var døde uden at være døbte , 
oppe . For jeg synes , det ville være sådan 
synd af Vorherre , om han ikke ville tage sig 
af dem , selv om han ikke kan lade dem komme 
i himmerig . Der kunne de have det så godt . 
Og jeg kan ikke udholde at tænke på , at de 
små uskyldige sjæle skulle være evig fortabt . “ 
„ Sådan noget må du ikke tænke på . “ 
„ Jeg kan ikke lade være . Men jeg tror nu , 
at Vorherre har været nådig imod Tutte . “ 
Himlen blev mørkere og stjernerne tændtes 
over deres hoveder . Lys ved lys sad der oppe , 
og tværs gennem hele herligheden strakte Mælkevejen 
sig som et hvidt bælte . 
De var nået tilbage til skovfogedhuset . Udenfor 
stansede de . Han kyssede hende til godnat . 
Hun holdt ham fast . 
„ Frank , der rører sig liv i mig igen . “ 
Hun lagde sit hoved på hans bryst og han 
så hende ind i de klare øjne . „ Når det fødes , 
er moder død . “ 
Så kyssede han hende atter og forlod hende . 
Hun lyttede til hans skridt , som de tabte sig i 

skoven . Der var som en uhyre forjættelse , et 
løfte om lykke og erstatning for alt i hans 
sidste ord , der sang og klang i hendes øre . 
Og hun gentog for sig selv : når det fødes , er 
moder død . 

Xii 
i den store himmelseng , der stod midt på 
væggen , lå Fru Proost . Hun var syg til døden , 
og sygdommen var ledsaget af mange smerter , 
men hendes karakter og vilje var ikke bøjet . 
Hun var så livlig og åndsfrisk som før , endnu 
mere herskesyg . Fra sygelejet ville hun endnu 
lede alle gårdens forhold , vide besked med 
de mindste enkeltheder , udstede befalinger . Hun 
fordrede arbejde om dagen og at de samme 
mennesker skulle pleje hende og våge hos hende 
om natten . Jomfru Diderichsen måtte passe sit 
køkken og samtidig høre efter , når fruen mange 
gange om dagen ringede på hende ; hun var 
den eneste , af hvem fruen ville tage medicin , 
den eneste , som måtte ordne hendes seng under 
hende , vende de varme puder og hjælpe hende . 
Tak fik hun aldrig for det , og hver nat måtte 
hun sidde i en lænestol og blunde så småt . 

sønnerne måtte skiftes til om natten at sidde 
ved den syges seng . Altid måtte der være to 
tilstede , for at vende og løfte hende , og for at 
der kunne være nogen , hun kunne lade sit onde 
lune gå ud over . 
Nu sad begge sønnerne inde hos hende . 
Skønt det var højlys dag udenfor , var her mørkt . 
Gardinerne var trukne for vinduerne , og kun en 
natlampe , der stod bag et skærmbrædt , lånte 
stuen lidt lys . Foran sengen stod sognepræsten 
og tog afsked . 
Da han var gået , sagde hun : „ Jeg ved nok , 
hvad den ådselgraver vil her . Se , om her er 
ligstank i huset , om mit ådsel snart er beredt 
til at blive ekspederet af ham . Hø hot min 
sorte far ! tøv et lille korn endnu , jeg kan godt 
snyde ham for byttet endnu en stund , den ligrøver . 
Sørg for , at det bliver en lang tale , han 
holder over mig , Erik , og du må ikke give 
ham mere end ti kroner , hører du . Lov mig 
det , Erik . Det er nok for ham , hvad kan han 
hjælpe én til salighed . — jeg har aldrig gjort 
Vorherre noget ondt , og han har heller aldrig 
gjort mig andet end godt . Jeg har givet penge 
både til asyler og missioner , og jeg har skrevet 

op hver øre , så det kan ses , hvad jeg har 
givet i milde gaven jeg har været god imod 
de fattige og har ikke gjort nogen noget ondt , 
når de ikke trådte mig for nær . — jeg har 
mine sager i orden og har gjort min pligt , så længe 
jeg har levet . Der skal ingen sige mig 
andet på . Jeg har passet på og skylder ingen 
noget . Var det ikke for mig , kunne i nu sidde 
på fattighuset , kunne i . For jeres fader var 
en vindhas , var han . “ 
„ Anstreng dig nu ikke , moder , “ sagde Frank . 
„ Pas dig selv , Frank . Din fader var en 
vindhas , sagde jeg , og du har arvet hans 
karakter , Frank . Erik ligner mere mig . Men 
jeg har opdraget jer til at bestille noget og være 
sparsommelige . “ 
Hun lå lidt hen . Smerterne blev for voldsomme 
og tvang hende til at tie . 
„ Sørg for , når jeg bliver lagt i kiste , at jeg 
får en dyne at ligge på . Jeg vil ikke ligge 
på høvlspåner , siger jeg jer . En af mine egne 
dyner . Og så vil jeg ikke svøbes ind i et 
lagen , men jeg vil have min varme , uldne , sorte 
kjole på . Tag først kniplingerne af , de skal 
ikke med i graven . “ 

„ Hvorfor behøver du at tale om sådan noget 
nu , “ sagde Frank . „ Du kan jo godt komme dig 
endnu . “ 
„ Det kan jeg måske , men jeg er ikke bange 
for at dø . Jeg har levet , så jeg kan være det 
bekendt . Men jeg vil også have , at mine sager 
skal være i orden , så alting er rede og klart . 
— og nu er det bedst , vi taler om jer . Testamentet 
ligger inde hos vvulff . Erik skal have 
gården med besætning , for han er den ældste , 
så det er ikke mere end rimeligt . Så skal du , 
Frank , have så mange penge , at du kan købe 
mejlgård . Gamle etatsråd dør nok snart , hvis 
han da ikke er død . Det er en god gård , og 
børnene bliver nok nødt til at sælge den . Hvad 
der bliver tilovers af penge , deler i i to lige dele . 
Møbler og indbo bliver her på gården . Men 
sølvtøj og guldsager deler i efter vægt . Jeg vil 
ikke have noget klammeri over mit lig . Jeg vil 
hvile med fred i min grav . Det er alt sammen 
ordnet retfærdigt , som ret og skel er . Lover 1 , 
at 1 vil gøre , som jeg forlanger af jer ? “ 
„ Vi har jo altid vidst , at det skulle være 
sådan , “ sagde Frank . 
„ Men det er ikke nok , at i ved det . 1 må 
love mig , at i vil rette jer efter mine ønsker . 

ellers kan jeg ikke dø rolig . Og jeg vil have 
ered i min grav . Du har altid skullet ræsonere 
over alting , Frank . Lov mig så . “ 
Brødrene lovede hende , at de skulle gøre som 
hun ønskede , og at de ikke skulle skændes om 
arven . 
„ Og så giver i Diderichsen 500 kroner , ikke 
en smule mere , det er nok . Og så siger i 
hende op . Jeg vil ikke have hende her på 
gården efter min død , forstår i , hverken på 
den ene eller den anden måde . Hun er slesk . 
Jeg kender hende . Man kan aldrig vide , hvad 
det kan føre til . Og jeg vil ikke have , at hun 
skal være kone her på gården . Du må ikke 
gifte dig med hende , Erik . “ 
„ Det har jeg aldrig tænkt på . “ 
„ Har du ikke ? Men hun har tænkt på det , 
du . Tror du , hun har gået her og tålt alting , 
uden fordi kun ville indsmigre sig og gøre sig 
uundværlig . Hun siger naturligvis ingenting , men 
hun vil være frue på skyvholt , det har jeg 
længe mærket . Men jeg vil ikke have sådan én 
til at indtage min plads . Der passer hun ikke . 
Og komme slæbende med sine børn , måske . 
Hvor er de ? Ja , det ved du måske , men det 
ved jeg ikke , og det kommer heller ikke mig 

ved . Hun har måske kvalt dem eller sat dem 
i pleje og ladet andre kvæle dem . Og hvis de 
lever , skulle hun så trække dem herop og lade 
dem spille herrer her . Så blev der nok snart 
ende på pengene og på gården . Du skal 
lade hende rejse , så snart jeg er død ; for bliver 
hun her , er du leveret . “ 
„ Å , den skal stå tidlig op , der vil fange 
mig . “ 
„ Men hun står tidlig op , du . Men jeg vil 
have , at du lover mig , at hun skal rejse , og at 
du ikke vil gifte dig med hende . “ 
„ Jeg gifter mig ikke med hende . “ 
„ Ja , det siger du nu . Men du må love 
mig det . Når du har skyvholt , kan du sagtens 
få en ung pige af god familje til kone . 
Og Diderichsen er jo både tyk og grim og 
gammel og simpel . Det er ingen kone for dig . 
Lover du mig det nu ? “ 
„ Jeg lover dig , moder , jeg skal ikke gifte 
mig med hende . Er det så godt ? “ 
„ Om jeg nu blot kunne dø rolig for dig , 
Frank . Du har altid været svær at opdrage , 
meget sværere end Erik . Du har din faders 
natur . — hvad dit forhold til Ane skovfogeds 
datter har kostet mig af bekymring , det aner 

du ikke . “ — Fru Proost havde skiftet stemme . 
Der var en mildt bebrejdende klang over den . — 
„ Så længe der var et barn , som du hang ved , 
kunne det jo ikke nytte at gøre dig forestillinger . 
Men nu har barnet jo længe været dødt , og du 
må vel snart være ked af pigen . Du kan dog 
ikke i længden bryde dig om sådan én , der 
ikke har andet end sit kønne ansigt , og det har 
hun da ikke engang længer . Sig mig , Frank , er 
det blot , fordi du skal have et kvindemenneske 
om dig , at du holder til med hende endnu , 
eller er det , fordi du holder af hende ?---------du 
siger ingenting . Nej , du er akkurat ligesom din 
fader i det stykke . Når ingen bad ham om at 
snakke , så snakkede han op , men når der var 
noget , som han skulle svare på , så var han 
aldrig til at få et ord ud af . Men det må du 
dog tænke på , at jeg er ikke død endnu , og at , 
sålænge jeg lever , kan jeg gøre med min ejendom , 
hvad jeg vil , og jeg kan give Erik det hele , 
og , ved den levende gud i himlen ! jeg gør det , 
om du ikke siger mig , om du vil gifte dig med 
Anes tøs . “ 
Frank bed sig i overlæben , men sagde ingenting . 
„ Du vil ikke sige noget ; men du skal , min 

dreng . Jeg vil have besked , siger jeg dig . Vil 
du gifte dig med hende , når jeg er død ? “ 
„ Det har jeg aldrig sagt , jeg ville . “ 
„ Det har jeg ikke spurgt om . Vil du gifte 
dig eller vil du ikke gifte dig med hende ? “ 
„ Jeg vil ikke gifte mig med hende . Er det 
så godt ? “ 
„ Kan jeg stole på det , Frank ? Husk på , at 
det er din moder , du lover det , og at det er en 
døende . Sådanne løfter er dyre . “ 
„ Når jeg lover noget , så holder jeg det , “ 
Sagde Frank . „ Vær nu blot rolig , moder , og læg 
dig ned , du har talt alt for meget . “ 
„ Når jeg blot kunne stole på det . Du er 
ligesom din fader ; han ville også love , men 
så holdt han ikke . “ 
Hun iå hen i tavshed i nogen tid . Så 
lod hun ringe . Diderichsen kom . 
„ Kan de tage mig biblen , Diderichsen . “ 
„ Bibelen , frue ? “ 
„ Ja , biblen . Undrer det dem , at jeg vil have 
biblen i min tilstand ? Den er vel ikke mere 
støvet , end at de nok kan røre ved den . “ 
Diderichsen bragte fruen biblen . 
„ Hvad tror de , den skal bruges til ? — så 
kan de godt gå . — — se efter , at der ikke 

står nogen og lurer ved dørene , Erik . Hun behøver 
ikke at høre , hvad her forhandles .-----------nå , 
der var ingen . Frank , kom herhen . Læg 
din hånd på den bog og sværg , at du ikke 
vil gifte dig med Kirstine Larsen . — — hvad 
betænker du dig på ? Når du dog ikke vil gifte 
dig med hende , kan du lige så godt love det 
her . — — — har du måske lovet at gifte dig 
med hende , når jeg er død ? “ 
„ Jeg har lovet hende at gøre alt , hvad du 
vil have . .< 
„ Se , se , så er hun dog en fornuftig pige , 
der selv har indset , at hun passede ikke til at 
blive din kone . Jeg forlanger jo ikke , at du 
skal skille dig ved hende , førend du selv vil , 
men du må blot ikke gifte dig med hende , for 
at du kan være fri , når du kommer på andre 
tanker , og vil have dig en frue på mejlgård . 
— kan du så ikke lade din moder dø i fred ? “ 
„ Jeg behøver ikke at sværge , moder . “ 
„ Du skal sværge , ellers tror jeg dig ikke . Er 
din døende moder ikke mere værd for dig , end 
at du kan nænne at lade hende pines i uvished . 
Jeg får ingen rolig time i min grav , hvis jeg 
ikke ved , at du ikke gifter dig med hende . —-------og 
når så Kirstine selv har sagt , at du skulle 

gøre alt , hvad jeg bad dig om . Men jeg ved jo , 
at du er svag ligesom din fader og kan lade 
dig overtale , når jeg er borte . — — læg så 
hånden på bogen , Frank . “ 
Han lagde hånden på biblen . 
„ Og sig så : jeg lover min moder aldrig at 
gifte mig med Kirstine Larsen , så sandt hjælpe 
mig gud ! Nå , kom så ! “ 
„ Jeg lover min moder ikke at „ Aldrig 
— aldrig ! “ 
„ Aldrig at gifte mig med Kirstine Larsen . “ 
„ Så sandt hjælpe mig gud ! så sandt hjælpe 
mig gud ! “ skreg Fru Proost . 
„ Så sandt hjælpe mig gud , “ hviskedee Frank . 
„ Så dør jeg rolig . — — du tror dog vel 
på gud ? “ 
„ Nej , ikke mere . “ 
„ Tror du ikke på gud ? Men du skal holde 
din ed alligevel . Du tør ikke bryde den . Din 
Broder er vidne . Erik , du er vidne . — — du 
skal også sværge . “ 
„ Hvis det kan berolige dig , kan jeg sgu godt 
sværge , at jeg ikke vil gifte mig med Diderichsen ; 
for det ville jeg ikke alligevel . “ 
„ Du må sværge . Du må ikke være anderledes 
stillet end din Broder . “ 

Erik aflagde Eden . Så sank Fru Proost 
sammen i puderne . . 
„ Ring på Diderichsen . “ 
Da husbestyrerinden kom , sagde fruen : „ Jeg 
er træt , Diderichsen . Læg hovedpuden til rette . 
— jeg ligger dårligt . — giv mig noget at drikke 
— nej , ikke det , hindbærsaft . Hvad er klokken ? 
— så skal jeg nok snart have min mikstur . 
Bliv her , mens drengene går ud at passe deres 
arbejde . — læs lidt for mig , til jeg falder isøvn . 
De kan tage biblen . Det er længe siden , jeg har 
hørt noget af den . —- de kan slå op , hvor de vil . “ 



søndag aften hos 
onkel Laurs 



det var en af disse hyggelige familjesammenkomster , 
hvor man klokken 8 begynder at kigge 
på uret , for at se , om den ikke snart kan blive 
10 . Vi sad om bordet i min onkels dagligstue , 
der var opfyldt af store , umagelige , gammeldags , 
solide mahognimøbler . På længdevæggen over 
den mægtige sofa hang en stor kultegning af 
Grundtvig , omslynget af dannebrogsvimpler , udenom 
dette billede , der havde hæderspladsen , var 
i en halvcirkel afdøde medlemmer af familjen 
ophængte , i silhouet , fotografi og daguerrotypi , 
indrammede i kranse af evighedsblomster ; det 
hele galleri var flankeret af litograferede portræter 
af grundtvigske koryfæer . 
Samtalen var ikke livlig . Bemærkningerne 
var spredte , snart fortalte en , snart en anden 
noget , men intet syntes at interessere . Tante 
settima sendte bud efter en assiet kvæder og 

den hvide rom af egen brygning , men de bragte 
ikke liv . Onkel Laurs tog en af vore klassikere 
i pragtbind og foreslog , at tante skulle læse 
højt for os . Men da jeg af erfaring kendte den 
kære tante settimas højtlæsning og vidste , at 
hun havde det ene øje i bogen og det andet 
på strikketøjet og tankerne hos enepigen , som 
efter onkels ønske og imod hendes gode vilje 
sad i dagligstuen søndag aften , og at hun med 
lynets fart kilede gennem bogens linjer , uden 
at ænse betoninger eller tegn , og sprang alle de 
ord over , hun ikke kendte , og satte andre ind , 
som ikke stod der og ingen mening gav , besluttede 
jeg at afværge det martyrium . Jeg vendte 
mig mod et af litografierne . 
„ Hvem er den mand der , onkel ? “ 
„ Hvem mener du , Terkel ? Er det kold ? “ 
„ Ja , der står nok C . Kold under billedet . “ 
„ Ak , “ sukkede onkel — „ er han også helt 
glemt af ungdommen . Han gav ellers folk nok 
at snakke om i sin tid . Han var højskoleforstander , 
en af de rigtig gæve støtter for bevægelsen . 
Men det havde han ikke været altid . 
Han havde været i Jerusalem , han . På sin fod 
var han vandret derhen og tilbage , og hele sit 

eje havde han på en trillebør , som han skød 
foran sig . “ 
„ Hvor fik han da rejsepenge fra ? “ 
„ Han havde ingen . Han sang kæmpeviser 
eller fortalte eventyr eller huggede brænde for 
folk , sådan som det nu kunne falde sig . “ 
„ Det var noget andet , “ sagde jeg — „ end de 
nuværende højskoleforstandere , der skal have 
statsunderstøttelse til at rejse til Sverig , for at 
studere skolevæsenet i sommerferien . “ 
„ Det var også nogle andre karle dengang , du . 
De havde ånd . Der er ingen , der har ånd nutildags . 
Han havde ånd . Det var nu for resten 
sådan en egen sag med den ånd , for han 
havde den ikke altid . Den sådan kom og gik . 
Han var huslærer hos Birkedal , og det var ikke 
så sjældent , at han først kom i skolen klokken 
11 , og når så Birkedal talte ham lidt til , havde 
han van at sige : „ Hvad kan det nytte , at jeg 
kommer på skolen klokken 8 , når ånden 
først kommer kl . 11 . “ Og det var der jo ikke 
noget at sige til med Birkedals anskuelser . “ 
Der blev så lidt stilhed igen , og tante lukkede 
bogen op . For enhver pris måtte læsning 
i klassikere undgås . 

„ Hører i aldrig ovre fra handrup ? “ spurgte jeg . 
Der kom straks lidt mere liv over selskabet . 
Gamle minder fra de mange Års liv i sognet 
dukkede op , og de var en uudtømmelig kilde til 
samtale . 
„ Nu er der snart ingen af de gamle mere tilbage . 
De flytter derfra . Nu er også apotekeren 
flyttet , “ sagde onkel . 
„ De siger , der er bleven så kedeligt , siden 
vi flyttede derfra , “ føjede tante til . „ I dag havde 
vi besøg af tunnelis — du kan nok huske 
tunnelis ? “ 
„ Ja , lægen ? “ 
„ Ja vist så . Hun var bleven meget svær , men 
han sagde , at det var bare vat , hun stoppede 
sig ud . Han har nu aldrig kunnet lide magre 
damer , og han blev jo næsten tvungen til at 
gifte sig med hende . “ 
„ Han var nu alligevel rar , “ sagde min kusine 
Anna Theresia . 
„ Og han var dygtig , “ faldt onkel ind . „ Han 
trak engang en tand ud på mig , mens jeg 
stod op ad et led . Jeg havde tandpine og mødte 
ham på vejen , og så sprang han at vognen 
og trak den ud . Så kørte han videre i praksis . “ 
„ De fortalte , “ afbrød tante — „ at handrup 

var ikke til at kende igen . I præstegården 
kommer der ingen . , pastor musvit — du ved 
nok , han har engang været skindød , og de skulle 
lige til at begrave ham , og det kan han aldrig 
forvinde — han ser aldrig nogen . Han holder 
kontortid fra 9—10 og ikke et eneste dyr , ikke 
så meget som en kat eller en høne , men bare 
to piger , og mælk og kød får de ind igennem 
kældervinduet , fordi han ikke kan tåle støj i 
huset . “ 
„ Ja og tænk , Terkel , hele den dejlige have 
har han ødelagt , “ skød Anna Theresia ind . 
„ Fældet de store Linde , som stod foran havestuen , 
fordi de gav skygge , “ sagde onkel . 
Anna Theresia plaprede med : „ Og fordi han 
er bange for ørentvister og troede , at de ville 
falde ned i hovedet på ham , når han sad 
under dem og drak kaffe , og han er så bange 
for ørentvister , at han sover med vat i ørerne 
og ligger med briller på næsen , for at de ikke 
skal krybe ind i øjnene på ham . “ 
„ Og så har han plantet nogle graner , der 
skal holde folk fra at se ind i haven . “ Sådan 
talte tante settima , men onkel sagde helt vredt : 
„ Og flagstangen har han taget ned , så dannebrog 
kan ikke veje der om søndagen . “ 

„ Det var et udmærket embede , du havde 
der , onkel , “ faldt jeg ind . 
„ Handrup er et godt embede , men ikke så 
godt som folk tror . “ 
„ Hvordan fik du egentlig det embede ? “ 
„ Ja , det var nu for resten sådan sin egen 
sag med det embede . Jeg havde søgt det to 
gange , for jeg havde jo nok hørt , at det skulle 
være sådan et godt embede med sådan en 
smuk have og ligge så dejligt og have en god , 
rummelig præstegård og en fredsommelig befolkning . 
Meget gudfrygtig var den nu ikke , og 
offervillig var den da heller ikke , men hvordan 
skulle den også blive det med det herskab . 
Men jeg søgte jo , men fik det ikke , men en 
anden , der var samtidig med mig , fik det . Og 
jeg havde kendt ham i vores studenterdage , men 
ikke siden haft noget at gøre med ham . Og 
det fik jeg da heller ikke nu , for han var endnu 
en ung mand , der aldrig havde fejlet noget , så 
han kunne såmænd sidde der længe , og jeg 
slog derfor den tand ud og tænkte ikke mere 
på det embede . Men så tre fjerdingår efter 
hører jeg , at han er meget syg , og jeg tænkte 
så småt på at tage over at se til ham og 

mulig tilbyde at præke for ham . Men så lige 
på en gang hører jeg , at han er død . “ 
„ Så var embedet altså ledigt igen ? “ 
„ Så var embedet ledigt igen , ja . Derfor 
tænkte jeg , at jeg ville tage over til begravelsen 
og mulig sige et par ord ved båren , jeg ville 
dog måske være den eneste i følget , der sådan 
havde kendt den afdøde , og det kunne let 
blive lidt tomt , når kun helt fremmede talte , og 
jeg kunne så med det samme se , om præstegården 
var så dejlig som den havde ry af . 
Nå , der blev nu ingen brug for mine ord , for 
der var fem præster , der talte ; men jeg fik jo 
tid til at se mig om . Og jeg søgte og fik embedet , 
og kunne have siddet der endnu , om ikke 
den lange sygdom var kommen . “ 
„ Ja , far , du kunne godt have bestridt dit 
embede nu , meget bedre end den skindøde musvit ,  “ 
Kom det fra tante settima . „ Kom det til afstemning 
i sognet , ville bønderne nok hellere 
have dig igen end ham . “ 
„ De var også svært taknemlige for , hvad 
fader havde gjort for dem , “ indvendte Frederik , 
en tyveårs laban af en søn , der var noget ved 
toldvæsnet . „ Her skal du se , Terkel , et sølvbæger 

og en pletbakke med forbogstaver — ikke 
engang en inskription — det var alt , hvad de 
kunne stramme sig op til . “ 
„ Det er den ånd , hvormed en gave bliver 
givet , man skal se på , “ sagde præsten . 
„ Menigheden var vist svært åndløs , så , “ 
Svarede Frederik , idet han vrængede efter faderen . 
„ Du må ikke spise mere syltetøj . Mor ! “ 
Råbte Anna Theresia og tog assietten fra tante . 
Tantes søster , frk . Petersen , rystede misbilligende 
på hovedet og onkel for op . 
„ Settima dog , kan du ikke blive fornuftig ? 
Du må jo ikke spise sødt . “ 
„ Har du sukkersyge endnu , tante ? “ 
„ Jeg fejler ingenting , men blot jeg ser på 
syltetøj , skriger de alle sammen op . Det gør mig 
ingenting . “ 
„ Jeg holder med dig , tante , hvad man holder 
af , det er sundt . “ 
„ Ja , du kan sagtens snakke , Terkel , “ sagde 
min kusine . „ Men når moder bliver syg , er 
det os , det går ud over . “ 
„ Det er vel også mig , “ sagde tante . „ Tror 
i , jeg vil lave alt det syltetøj , når jeg selv skal 
sidde med tør mund og se jer spise . Så laver 
jeg slet ingenting . “ 

„ Når du vil være syg , så — —  “ 
„ Lad os så holde op med den snak , “ 
Vrippede onkel . „ Det er så åndløst at høre 
på . “ 
„ Sig mig , onkel , lever skolelærer Søndergård 
endnu ? “ 
„ Ja , Søndergård , han tog sin afsked sammen 
med mig — — “ 
„ Der var nok ingen anden præst , der havde 
fundet sig i hans embedsførelse , “ bemærkede 
Frederik . 
„ Må jeg bede mig fritaget for dine flabetheder , 
Frederik . “ 
„ Gudbevares , gudbevares , jeg siger ingenting . 
Det er nok bedst , jeg går for ikke at 
forstyrre .  “ 
„ Skal du nu ud igen ? Jeg gad nok vide , 
hvor du er om aftenen . Det kunne ligne dig , 
at forlade dit hjem en søndag aften , når din 
fætter , der ikke har været her i mange år , er 
her . Sæt du dig ned igen . Jo , Søndergård 
— han flyttede til Fåborg — kan du huske 
ham ? “ 
„ Ok gud , onkel , man glemmer ikke Søndergård 
— med de mægtige forlorne tænder og 
det endnu mere forlorne smil . Kan du huske , . 

når han ikke holdt skole , fordi han ikke gad , 
men sagde , han var syg . Men han var aldrig 
for syg til at slå en sludder af — eller en 
handel . Og kan du så huske , da provsten 
kom for at overraske ham , og 1 vidste , at han 
havde givet børnene lov , og sendte hurtig bud 
ned til ham , at provsten var der , for at han 
kunne tage sig ivare . Og hvad gjorde han  ? 
Han tog tyren ved hornene og kom op og 
hilste på provsten , og fik sin overordnede ind 
i en lang politisk samtale , der varede til skoletiden 
var forbi . Så kunne provsten køre hjem . 
Provsten var vist et fæ ? “ 
„ Det var ham , der fandt på løgneskemaerne , “ 
Sagde onkel med et smil og klappede sit pibehoved 
kærligt . 
„ På hvad for noget ? “ 
„ På løgneskemaerne . I vore dage skal der 
jo skrives skemaer over alting . Præster og doktore 
og dyrlæger og amtmænd og herredsfogder 
- de har jo snart ikke andet at bestille end 
at skrive skemaer . Så fik han biskoppen bildt 
ind , at det skulle være så rart at få sådan 
nogen skemaer over kirkegangen . Og biskoppen 
turde jo ikke sætte sig op imod ham . Så blev 
de sendt ud og vi skrev på . Vi skrev alle sammen , 

at der var mindst halvtreds i kirken 
hver søndag — selv lang i villese , der aldrig 
nogen søndag udover de høje festdage havde 
mer end fem tilhørere , skrev at han havde halvtreds ; 
og de skrev også , at kirkebesøget var i 
stadig tiltagende ; provsten skrev først og så 
skrev vi andre „ Ligeså “ . Engang jeg var inde 
hos biskoppen , sagde jeg : „ Hvad gør nu deres 
højærværdighed med de skemaer ? “ Den lille 
biskop smilte og pegede på en pakke papir 
under sit skrivebord og nikkede og sagde : „ Jegbruger 
dem til skammel , min kære pastor Laurs , 
dertil er de rigtig gode . “ Så gjorde de dog 
nogen nytte . “ 
„ Ok , onkel ! jeg glemmer ikke en dag , jegmødte 
Søndergård . Han var usædvanlig smilende . 
Vi fik os en passiar sammen , mens vi 
gik . Da vi kom hen til gyden , du ved , der gik 
ned til åen , brølede han : „ Så kan de komme 
med liget klokken 1 , Ane . “ — „ Skal der være 
begravelse i dag ? “ spurgte jeg . — „ Det er bare 
en unge dernede fra gyden , “ sagde han jeg 
glemmer aldrig hans store forlorne tænder og 
fornøjede smil , som han sagde det . „ Det er et 
af Anes datterbørn . Det er den femte , hun har 
slået ihjel . “ — „ Hvad for noget ? “ sagde jeg . 

— „ Jo ser de , det har været et skidt hjem 
altid , hendes egne børn har hun jo ikke far til , 
og nu kommer tøsene hjem , og så bliver ungen 
en tid hos hende , og så dør den , og der er 
ingen , der ser nøjere til , hvordan det går for 
sig , og det er jo også godt det samme , for 
ellers kom ungerne på fattigvæsnet . “ 
„ Det var ikke i handrup , det , Terkel , “ sagde 
onkel vredt . 
„ Ja , jeg siger ikke andet , end hvad Søndergård 
fortalte , “ svarede jeg . 
„ Der skulle altså have været en hel forretning 
i barnemord lige udenfor præstegården ? 
Det rimer ikke rigtigt . “ 
„ Har du da aldrig vidst det før , fa'er , “ 
Spurgte Frederik . „ Det var da ellers bekendt 
nok . “ 
„ Åh , hvad ved du om det ? Sådan noget 
sker ikke her i landet , i al fald ikke på landet ; 
måske nok her i København . “ 
„ Puh ! hvor blev jomfru Diderichsens børn 
af ? Har du nogensinde hørt eller set noget til 
dem ? “ 
„ Hvem ved , om der var nogen ? “ Onkel 
vendte sig om mod Frederik . 

„ Det var da gud og hvermand bekendt , at 
der var .  “ 
„ Ja , folk troede det — og folk sagde det . 
Hvad var det , folk talte om ovre i handrup ? 
Altid den åndløseste sladder om andre mennesker , 
i stedet for at tale om noget , der kunne danne 
deres ånd . Skal vi så læse lidt . “ 
„ Hvad var det med jomfru Diderichsen , 
onkel ? “ 
„ Ok , det var — det var , når du endeligvil 
vide det , at på skyvholt var der i den gamle 
frues tid en husjomfru , der havde en høj stjerne 
hos fruen . Og så sagde folk — men folk 
siger altid så meget — at jomfru Diderichsen 
var sådan forlovet med den ældste søn Erik , 
og at hun havde nogle børn . Men det tror jeg 
ikke , for da den gamle frue døde og Erik blev 
godsejer , var det første , han gjorde , at afskedige 
jomfru Diderichsen , og hvis han virkelig havde 
stået sådan i forhold til hende , havde han vel 
ikke gjort det . Så havde han vel båren sig 
ad som sin yngre Broder . “ 
„ Hvad gjorde han da ? “ 
„ Han havde levet åbenlyst i forargeligt samliv 
med en skovfogeddatter . Gifte sig med hende 

gjorde han ikke , og den gamle frue kunne ikke 
bevæge ham til at bryde det forhold . Da hun 
så døde , købte han herregården mejlgård og 
flyttede derhen med sin konkubine 'og fortsatte 
det forargelige samliv med hende , uden så meget 
som at tænke på at gifte sig med hende , og 
der lever han endnu med hende og har et par 
børn . “ 
„ Jamen , det var da pænt af ham , at han 
ikke brød med hende , det viser da , at han holder 
af hende , og fordi han nu ikke gifter sig med 
hende — — — “ 
„ Må jeg engang for alle bede mig fritaget 
for dine fløsetheder , Frederik . Den slags moral 
passer måske på de steder , hvor du søger , 
men i et kristeligt hjem tænkes der anderledes ." 
Onkel klappede sit pibehoved og Frederik 
kneb tænderne sammen i arrigskab . Jeg drejede 
talen af . 
„ Og den ældste , godsejeren , hvad blev det 
til med ham ? “ 
„ Det var helt romantisk . Det vil sige , i 
førstningen førte han et vederstyggeligt liv på 
skyvholt , alt muligt pak holdt til der , og det 
var ubehageligt , når jeg engang imellem blev 
bedt i selskab der , for jeg kunne ikke godt sige 

nej , da jeg var sognets præst og han var sognets 
ejer . Lidt dæmpede det vel også på 
lystigheden , at jeg var tilstede , skønt det gik 
vildt nok til . — — så gjorde han en tur til 
København , over til terminen , og bøde i tre 
hjorter . Han var kommen op på sit værelse 
for at hente en teaterkikkert ; han ville nemlig 
i teatret . Der var mørkt i værelset , så ingen 
kunne se ham , men han kunne se over til genbohuset , 
hvor en ung pige stod og klædte sig på 
til bal . Det var nu meget uforsigtigt af hende , 
at hun ikke havde rullet ned , og det var ikke 
pænt af ham , at han benyttede sig af det . Men 
sådan var han nu , og der stod han og så på 
hende . På en gang kommer hun for nær til 
et lys og der gik ild i hende . Hun løb rundt 
i værelset og skreg om hjælp , og han sprang 
ned ad trapperne og sammen med en opvarter 
løb han over til det andet hus . Han brød ind 
i lejligheden og fik hende klemt mellem et par 
dyner , så ilden slukkedes . Men forskrækkelig 
forbrændt var hun . Hun bøde hos sin moder , 
der var enke og havde en lille pension , som 
hun levede af . Hun havde ikke råd til at skaffe 
datteren den langvarige dyre pleje , hun trængte 
til , og godsejeren , der alligevel sådan inderst 

inde var en god mand , betalte så for hende 
på første pleje på hospitalet , og da somrer 
kom , indbød han hende og hendes moder til al 
komme til skyvholt , for at hun kunne komme 
til kræfter . Hun forvandt det helt . “ 
„ Nej , far , “ sagde Anna Theresia , „ hun 
kunne aldrig have bare arme , og hun må altid 
bære nogle brede armbånd , for at skjule arrene 
ved håndledet . “ 
„ Hvad hed den samme dame ? “ spurgte jeg . 
„ Hun hed Angelica Cantoni og hendes 
moder — — “ 
„ Hvad for en smed ! Angelica Cantoni ! hun 
var sgu godt kendt på østergade . “ 
„ Kan du ikke lade være med at bande , 
Terkel ? “ sagde tante settima . 
„ Undskyld , tante , det slap mig sådan ud 
af munden af bare forbavselse . Nå , onkel , og 
så ? “ 
„ Ja , hun var nok ganske godt kendt . De 
sagde , hun ville have været skuespillerinde . Enden 
på det blev , at hun blev frue på skyvholt . 
Og der blev et rykind og en omkalfatring på 
den gamle gård . Det skulle blot den gamle 
Fru Proost have oplevet . Men så var det aldrig 
sket . Fru Cantoni flyttede ind og slog sig ned . 

godsejeren var ikke videre henrykt ved det , men 
magten var helt taget fra ham . Moder og datter 
kunne ikke enes om nogen ting , undtagen om 
at holde sammen imod ham . “ 
„ Ja tænk , “ faldt Anna Theresia ind , „ engang 
kom doktor Tunnell derop , og så havde de 
hinanden i håret . “ 
„ Det er vist ikke sandt , “ sagde onkel . „ Men 
slemt nok kunne det vel være , og da der først var 
kommen en søn , blev det jo rent galt . Alting 
skulle ske for den drengs skyld , og godsejeren 
var så bange for sit eget barn , at de kunne 
jage ham i et musehul med det . Så regerede 
damerne . De brækkede gulve op og rev mure 
ned og flyttede vægge , og han protesterede , men 
det nyttede ingenting . Han skændte og bandede , 
og damerne snart slog i bordet og snart græd de , 
og når han blot tog fra gården en dag , blev 
huset fyldt med håndværkere , så han knap 
kunne kende sit eget fødested , når han kom 
hjem . Og hele huset blev om somren fyldt 
med skuespillere og balletdansere og sangere og 
fattige malere — det billede , der hænger dér , 
har jeg såmænd fået af godsejeren — og de 
førte et syndigt liv der , og hele toget drog 
rundt på gårdene i egnen , og de kom også 

ned i præstegården , en tredve mand stærk , og 
en dag var Sasso , der er en præstesøn , men 
skal spille pænt komedie , der med sin kone , og 
lige på engang viser hun sig i balletdragt og 
begyndte at danse . Så måtte jeg sige stop . 
Det gik dog ikke an i en præstegård . — men 
lad os blive fri for sådan at sidde hele tiden 
og tale om andre  .mennesker . Lad os tale om 
noget nyttigt . Du , Terkel , forstår du dig ikke 
lidt på naturvidenskaberne ? “ 
„ Jo , lidt , onkel . “ 
„ Ja , for ser du , der var noget , som jeg gerne 
ville vide . Jeg har tænkt så meget over det i 
den senere tid . Det er nu sådan med skabelseshistorien , 
ser du . Jeg har nu sådan mine egne 
meninger om det . For der står jo , at lyset 
blev skabt før solen blev skabt . “ 
„ Ja , det ser noget mærkeligt ud , “ sagde jeg . 
„ Ja , det siger jo de kloge folk , at det er 
umuligt . Men det er det måske ikke , for står 
det skrevet , er det også sandt . Det gælder 
blot om at forklare det . Og sådan har jeg 
tænkt mig •— sig mig , elektrisk lys , det kan 
man jo lave , når man bare har vand nok , ikke 
sandt ? “ 

„ Når man har en betydelig vandkraft , er 
det billigt at fremstille elektrisk lys , “ sagde jeg . 
„ Ja , ser vi det . Og vand var der nok af 
dengang . Så det var nok det , jeg tænkte , at 
det var elektrisk lys . Det er sært , der ikke er 
nogen , der er falden på det før . “ 
Jeg havde svært ved at svare tante settima , 
som så gerne ville beundre sin mand og som 
så særdeles ønskede , at han skulle gøre en 
teologisk opdagelse ; men når hun så på 
Frederik , der utvetydig gav sin foragt for faderen 
tilkende , forstod hun , at hans ord ikke var 
visdom . 
Jeg prøvede at tage tråden op . 
„ Og hvad sagde folk på egnen til det ? “ 
„ Der var ingen , der havde rigtig lyst til at 
have sådan med dem at gøre . Og damerne 
brød sig heller ikke så meget om at omgås 
med de jævnere familier ; de ville i kast med 
de fornemme . Men det kneb . Især havde de 
lyst til at komme hos grevens på spandstrup 
— du ved , der er gesandt i Lissabon , men bor 
herhjemme om somren på , hvad grevinden 
kalder deres stald . Hun er jo så hoffærdig , 
lille tysk adelsfrøken uden formue , der kalder 

et af de skønneste herresæder her i landet en 
stald . Til sidst fik de så grevens til at komme 
til en middag , og så mødte grevinden i blå 
ulden morgenkjole . “ 
„ Var i med i det selskab ? “ 
„ Nej , “ sagde tante — „ vi brød os ikke om 
at komme der mere . “ 
„ Ja , vi blev ikke inviteret , “ sagde Frederik . 
„ Ellers var vi såmænd gerne kommen . Vi var 
såmænd fornærmede nok . “ 
„ Dermed hørte den omgang op , “ fortsatte 
onkel . „ De blev en gang budt til spandstrup , 
og damerne kom ind i kronberghullet sammen 
med et par degnefamilier . Det smagte ikke . “ 
„ Kronberghullet , hvad var det for noget ? “ 
„ Det var et lille hummer under en trappe , 
hvor der hverken var lys eller luft , og hvor 
han , der stemmede klaveret , sov , når han var 
der . Han hed Kronberg , og det kaldtes Kronberghullet . 
Ellers brugtes det til , at de borgerlige 
gæster kunne gøre sig i stand derinde , mens 
de adelige blev vist ovenpå på gæsteværelserne . “ 
„ Finder folk herhjemme sig i sligt endnu ? “ 
Spurgte jeg . 
„ De finder sig i mere end det , når de blot 

kan komme i nærheden af noget fint . Nå , de 
blev jo selv fine . “ • 
„ Så , hvordan det ? Godsejeren etatsråd ? “ 
„ Nej , men Fru Cantoni etatsrådinde . Ser 
du , der var en gammel etatsråd Heine i familjen , 
onkel eller sådan noget til den gamle Fru Proost . 
Han havde omtrent en halv million kroner ; hvor 
han havde fået dem fra , var der ingen rigtig , 
der vidste , men der var heller ingen , der spurgte 
nøjere , og han var bleven etatsråd engang han 
havde givet nogle penge til et eller andet her i 
København .  “ 
„ Der var nogen , der sagde , han havde handlet 
med slaver , “ sagde Anna Theresia . 
„ Der var også dem , der sagde , at han ovre 
i Amerika havde levet af at lade sig livsforsikre , “ 
Sagde Frederik . „ Så kort efter døde han og 
lod sig begrave , summen blev hævet , og han 
flyttede et andet sted hen , hvor han gentog den 
historie . Men til sidst var han nok nær bleven 
nappet , og måtte stikke af over Hals og hoved 
og lade nogle hundrede tusind dollars i stikken , 
som han ikke tør komme over at hente . “ 
„ Det er der ingen , der ved , om det er sandt , “ 
Afbrød onkel ham — „ og du skulle ikke lade 
sådanne historier gå videre , Frederik . “ 

„ Ja , jeg giver den kun ud for , hvad jeg har 
fået den for , “ svarede han . „ Agtet og anset 
blev han . Det er man altid , når man har mange 
penge .  “ 
„ Uh , din kynisme ! Frederik ! “ Onkel skar 
en grimasse . „ Ungdommen ser så grimt på 
alting nuomstunder . Han kan godt have tjent 
sine penge på en honnet måde . Hvorom alting 
er , så fik han en indbydelse til skyvholt . 
Og kom . “ 
„ Han var ækel , “ sagde tante settima . „ Han 
rokkede afsted , og så savlede han og vrøvlede 
næsten altid . “ 
„ Men han kunne sommetider ligesom tage sig 
sammen , og så løb han som en Lemming ligeud , 
uden at lade sig stanse af noget , “ sagde Frederik . 
„ En dag var han ude med tjeneren at 
spasere , og pludselig giver han sig til at løbe 
ned mod stranden , og inden tjeneren ved et 
ord af det , er han ude i vandet og sjosker 
igennem det . Niels måtte efter ham og fik først 
fat i ham , da han stod i vand til halsen . Så 
måtte han bæres op og kunne ikke røre sig . 
Den kunne let være bleven gnaven tor Niels . “ 
Onkel skar ansigt . „ Kunne du ikke vælge 
dine ord med lidt mere hensyn til deres rette 

betydelse i modersmålet , Frederik ? — ja , Terkel 
denne gamle mand fik de over til skyvholt . Har 
var pebersvend , men de fik ham indbildt , al 
når han blot kom ind i ægtestanden , kunne 
han få det rigtig godt endnu og have mange 
hyggelige år tilbage . Og med smigrerier og 
trusler fik de ham så til at indse , at han 
kunne ikke få nogen bedre kone end Fru 
cattoni . Men for at opnå den lykke , måtte 
han først afstå hundrede tusind til Kaj Proost 
og så bagefter gøre Fru cattoni til universalarving 
til resten . Han blev i den grad taget 
med en trumf , at nogle dage efter brylluppet 
sagde han til mig , at han vidste jo nok , at han 
skulle giftes , men at det var i lørdags , han 
skulle giftes , det vidste han ikke . “ 
„ Viede du ham , onkel ? “ 
„ Nej , det gjorde jeg ikke . De turde ikke 
komme til mig , for godsejerens var nok bange 
tor , at jeg skulle sige dem sandheden . Derfor 
tog de over til pastor lang i villese . Han gjorde 
det gerne ; han fik halvtresinstyve kroner derfor , 
og det morede mig at fortælle ham , at godsejeren 
havde sendt mig hundrede , det havde han 
ikke , for han havde sendt mig et lumpent honorar , 
men jeg vidste , det ville ærgre lang , han er så 

pengegrisk . Jeg var glad ved , at de ikke kom 
til mig i det optog . Først kørte brudeparret , og 
bagefter kom en Landauer med en tjener og et 
sæt klæder . “ 
„ Hvad til ? “ spurgte jeg . 
Onkel så skælmsk over brillerne , og Frederik 
svarede : „ Jo , brudgommen---------duforstår-------og 
sindsbevægelsen ved den hellige handling 
kunne nødvendiggøre en omklædning , “ 
„ Gift blev han , og hun blev etatsrådinde , “ 
Sagde onkel . 
„ Du skulle blot have set ham , Terkel , “ begyndte 
Anna Theresia , „ da han nogle dage efter 
var nede i præstegården på bryllupsvisit . Han 
gik hele tiden omkring og legede med en tyk 
guldkæde , han sagde , at han havde fået af sin 
søde lille kone , af sin søde lille kone , og han 
håbede , ar hans søde lille kone ville være rigtig 
god imod ham og pleje ham på hans gamle 
dage . “ 
„ Det skal jeg love for , hun gjorde , “ sagde 
Frederik . „ Oh ! Du hellige ægtestand ! Han 
måtte betale hundrede kroner kontant for at 
få et Kys af sin søde lille kone , og hun beholdt 
sit gode soveværelse i stueetagen , men 

ham smed de op i et af gæsteværelserne på 
første sal . “ 
„ Ja , var det ikke forfærdeligt , at de kunne 
gøre det ved den gamle mand , “ sagde tante 
settima . „ Der var ikke anden forbindelse mellem 
hans lejlighed og hendes end en snever 
stenvindeltrappe , og tænk , så havde han en 
dag været nede og besøge etatsrådinden på 
hendes værelse , og hun havde ladet ham gå 
alene op , og mange timer efter fandt de ham 
ved foden af trappen . Han var faldet ned og 
havde knækket sin Hals . Han var gift i fjorten 
dage .  “ 
„ Havde de ikke gjort stads af ham , mens 
han levede — — “ 
„ Men , moder , skal du nu spise mere syltetøj , “ 
Faldt Anna Theresia ind . „ Du er dog rædsom 
ufornuftig . “ 
„ Moder vil være syg igen , “ sagde onkel og 
fortsatte — „ så gjorde de det såmænd , da 
han var død . Heste og vogne og kuske og 
tjenere og stuepiger kom i sort , og kirken 
blev behængt med draperier , og damerne var 
indhyllede i slør , der slæbte efter dem , og de 
hulkede — — “ 

„ Som om de havde slået gamle Heine ihjel , “' 
kom det fra Frederik . 
„ Men ovre i Lemvig , hvor han var født , der 
trode de , at byen skulle arve ham , for han 
havde gjort testamente til fordel for den , og 
især skulle der oprettes en stor stiftelse for 
gamle folk ; og byrådet meldte sig til arven . “ 
„ Men der var vinket af , “ sagde Frederik . 
„ Etatsrådinden skulle have alting og ville 
beholde alting , og skønt byrådet forestillede 
hende , at hun dog egentlig , selv om hun gav 
dem halvdelen , havde gjort en god handel , så 
ville hun ikke afstå en øre . Det var en stor 
skuffelse for Lemvig . Men damerne fik penge 
imellem hænder , og det blev grunden til , at 
godsejeren slog sig til flasken . De lod ham , 
ikke have ro et øjeblik eller et eneste sted . 
Det var helt ondt at se ham som et jaget dyr 
flytte sig rundt med sin portvinsflaske . Da han 
sagde farvel , før han rejste til karlsbad , havde 
han tårer i øjnene og brød sig slet ikke om 
at komme tilbage til sit hjem , og han kom da 
heller ikke uden som lig . Han var kun gift i 
fire år . Sådan tog det på ham . Stor stads 
og svært bryderi var der med at få ham begravet , 
for etatsråden havde fået den plads , . 

han skulle have haft . Den dag , de var nede 
at se på jord til etatsråden , havde han skændt 
og bandet og svoret mellem gravene , fordi etatsrådinden 
ville have den bedste plads på gravstedet 
til sin hedengangne ægtefåelle , og de havde 
skændtes over det ; men han måtte give efter . 
Men en muret grav fik han da , for han havde 
aldrig kunnet lide at få jord over sig . Og så 
begyndte de at plyndre Fru Proost . “ 
„ Hvem gjorde det ? “ 
„ Alle de , der kunne komme til . Hun havde 
jo ingen forstand på penge , og de andre , de 
havde . Og ingen var der til at tage sig af 
hende . Ingen kunne lide hende , og hun havde 
gjort alt for at støde sin svoger , der var hendes 
naturlige støtte og hendes drengs værge , fra 
sig- “ 
„ Både hun og etatsrådinden var moralsk 
entriistede over Franks illegitime ægteskab , “ sagde 
Frederik . „ De havde jo begge to fået kirkens 
velsignelse til de handler , de havde afsluttet ." 
„ Du må ikke spotte , Frederik , “ sagde tante 
settima . 
„ Nej , du bør ikke sige sligt , “ svarede onkel . 
„ Det er ikke kirken , der velsigner , det er staten , 
der godkender de forhold . Det er sørgeligt at 

måtte sige det , men jeg tror nok , godsejeren 
tit misundte sin Broder . “ 
„ Enken giftede sig jo igen , ikke sandt ? “ 
Spurgte jeg . 
„ Jo , men det er en lang historie , du , den 
må vi vist opsætte til en anden gang “ . 
„ Jeg ved jo ikke , onkel , når jeg kommer 
herud igen , så det er vist bedre at få den 
med det samme . “ 
„ Nå , ja ja da ! Det er mærkeligt , hvor 
tingene hænger sammen i denne verden . At 
jeg bliver syg , og at det skal føre til alt det . “ 
„ Det var en frygtelig tid , “ sagde tante 
settima , „ tænk dig , Terkel , der kom en sten 
ud , der var så stor som så . Og så havde 
alligevel professoren ikke fået operationen helt 
færdig , for han stod på nippet til at rejse til 
Paris , og der blev noget derinde . Og far blev 
jo ved at være dårlig . “ 
„ Jeg blev nødt til at tage kapellan , for jeg 
ville dog hellere blive i embedet og tage kapellan , 
skønt det er dyrt . “ 
„ Uh ! og så fik vi denne væmmelige missen , “ 
Sagde tante . 
„ Nej , moder , han er nu rigtig rar og sød , “ 
Indvendte Anna Theresia . “ 

„ Nej , han var ækel , det har jeg funden hele 
tiden , “ protesterede tante . 
„ Nej , ikke altid , mor ! “ påstod Frederik . 
„ Så længe du troede , der kunne blive et parti af 
ham og anse , var du såmænd venlig nok 
imod ham og kræsede op for ham med alt , 
hvad du vidste . Det var først , da du så , at 
han havde andre planer , at du fandt ham så 
fæl . “ 
„ Nej , hvor kan du sige det , Frederik ? “ ivrede 
tante . „ Han var mig så ustypatisk fra 
den første dag , jeg så ham , men jeg måtte 
jo være venlig mod ham , til jeg kendte hans 
sande karakter . Der var ikke det bånd , der 
binder , mellem os . Og anse ville såmænd heller 
ikke have haft ham . “ 
„ Jo , det ville jeg såmænd gerne , mor , hvis 
han havde villet haft mig . Jeg syntes , han var 
både køn og rar og elskværdig og morsom . “ 
„ Nej , Anna Theresia , hvor kan du tale sådan ! 
Morsomi ja måske når han sad med 
Frederik og hjælpelærer toft og spillede l’hombre 
og drak med de unge mennesker på sit værelse . 
Nej , Anna Theresia ! og som han siden 
opførte sig ! “ 
„ Hvad gjorde han da ? “ spurgte jeg . 

„ Uh ! han var ækel , “ fortalte tante . „ Han 
viste sig næsten aldrig i dagligstuen , men derimod 
gik han ude og satte ondt hos bønderne 
mod fader , fordi han ville have embedet . Han 
sad hos dem om aftenen , og sådan fik han 
kirken fuld om søndagen . Det er skammeligt , 
at de skal have lov til sådan noget . Og der 
var dem , der slog på , at fader skulle søge 
sin afsked . “ 
„ Der bør være frihed for Loke såvel som 
for ttor , “ indskød onkel . 
„ Frihed er virkelig godt nok , men dit frisind 
er sandelig alt for ædelt . “ 
„ Ja , men du havde dog ingenting mod , 
mo’r , at din søn fortrængte sin gamle præst , “ 
Sagde Frederik . 
„ Der kan da ikke være nogen sammenligning . 
Provst gross var en ussel præst , og 
Lauritz var nidkær og afholdt , og bønderne ville 
gerne have ham . “ 
„ Men pastor missen blev jo ikke onkels 
eftermand ? “ sagde jeg . 
„ Nej , “ blev tante ved , „ han fik andet at 
tænke på , og så lod han bønderne være , hvad 
de var , det ækle menneske , og nu er han 
højremand og vil ind i rigsdagen . Ja , jeg 

ver vred , når jeg tænker på ham , jeg kan 
ikke gøre ved det . Så snart han havde fået 
snuset op , hvordan Fru Proosts forhold var , 
fik han forfærdelig travlt med at få hende bragt 
trøst . Det var en frygtelig masse trøst , hun 
behøvede . Skønt hun havde såmænd trøstet 
sig både med den ene og den anden , førend 
missen kom , og det havde han godt af . Uh 1 . 
Verden er så ækel og ond , og jeg vil ikke 
mere tænke på dem eller tale om dem , men 
blot takke min gud , at vi fik øjnene op i tide 
for ham . For som han løb dernede , og folk 
snakkede om både det ene og det andet , så 
blev hun lige på engang tummelumsk af bare 
angst . Godsejeren gik igen og kom op på 
skyvholt og rakte hånden ind i hendes soveværelse . 
 “ 
„ Blev hun bange for det ? “ 
„ Ja , le du blot , Terkel . Men der er nu 
ingen , der skal bilde mig ind andet , end at der 
er en forbindelse mellem denne og den anden 
verden . Hvad det er , ja , det ved vi ikke , men 
noget er der , og det er jo heller ikke så underligt , 
når man ved , at mange troværdige folk 
har set sådan noget . Og du ved selv , far , 
hvad pastor rørelse fortalte , og han var en troværdig 

mand , at han havde hørt af en af sine 
venner , om en dreng i Roskilde , der var druknet 
— — “ 
„ Ja , tante , men ægtemandens hånd ? “ 
„ Til sidst kom den både om natten og om 
dagen og truede ad hende , når hun tænkte 
på missen . Så fik hun det råd at lade den 
murede grav fylde med jord . “ 
„ Og så blev spøgelset borte ? “ 
„ Fra den dag blev spøgelset borte , “ svarede 
tante i fuld alvor . „ Og så kunne de blive 
gift . Og de blev viet af biskoppen , der var 
hendes onkel , og han havde højrøde silkestrømper 
på , der skinnede frem under præstekjolen , 
og hun stod i lysegul moiré , og alt 
undertøjet var det fineste lysegule silke , bare 
forskellige kulører af den samme farve , lysere 
og lysere , indtil det helt inde var hvidt . Tænk 
for en præstekone , og så var hun så oppustet 
og grim . “ 
„ Men han blev ved at være præst ? “ spurgte 
jeg . 
„ Ja , og han fik ovenikøbet et stort embede , “ 
Sagde Frederik . „ Hans kone var jo i 
familje med biskoppen . “ 

„ Det gælder om at have fanden til mor’bror “ 
Sagde onkel . 
„ Og de byggede en stor præstegård , med 
billardstue , som bønderne skal igennem , når de 
skal ind i præstens studerekammer for at melde , 
at de har lagt sig en dreng til . Og de kører 
med fire og er til grin og forfærdelse på egnen , “ 
Sagde Frederik . 
„ Og hver søndag i jagttiden , når prækenen 
er forbi , tager pastor missen over til skyvholt 
og bliver der til fredag , for at have ro til at 
tænke og jage . Det er forargeligt , “ sagde tante . 
„ Og de dejligste kjoler har Fru missen , “ 
Faldt Anna Theresia ind . „ Og han er nu så 
elskværdig og rar og så køn . Når han præker , 
så funkler diamanterne på hans fingre . 
Jeg har været der i besøg . Det er en yndig 
præstegård . Og hvad , bønderne  ! pyt ! de er 
vrede ; det angår jo ikke dem , det er jo hans 
egne penge , de bruger . “ 
„ Og er der børn  ? “ spurgte jeg . 
„ De to sødeste unger , henrivende dejlige , i 
bare kniplinger . “ Min kusine talte begejstret 
derom . 
„ Derfor prøvede de også på at snyde hendes 

søn af første ægteskab , “ sagde Frederik . 
„ De ville først tage de hundrede tusind fra 
ham , som de havde tvunget etatsråden til at 
give ham , for at få lov til at blive gift med 
Fru Cantoni , og så ville de prakke ham gården 
på , mod at de skulle have nogle hundrede 
tusind udbetalt , og så var drengen rimeligvis 
gået fallit . Og Fru Heine var også med til 
det , for hun er aldeles forgabet i præstens 
børn . “ 
„ Fru Heine er rigtig rar , Frederik , “ sagde 
Anna Theresia . „ Hun gav mig det sødeste 
guldfingerbøl , sidst hun var her i byen . “ 
„ Men så fik de at bestille med Frank Proost . 
Han var ikke til at spøge med . Han holdt på 
sin Neveus ret , og enden på det blev , at præsten 
måtte tage gården , og den spiller han 
nok op med . “ 
„ Nå , og Frank ? “ 
„ Min kære unge ven , “ sagde onkel . „ Jeg 
vil ikke jage dig bort , så sjælden du kommer , 
men nu er klokken over 11 , og vi er ikke vant 
til at være oppe så længe . Kom herud en 
anden aften . “ 
„ Jeg slår et slag med dig ned ad gaden , “ 
Sagde Frederik . „ Så skal jeg fortælle dig om 

Franks bedrifter . Fader kan ikke lide , jeg siger 
det , men jeg syngs nu hans ægteskab er en hel 
del mere moralsk end broderens og hans enkes 
og svigermoders . “ — 
jeg tog afsked og vi slentrede ind på en 
café . — 



slutning 



i 
— aldrig har de , hr . Proost , i de år 
de har bot på mejlgård , taget vejen over til 
kirken . Tro mig , jeg vil ikke i den tilstand , 
hvori de nu er , gå i rette med dem . Der må 
råde fuld frihed i sådanne ting . Den herre , 
jeg tjener , har kun brug for dem , der kommer 
frivillig til hans store gæstebud . Jeg , hans uværdigste 
tjener , har spejdet efter dem tit , om 
de dog ikke skulle komme . Selv på de store 
højtidsdage , når menigheden kom i skarer for 
at yde sit offer , sendte de mig deres gennem 
en af deres karle . Det har pint mig . Ikke at 
jeg beklager mig over ofrets størrelse — det 
måtte vel betegnes som rigeligt — men den 
måde , hvorpå det blev mig bragt , var det , der 
gjorde mig ondt . Den institution er netop indstiftet 
for at bringe præst og menighed i nær 

personlig berøring , med altret som mellemled , og 
der er noget personligt fornærmende i at få 
ofret tilslængt af en af deres tyende . “ 
„ Jeg har ikke tænkt på at krænke dem . “ 
„ Nej , det tror jeg heller ikke , de har . Det 
er så almindeligt , at netop de større landmænd , 
de , til hvem præsten nærmest i social henseende 
hører , behandler ham således , og de gør det 
uden at ville krænke ham . Tit har jeg ønsket 
at kunne sige dem , hvor pinligt det var mig , 
men de har jo altid flyet guds hus og undgået 
mig , og jeg har ikke , selv på min herres 
vegne , kunnet påtrænge mig dem . Jeg har 
ventet og tiet , til de selv kom . “ 
„ Jeg kan ikke holde ud at ligge sådan dag 
efter dag og måned efter måned , uden at se 
et fremmed ansigt , “ sagde Frank . „ Det var 
derfor , jeg bad dem komme . “ 
„ For at oplive dem . Og jeg kom . Det 
er min pligt som præst at komme , når en 
syg kalder . Og tro ikke , at jeg skal misbruge 
min stilling til at virke ind på dem imod deres 
vilje . Jeg skal komme så ofte de kalder , og 
jeg skal ikke komme ukaldet . Men mit kald er 
ikke alene at berette dem nyheder , men også 
at tale om de ting , der kan gavne os begge . 

det skal ikke blive prækner , det lover jeg dem , 
men hvad jeg vil tale med dem om , er sådanne 
ting , som ligger os begge som alvorlige 
mænd på sinde . Jeg har selv tit trang til en 
samtale med en dannet mand udenfor min egen 
snevrere samfundsklasse , en af hvem jeg kan 
lære , samtidig med at jeg håber at øge hans 
viden . Derfor efterkom jeg deres anmodning 
med glæde . Jeg vidste jo , at selv om de havde 
holdt deres fod fra guds hus , måske dog kun 
således som det blev betjent af mig , så kunne 
de ikke stå fjendtlig overfor kirken . Thi de 
havde dog sendt deres børn til den for at blive 
døbte . Og deres børns moder søgte den — 
hun er jo deres børns moder og ikke deres 
hustru ? “ 
Frank gjorde en utålmodig bevægelse . 
„ Vil de nødig tale derom ? “ 
„ Det er ting , der engang ikke kan blive 
anderledes .  “ 
„ Ja , hvem har vel gjort mig til dommer 
overderes handlinger ? Ingen . Den , der ved sg 
ren , kaste den første sten . Jeg har hverken ret 
eller mandat til at bebrejde dem noget . Hvem 
af os har ikke i handling eller dog i tanke 
syndet ? Og hvem af os har vel evnet at give 

fuld oprejsning ? Og hvem af os , selv blandt 
dem , der kalder sig troende kristne , har vel med 
fuld anger og bøn om tilgivelse kastet sig til 
sin faders bryst ? Jeg er hverken deres dommer 
eller deres skriftefader . Det er det rent verdslige , 
det rent borgerlige forhold , jeg ville tale 
med dem om . “ 
„ Det kan ikke nytte at tale om det , pastor 
lange . Det kan dog ikke blive anderledes . 
Lad os heller tale om noget andet . Det angår 
heller ikke dem . “ 
„ Det angår os alle . Thi det er en kvinde , 
som lider . Havde de fulgt hende i kirken , ville 
de have kunnet vare hende mod meget . Jeg 
havde vel burdet tale før , men det ville have 
været at indblande mig i sager , som de med 
rette ville kunne sige ikke angik mig . Nu , da 
de selv har ladet mig kalde , må jeg deri se et 
fingerpeg om , at jeg skal tale til dem om det , 
der dog må være det vigtigste af alt for dem , 
og for dem , der er afhængige af dem . “ 
„ Det er ingen nytte til , og jeg vil ikke høre 
på det . “ 
„ Så må jeg gå . Af nyheder har jeg 
ingen flere . Jeg må enten tale med dem , som 
mænd taler om det , der ligger dem stærkest på 

sinde , eller jeg må nøjes med engang imellem 
at komme og sidde lidt hos dem for at fortælle 
dem det sidste ny , og så gå igen . “ 
„ Nej , nej , de må komme tit og tale længe 
med mig . Jeg kan ikke holde denne ensomhed 
ud . “ 
„ De har deres børn — og deres børns 
moder .  “ 
„ Javist , javist , “ svarede Frank . Så lå han 
lidt hen uden at tale . „ Men børnene er så 
sjælden herinde . De holder ikke af at være her , 
og forholdet er også — — ja , det kan de nu 
ikke forstå . “ 
„ Men så deres børns moder ? “ 
„ Ja , Kirstine . Ja , hun er her jo nok , men 
hun kan ingenting gøre for mig . Nu har jeg 
ligget her i et halvt år , og der er vel ingen 
udsigt til at jeg skal komme op for det første . 
Kirstine er ikke selskab , vi har talt ud for længe 
siden . “ 
„ Mand og hustru — får de nogensinde 
talt ud ? “ 
„ Det ved jeg ikke , “ svarede Frank efter et 
ophold . „ Vi er jo ikke mand og hustru . “ 
„ Hun er jo dog som deres hustru , hun er 
deres børns moder , og de har anerkendt disse 

børn som deres , og hun lever stadig i samliv 
med dem og er som herskerinde på gården . 
Der mangler kun én ting , at kirken lægger 
deres hænder sammen og gør det lovligt , som 
hidtil var synd ; eller om de ikke vil have kirkens 
hjælp , så lad en borgerlig vielse sanktionere 
det forhold , som dog mest går ud over kvinden 
— og som vil tynge hårdt på deres 
børn . “ 
„ Tror de da ikke , det tynger på mig ? Har 
jeg da ikke måttet bøde derfor ? Har jeg ikke 
ofret alt for hende , hvad jeg kunne ofre ? Hvormange 
mænd ville være bleven i det forhold ? 
Om jeg havde ladet hende fare og betalt et opdragelsesbidrag 
til børnene , hvem havde så bebrejdet 
mig det ? Hun har slet ingen lovlige krav 
på mig . Jeg har givet hende meget mere , end 
hun kunne vente sig . Skulle jeg dø , er der 
sørget godt for hende , børnene har mit navn 
og får min ejendom . Og selv når jeg igen 
bliver rask , lader jeg hende bo hos mig , og 
gifter mig ikke med nogen anden , så længe hun 
lever . Mere kan hun , en skovfogeddatter , ikke 
forlange . Og hvad får så jeg igen for hvad 
jeg har givet ? Et liv som det , de ser . Her 
kommer næsten ingen til mig , for hvordan skal 

de være overfor hende ? Hun er ikke min kone , 
men hun er sqm frue på gården , hun er 
moder til den tilkommende ejer og kaldes jomfru 
Larsen . Det er svært for mig . “ 
Præsten sad tavs en kort stund . 
„ Men når de giftede dem med hende , så 
forandredes alt det jo på engang . “ 
„ Jeg kan ikke gifte mig med hende . “ 
„ Deres børns moder ? En kvinde , med hvem 
de har levet som deres hustru i flere år ? Johan 
er otte år nu , og de selv er over fyrre , 
så det er altså ikke en ungdommelig opblussende 
forelskelse , der har taget dem fangen . 
De var moden mand , da de indlod dem på 
denne forbindelse ; den var indgået , før de kom 
her , og deres andet barn er født her . De har , 
efter alt at dømme , ført , hvad der under andre 
forhold kunne kaldes et eksemplarisk familjeliv . 
Der har aldrig været hørt andet end godt om 
det daglige forhold mellem dem og deres børns 
moder . Og dog nægter de at gifte dem med 
den kvinde , der har givet sit liv hen til dem , 
som synes at pleje dem så ømt som nogen 
hustru kunne gøre det . “ 
„ Ville hun pleje mig sådan , om hun var 
min hustru ? Det hører man dog så tit , at 

når en mand gifter sig under sådanne forhold , 
får piben en helt anden lyd . “ 
„ Har de ret til at tro det , og er det nogen 
grund til ikke at vise retfærdighed ? Er ikke 
denne kvindes liv i verdens øjne et forspildt ? 
Kun én ting kan rette det . Og om den ting 
skete , frygter de , hun skulle misbruge sin stilling . 
Hun , over hvem der af alle , som kommer 
i berøring med hende , kun lyder lovord for 
hendes beskedenhed og venlighed og godhed , 
hun som ydmyg søger Herrens hus og dér aldrig 
går op i herskabsstolen , hvor hun har ret til 
at være , men som sætter sig langt nede i kirken , 
hvor de små gårdmandsfolk sidder , og som 
tålmodig finder sig i , at de andre kvinder danner 
en åben plads uden om hende , som om de 
følte sig for gode til at sidde i hendes nærhed , 
hun skulle forandre sindelag , fordi der blev 
øvet retfærdighed mod hende . Hun ville sikkert 
blot vise sin taknemlighed imod dem i gerning , 
fordi de havde givet hende oprejsning overfor 
verden . — den grund kommer heller ikke fra 
deres gode hjerte . Det er kun en udflugt , der 
dækker over noget , de vil skjule . “ 
„ Jeg kan ikke gifte mig med hende , pastor 
lange . Det er alt , hvad jeg kan sige . “ 

„ Om jeg kendte grunden , kunne jeg dog 
måske hjælpe .  , thi her må være en forvildelse . 
Her sidder jeg ved deres sygeleje' , ikke 
som præsten , der dømmer og vejer , men som 
vennen , der så gerne ville hjælpe dem , om 
han blot fik lov , fordi jeg tror , at de også 
selv ønsker hjælp , om de kunne finde en udvej . 
Husk , at en præst modtager mange hemmeligheder , 
som ikke atter går ud fra ham , og at 
han får så mange bekendelser , også fra dem , 
der ikke er vante til at søge trøst hos gud , og 
at han derfor undertiden ved sin erfaring kan 
finde en udvej , hvor en anden ingen ser . Om 
de turde betro dem til mig , måske jeg kunne 
løse en tvivl eller en gåde for dem , kunne 
række dem en støttende hånd . Om jeg nu 
spurgte dem , om der var en dybere grund , 
hvorfor de ikke kunne ægte deres børns moder , 
ville de så afvise mig med den besked , at jeg 
ikke skulle blande mig i deres sager ? Thi gør 
de det , skal jeg ikke komme ind derpå . Jeg 
skal så gå , og jeg skal komme igen en anden 
dag , for at opmuntre dem lidt , men vor samtale 
kan da ikke blive en sådan , der kan stille nogen 
trang hos os , kan kun blive mundsvejr , røg 
på vandet . — — — de siger ingenting . Så 

må jeg da spørge dem , om der er noget bånd , 
der binder dem , noget bånd overfor en kvinde , 
noget løfte ? “ 
Frank lå lidt hen . Derpå sagde han : „ Det 
er det , der er , pastor . Der er et løfte , der skiller 
Kirstine og mig . “ 
„ Et løfte til en levende kvinde ? “ 
„ Nej , en ed til en død . “ 
„ Til en død kvinde ? “ sagde præsten langsomt . 
„ Et sådant løfte gælder ikke ud over 
døden . “ 
„ Det gælder , det gælder , pastor . “ 
„ Ikke i livets forhold . De døde viger for 
de levende . “ 
„ Den døde viger ikke fra mig . “ 
„ Om hun nu står for guds trone , kan hun 
have givet ham løftet tilbage . Gud kan løse 
fra et sådant løfte , der er givet , må være 
givet i ubesindighed . “ 
„ Hvem siger , at gud har løst mig , kan løse 
mig fra løftet ? “ 
„ Gud er almægtig . Om han vil løse dem fra 
et sådant løfte , kan han gøre det , for han kan 
gøre alt . “ 
„ Hvordan skal jeg da få at vide , om han 
giver mig løftet tilbage ? “ 

„ Når de henvender dem til ham i inderlig 
bøn , vil han sikkert tilkendegive dem , hvad 
han vil , de skal gøre . Han hører altid på 
sine børn , når de kommer til ham i fuld 
tillid . “ 
„ Men hvorledes skal jeg finde ham ? Jeg har 
aldrig set eller mærket noget til ham . Jeg ved 
ikke engang , om han er til . “ 
„ Arme ulykkelige ! tror de ikke på gud ! 
Har de aldrig lært at gå til ham med deres 
sorger og besvær ? Har de ikke , som de nu 
ligger der på deres leje lange nætter og dage , 
mærket dens hånd , der oprejser og fornedrer , 
der skaber verdener og knuser dem i sin visdom ? “ 
„ Ja , det siger nu de , pastor lange , fordi 
det er deres bestilling ; men jeg har aldrig mærket 
noget til ham . Hvor er han ? Ingen steder . 
Hvad kan han gøre ? Ingen ting . Siden han er 
så mægtig , hvorfor finder han sig så i , at 
verden er som den er ? Det måtte da være en 
let sag for ham at gøre den bedre . Hvorfor 
lader han mig ligge og lide af en sådan hensigtsløs 
sygdom , som piner mig og holder andre 
borte fra mig ? Hvad har jeg gjort ham eller 
andre , at jeg skal lide sådan ? “ 

„ Hvad de har gjort ? Ikke er jeg sat til 
dommer over dem . Herren siger selv , at 
dommen og straffen hører ham til . Vi har alle 
syndet , de også . Jeg kender ikke guds veje , 
men han har måske lagt sin hånd så tungt 
på dem for at åbne deres øjne , for at vise 
dem vejen til at komme ud af den synd , hvori 
de lever . Ja , bliv ikke utålmodig , hr . Proost i 
jeg er ikke kommen her for at præke for dem 
eller holde straffetaler . Hvis jeg kan bringe 
dem lidt lindring eller lidt oplivelse under deres 
smerter , så er det alt , hvad jeg vil . Jeg har 
ikke magt eller evne til at lede deres sjæl til 
gud . Hvis det er hans vilje , at de skal komme 
til ham , så kan han gøre det uden hjælp . “ 
„ Uden hjælp ! Han kan ikke gøre noget uden 
hjælp af os mennesker . Jeg har også ligget 
her og tænkt på de ting . De siger , han har 
skabt alt . Det er der ingen , der har set på . 
Men at al ting opretholdes ved os mennesker 
uden hans mellemkomst , det kan vi se . Tag et 
eksempel som den jyske hede . Det var mennesker , 
der ødelagde den , og det er mennesker , 
der igen dyrker den op . Jeg kan ikke se , at 
han har noget dermed at gøre . Han har skabt 
de første mennesker , siger de . Hvoraf ved de 

det ? Det er muligt ; men han kan dog ikke opretholde 
slægten uden ved vor hjælp . Han 
skaber ingen mennesker nu . Det er mennesker , 
der skaber mennesker . Hvad gør han  ? Hvor er 
han ? “ 
„ Hvad gør han ? Og hvor er han ? Men han 
er jo overalt . Ser de ham ikke ? Han åbenbarer 
sig under alle former for den , der vil se 
ham , og han tvinger dem , der ikke vil , til at se 
ham . Hvad han gør ? Hans handlinger er jo et 
uafbrudt under . Hvem kan forklare , hvad der 
sker ? Er ikke selve det , at de lever , at de 
ånder , at de taler og tænker et under , som er 
ud over al forstand ? Vi ser , at det sker , og vi 
kan forklare den rent ydre mekanisme , hvorved 
det sker . Men den indre , dybere grund er skjult 
for menneskenes øjne . Hvorfor lever de , hvorfor 
begynder de at leve og hvorfor hører de op 
at leve ? Er det ikke spørgsmål , der har beskæftiget 
menneskene fra de tidligste tider og 
endnu aldrig har fundet deres løsning ? Er ikke 
liv og død , fødsel og forgåen så stort et 
under , som tænkes kan ? De siger , at intet menneske 
bliver til uden ved menneskers medhjælp . 
Gud bruger menneskene som sine redskaber , 
siger jeg , men det er redskaber , der er så forunderlig 

indrettede , ganske anderledes end dem , 
som menneskene udtænker og laver , ti forplantelsestrangen 
er nedlagt i dem som en vældig 
kraft , der driver dem frem , men de har 
samtidig fået en vilje , der kan og bør holde 
den i ave . Drifterne stiger op i manden , uden 
at han er herre over deres komme ; men han 
er og bør være i stand til at tøjle dem og til kun 
at slippe dem løs efter høje , ubrydelige , sædelige 
love . Det er denne drift , der i sig selv er et 
under ; men om et under kan siges at være 
større end et andet , da måtte vel undfangelsen 
kaldes det største af alle . “ 
„ Livet begynder med undfangelsen og ender 
med døden , “ svarede Frank . 
„ Nej , nej , livet begynder ikke og ender 
ikke , “ fortsatte præsten . „ Livet ligger mellem 
tvende evigheder , er en del af evigheden . “ 
„ Men præst , hvor ved de fra , at der er en 
evighed ? “ 
„ Hvor jeg ved det fra ? Har de og jeg ikke 
været fra evigheden af ? Er de et fænomen , der 
er skabt af dem selv eller står isoleret ? Er de 
ikke del af deres fader og moder ? Har de ikke 
som sådan haft del i livet , før de kom til 
verden ? Kan ikke spiren til dem forfølges op 

gennem slægtledene , og bar ikke den første mand og 
den første kvinde-også dem i deres legemer ? Men 
den første mand og den første kvinde udgik fra gud . 
Og se , når de er gået bort herfra , så fortsættes 
de jo i deres børn , og det er dette evige 
kresløb , der begynder og ender i gud , som 
kaldes evigheden . “ 
„ Men hvad ved de om evigheden ? “ 
„ Om evigheden ! Intet . Om vi to ville udmale 
den , ville det være , som om to børn i 
moders liv ville drøfte , hvorledes denne verden 
så ud . Det ville være tåbeligt . Men det 
ville dog være endnu mere tåbeligt , om de 
ville benægte , at denne verden eksisterer . Vi 
ved , at den er , og vi ved , at forældrene fortsættes 
i børnene indtil verdens ende og lever i 
børnene , og at alt , hvad en fader eller moder 
har gjort af godt eller ondt , virker ned gennem 
'l’iderne , helt ud i evigheden . Tænk dog på 
det , som de ligger dér , ramt og svag . Husk 
på det , at de skal stå til ansvar ? De sender 
børnene ud i verden med bitterhed i sindet mod 
deres ophav . De kan ændre det , gøre deres 
gerning god igen , og de nægter det . Har de 
ikke selv fået nogen arv fra deres forældre , 
som har givet dem grund til klage , som mulig 

har forrykket deres liv fra den retning , det 
helst havde måttet tage , og vil de nu lade den 
ulykke gå videre ? Lad deres børn få den 
stilling , der tilkommer dem !  “ 
„ Jeg kan ikke , jeg tør ikke . Giv mig et 
sikkert vidnesbyrd om , at mit løfte er givet 
mig tilbage . Men for at det kan ske , må der 
foregå et under . Min moder giver mig aldrig 
løftet tilbage — hun kommer aldrig tilbage . 
Gør underet , præst , vis mig det , så jeg må 
tro . “ 
„ Et under , så de må tro . Men hvad forlanger 
de ? Er ikke undfangelsen og fødsel og 
livets kår det store under ? Er der et større ? 
Undfangelsen uden besmittelsen nævnes som et 
større , det hvorpå vor hele tro hviler . Kan i 
moderlivets dybe grund den fast usynlige spire 
vokse til et menneske , en Newton , en Goethe , 
en Thorvaldsen , uden at det virkende menneskes 
vilje eller snille i ringeste måde kommer i betragtning , 
hvorfor kan da ikke gud uden menneskets 
hjælp nedlægge spiren i en kvindes liv 
og lade den udfolde sig til en Kristus ? “ 
„ Men når det er gud , der gør alt dette , 
hvorfor gør han da ikke et mirakel for mig , 
hvorfor viser han sig ikke , hvorfor ser jeg ham 

ikke , så jeg ikke kan tvivle ? Jeg trænger til at 
se ham . “  . 
„ Trænger de til at se ham ? Vil de da se 
ham , om han viser sig for dem ? Er han ikke 
overalt at finde ? I luften , de ånder , i sårene , 
der smerter dem . Se hen på den ild , der 
brænder , er ikke den et under ? Kan de forklare 
dem den ? De kan se , at den tortærer , hvad den 
griber , de tænder den , uden at tænke over , at 
selve antændelsen er ubegribelig , er et mirakel . 
Et mirakel er ikke noget overnaturligt , men 
noget vi kalder naturligt . Det ses af den , der 
vil se , men ikke af den , der lukker sine øjne . 
Den ligegyldige , den vrangvillige ser ingen mirakler . 
Den sjæl , der trænger til at se det guddommelige 
bag det naturlige , føler miraklerne . 
Den , der højlydt forlanger at se undere , ser intet 
under i ilden , og dog er den til alle tider af 
dem , der iagttog naturen , bleven betragtet som 
et sådant . Alle folkeslag har tilbedt ilden , 
ikke fordi de tilbad selve ilden , men fordi de i 
den og bag den så gud . Ilden blev symbolet 
på gud , og han var nærværende i symbolet . 
Når vi stryger en tændstik , føler vi ikke noget 
vidunderligt i at den tændes — selve letheden , 
hvormed det sker , hindrer os i at tænke . Men 

i længst henfarne tider , da to stykker træ møjsommeligt 
måtte gnides mod hinanden , for efter 
lang tid at give ild , undrede folk sig derover . 
Det var et under for dem , en åbenbaring ; ti 
de så gud derigennem . De fandt ingen anden 
forklaring på dette mærkelige , at en helt ny 
kraft brød frem af træet og fortærede sit eget 
ophav , end den ene rigtige , at gud viste sig 
for dem i et af sine undere . Det blev for dem 
en avlingsproces , en undfangelse , og derfor 
kaldte de det øverste stykke træ for faderen og 
det nederste for moderen , og af deres favntag 
så de fremgå et barn , der voksede , idet forældrene 
svandt hen . “ 
„ Men når jeg ikke ser noget under i det , 
hvorfor viser deres gud mig da ikke et sådant , 
at jeg må tro ? “ 
„ Altid har den , der ikke ville tro , forlangt 
tegn og gerninger for at tro , og derfor er alle 
religioner bievne opfyldte af undergerninger , 
der støder flere bort end de trækker til . Men 
de store religionsstiftere har alle udtalt sig mod 
undergørere . Muhamed fordømte dem og sagde , 
at der var intet større under end solens opgang 
og dens nedgang , end regnens fald , der 
frugtbargør jorden , end planterne som gror , vi 

ved ikke hvorledes . Og buddha udtalte sig mod 
mirakler til sine . Disciple , da de forlangte sådanne . 
Der var kun et mirakel , der skulle udføres , 
og det var det største af alle , nemlig at 
skjule sine gode gerninger og bekende for verden 
sine synder og forbedre sig . Og Kristus 
selv sagde til mængden , der tørstede efter skuespil , 
at en ond og løgnagtig slægt er det , som 
søger efter tegn . “ 
„ De nævner alle tre religioner samtidig . Er 
de da alle for dem ens ? “ 
„ Ens ! Nej . De er alle udslag af den samme 
trang : menneskets higen efter at kende sig 
selv og det , der omgiver det , efter at søge gud ; 
men de er forskellige , fordi de er gjort for mennesker 
på forskellige kulturtrin . Samtidig med 
at menneskene vokser i kultur , vokser deres 
religion ; jo finere et folk er i moralsk , sædelig 
eller intellektuel henseende , desto finere , mere 
ophøjet er også dets religion . Gud har selv 
sørget for , at religionerne til enhver tid var 
således , at de blev udtryk for tidens trang , 
så de kunne fattes af folket , så selv de , der 
stod på højst forskellige trin i udviklingen , 
kunne samles i dem , trøstes og løftes ved dem . 
Som alt andet i verden forfuldkomnes religioneme . 

gud vil endnu kunne åbenbare meget 
for menneskene , som er skjult for dem . “ 
„ Siger de det på prækestolen  ? “ 
„ Nej , jeg siger det til dem , der forstår 
mig , men ikke til almuen , der ikke forstår mig . 
Til den må jeg tale i det sprog og de billeder , 
den begriber . For den må jeg holde fast ved , 
at der er kun én religion , der er den sande , nemlig 
den kristne , i den form , hvorunder den findes 
her i landet . “ 
„ Men så siger de dog ting , de ikke selv 
tror på . Hvor kan de så forlange , at vi andre 
skal følge dem ? Så har dog Henning 
Jensen ret i sit felttog mod præsterne . “ 
„ Henning Jensen ! Nej , han har ikke ret . 
Hvad ret har han til at berøve folket dets tro ? 
Er han et sandhedsvidne ? Det ville ikke have 
været værd at bryde en lanse med ham , om man 
end havde haft tid dertil . Han er som en klingende 
bjælde , eller som en dreng der løber op 
og ned ad gaden med en udpustet svineblære , 
hvori der er en ært ; det gør et frygtelig spektakel , 
men der er kun én ært . Havde den 
mand åbent bekendt sine tvivl og betænkeligheder 
og trådt ud af kirken og så bekæmpet den , da 
havde man kunnet bøje sig for ham . Istedetfor 

prøvede han forsigtigt at fremsætte dem i skrift 
og tale , at undergrave den kirke , i hvis tjeneste 
han var , og først , da han var bleven afskediget , 
bekendte han kulør og forlangte så , 
at alle vi andre præster skulle tage vores afsked . 
Hans angreb på kirken er betydningsløse . 
Han taler uden myndighed , og de våben , 
han bruger , er længst blevet sløve . Alt hvad 
han kan sige er for længst gendrevet . Han anklager 
os for uvidenhed , og han ved ikke , at 
vi blot ikke siger alt , hvad vi ved . Han påstår , 
at vi står på standpunktet 1530 , og 
bruger selv våben , der er ligeså gamle som 
kirken og jødedommen med , som har været 
brugt til alle tider og i alle lande og som er 
prellede virkningsløse af . Vi følger med tiden , 
udvikles med dens viden ; men vor flok , som 
vi skal drage med os og som vi har ansvar 
for , den er ikke nået så vidt , og vi må 
stanse på vejen og blive noget tilbage for at 
få den med . Hvem vover at påstå , at en 
husmand er videre end Luther og melanchton ; 
men så må jeg også , om jeg ikke vil støde 
ham fra mig , stille mig på hans standpunkt , 
da dog mit mål er at bevare ham for og rejse 
ham op i den tro , som jeg selv af mit ganske 

hjerte bekender , fordi den er den højeste , der 
endnu er åbenbaret for menneskene . Og hvad 
er det så , der bliver angrebet ? Påstanden om , 
at alle de hellige bøger skulle være bleven 
inspirerede , så at hver enkelt beretning om 
mirakler skulle stå til troende . Det er den ene 
mur , mod hvilken i århundreder mennesker har 
kørt op stormbukke og blider og kanoner og 
amorsepistoler og hyldebøsser . Dér svinger 
angrebsvæderen ude i luften frem og tilbage og 
sigter mod det , der ikke er værd at sigte efter . 
Og inde på voldene står en anden skare , og 
såsnart én sten er falden ud af et af de såkaldte 
yderværker , kommer de farende til for at 
kline den på igen , men de gør kun yderværkerne 
svagere ved denne påhæftning . “ 
„ Men lidt efter lidt er der dog falden så 
mange sten ud af muren , at den er bleven 
skrøbelig .  “ 
„ Nej , ti de sten , der falder ud , er overflødige . 
Troen kan synes som en fæstning af 
slige sten og kalk , men den er det ikke , behøver 
ikke det værn . Det falder ikke dens belejrere 
ind , og heller ikke mange af dens forsvarere , 
at den kristne religion har en dybere 
grund end bøger , at den kunne være skreven i 

menneskets dybeste , inderligste natur med uudslettelige 
bogstaver , hvor bøger og åbenbaringer 
kun er det lys , hvorved den guddommelige 
skrift kan læses og tydes . De tror , 
at de hellige bøger er som en veksel , trukken 
på himlens bank mod indbetaling af så og 
så megen tro og lydende på så megen 
lyksalighed , betalbar efter sigt i den anden 
verden . “ 
Kirstine kom næsten lydløst ind ad døren . 
Da præsten så hende , sagde han til Frank : 
„ Vi er komne langt bort fra det emne , vi begyndte 
med . Gud give , at begyndelsen af vor 
samtale og slutningen måtte kunne knyttes 
sammen , og deres sind få ro . “ 
Han rejste sig og hilste på hende , som 
havde hun været husets frue . Hun bøjede hovedet , 
og blodet steg op i hendes kinder . 
„ Det er nok tid , jeg kommer afsted . De 
turde også være træt , hr . Proost . “ 
„ De kommer vel snart igen , hr . Pastor . Det 
gør ingenting , at jeg bliver træt , jeg har tid 
til at hvile mig ud . Kan de komme i morgen ? “ 
„ Når de ønsker det , skal jeg komme igen 
imorgen . Farvel , og gud være med dem . “ 
Kirstine fulgte præsten ud i vestibulen og 

hjalp ham frakken på . Han trykkede hendes 
hånd , sagde et par ord om Franks helbred 
og gik . 
Ude på stentrappen stod han stille og rettede 
sig . Han trak vejret dybt , åbnede munden og 
ligesom rensede den med den friske kølige luft , 
som stod i en så skærende modsætning til den 
forfærdelige stank , der rådede i sygeværelset . 
Franks sygdom var en sådan , der gjorde det 
næsten uudholdeligt for andre at være i hans 
nærhed i længere tid . Præsten besluttede at 
sætte sig ud over den ubehagelighed , der 
ikke var for noget at regne mod det at 
gøre en ende på forargelsen . Her nyttede 
det imidlertid ikke at falde med døren ind i 
huset . Langsomt måtte angrebet foretages , 
så ville fæstningen nok overgive sig . 
Præsten gik hjemad ad stien , der snoede sig 
under bøge langs søen . Alt lå i efterårets 
fejreste pragt under den hvidblå himmel . Søens 
vand krusedes let af den kolde vind , træernes 
løv hang skælvende i alle brogede farver , de 
brune fugtige blade lå over gang og græs , de 
grønne marker lyste hinsides søen mellem 
sorte , nypløjede , glinsende brakmarker , stuntede 
pile stod barkløse på gærderne , og enkelte 

popler skød deres lange stammer med de 
nøgne lige grene op gennem den klare luft 
som kæmpemæssige ris . 
Da præsten kom til sin landsby , ringede 
kirkeklokken dagen til hvile . — — 
nu lå Frank hen , forpint af de evindelige , 
uudholdelige smerter og træt af den uvant lange 
samtale . Han lå med lukkede øjenlåg , kinderne 
var indfaldne , huden var rynket og gulgrå , 
det lange blonde uplejede skæg dækkede 
halsen . Den ene magre hånd var skudt ind 
under hovedet , den anden pillede ved lagnet . 
Munden var knebet sammen af smerte . Der 
var ingen Stans og ingen ende på pinen , og 
så på ensomheden . Ligge sådan hen , nat 
og dag , altid stedt i pine , uden søvn i de lange 
nætter , uden hvile og uden beskæftigelse , med 
længsel mod livet og verden , som han ikke 
kunne komme til og som ikke kom til ham , og 
med en evig lyst til at gøre en ende på det 
forhold , som han ikke kunne forandre . Og kom 
så et besøg som nu det i dag , så var jo også 
det ham en plage , for det trættede ham , tog 
hans smule kræfter og efterlod ham med et legeme , 
der var som en eneste stor bankende 
byld , og med et hoved , hvor alle nerver stak 

som titusind nålespidser . Og så med sjælelig 
uro . Ti da kom altid spørgsmålet op om at 
legalisere forholdet , og han kunne ikke gøre 
det , turde ikke gøre det , ti moderens skygge 
stod imellem dem . Og heller ikke kunne han 
bryde det , thi han kunne ikke undvære Kirstine , 
og heller ikke undvære børnene , som var hans 
og dog ikke tilhørte ham helt . Han havde aldrig 
vundet deres hjerter ganske ; ti bedst som han 
ville lege med dem , stod der en anklage i deres 
uskyldige øjne , at de var slegfredbørn , og at 
det var hans pligt mod dem at aftage pletten 
fra deres fødsel — og så vendte han sig fra 
dem . Sjældnere og sjældnere så han dem . de 
søgte ikke at sig selv ind til hans sygeleje , og 
blev de ført derind , benyttede de lejligheden til 
at komme bort derfra så snart som mulig , og 
så lidt efter hørte han deres glade leg udenfor . 
Kirstine havde også skyld deri ; det var hende , 
der var skyld i hans hele stilling . Hende var 
det , der havde ødelagt hans liv , hende og hans 
moder . De havde kæmpet om ham , og begge 
havde fået et løfte af ham , men moderen havde 
været den stærkeste , hun havde fået et helt 
løfte , og hendes strenge skikkelse viste sig for 
ham , når han tænkte på at bryde det , for at 

opfylde det halve , indirekte løfte , han havde givet 
Kirstine , og som hun kun éngang havde 
mindet ham om . Men når han tænkte på den 
mindelse , kom der en sådan uro over ham , 
at han ikke vidste , hvad han i sin kraftesløshed 
skulle gøre . Hans hele legeme trak sig sammen , 
og alle ledemod krøgedes og alle sener 
spændtes og nerverne sitrede og åndedrættet 
næsten standsede og lidelserne voksede . Ti han 
tænkte på den aften , da han sad hos hende 
som fri mand , og han mærkede , hvor barnet 
bevægede sig i hendes liv , og hun mindede 
ham om de ord , der havde fyldt hende med så 
meget håb hin aften ved lågen : „ Når 
barnet fødes , er moder død . “ Læmpeligt havde 
han forklaret hende , at det var umuligt , at de to 
kunne blive mand og hustru , fordi moderen 
havde taget en dyr ed af ham , at han ikke 
ville gifte sig med hende , og at den ed var 
helligere og ubrydeligere end hans halve løfte 
til hende . Da havde hun udstødt et skrig , der 
endnu , når han tænkte på det , skar ham gennem 
kroppen , så forfærdeligt havde det været , 
og så var hun styrtet om på gulvet , og hendes 
moder var kommen til , og de havde båret to 
lige hjælpeløse væsner hen på sengen . Han 

var derpå løbet op på gården , havde hurtig 
fået et par heste for en vogn , var kørt hvad 
remmer og tøj kunne holde til byen , kørt fra 
læge til læge og ingen var hjemme , men til sidst 
havde han truffet en ganske ung , der var 
fulgt med , og i fuldt firspring gik det ad vejen 
langs stranden , og da de kom udenfor huset , 
styrtede den ene hest . Han og lægen var 
hurtig sprungne af vognen . Kirstine levede , 
men var bevidstløs , og den lille lå på mormoderens 
skød . Hvad der kunne gøres blev 
gjort , og efter at Kirstine havde ligget længe 
mellem liv og død , frelstes hun dog . Barnet 
blev døbt med hans navn , og så snart Frank 
havde fået sin arv udbetalt , købte han mejlgård 
og flyttede derhen . Kirstine og barnet 
fulgte med , men mindet om moderen flyttede 
også med til den gård , han havde købt efter 
hendes ønske . Og det forlod ham intet øjeblik , 
ved bordet og i sengen , under samtalen , altid 
stod hun for ham og huskede ham på , at hans 
løfte var indskrevet i himlens bog , og han , 
der troede , at han ikke troede på himlen , følte 
mere og mere en ubestemt frygt for dens straf . 
Kirstine var blevet endnu blidere , ømmere og 
kærligere , end hun havde været før . Hun mindede 

ham aldrig om hans ord ; men han følte 
hendes nærværelse som en stadig bebrejdelse , og 
når han var sammen med hende , lå der altid 
og lurede i hans hjerne en følelse af , at hun 
kun tænkte på , at hans pligt var at gøre hende 
til sin hustru . 
Nu var hun ude med præsten , og han vidste , 
at de talte om ham , at hun åbnede sit hjerte 
for ham , som hun måske havde gjort så 
mange gange før . Og præsten der havde talt 
til ham om det syndige i forholdet , ville foreholde 
hende det samme , ville påvirke hende . 
Og hun ville bede præsten bruge sin indflydelse , 
for at hun kunne nå sine ønskers mål ; ti at 
det var hendes ønskers mål at blive hans hustru , 
det følte han kun alt for godt . De ville 
benytte hans svaghed og kraftløshed til at overvælde 
ham , men han ville være på sin post , 
han ville ikke lade sig overrumple til at blive 
meneder . Det skulle have en ende . Han ville 
ikke se præsten tiere . Man kunne aldrig vide , 
hvad han kunne bringes til at gøre i et øjebliks 
skrøbelighed . Skønt dog — han var så 
alene — og der var ikke andet selskab at 
få — han ville blot ikke tale om slige ting 
med ham . 

Kirstine kom ind . Han åbnede øjnene 
halvt , så han netop kunne skimte hende . Hun 
kom stille hen til hans seng og bøjede sig over 
ham . Hendes hele væsen var lydløst og umærkeligt . 
Hun troede , han sov , og ville sætte sig 
på en stol . 
„ Kirstine ? “ 
„ Er du vågen ? Vil du noget ? “ 
„ Hvad sagde præsten til dig ? “ 
„ Ingenting . “ 
„ Slet ingenting ? “ 
„ Han talte om dig , at du gik meget igennem . “ 
„ Ellers ingenting ? Sagde han ingenting om , 
hvad vi havde talt om ? “ 
» Nej . “ 
Efter en lille pause . „ Sagde han ellers ikke 
noget ? Ikke noget om dig og børnene ? “ 
» Nej . “ 
„ Jeg vil ikke have , han skal komme igen . “ 
Hun bøjede sig over ham og lagde sin bløde 
hånd på hans pande . „ Var det ikke lidt 
adspredelse for dig , at han kom ? “ 
„ Når du går i kirke , skal du sidde højere 
oppe i kirken , Kirstine . Hvorfor har du aldrig 

sagt , at du sad nede mellem husmændene ? “ 
< 
„ Der har jeg jo altid været vant til at sidde , 
og jeg-------------- “ 
„ Der hører du ikke til mere . Du er moder 
til den fremtidige ejer af kirken . Din plads er 
ikke blandt husmændene . — — altid skal du 
gøre dig selv ringere end du er . Du ved jo , 
jeg ikke kan give dig mit navn , alt andet har 
jeg givet dig — men altid minder du mig 
derom . Det vil jeg ikke have . “ 
„ Lig nu blot rolig , Frank . Du må jo være 
træt . Se at sove . “ 
„ Jeg kan ikke falde isøvn . Giv mig nogle 
dråber .  “ 
„ Prøv uden dem . Du ved , doktoren holder 
ikke af , du ; får dem så tit . Du har fået 
dem de tre sidste aftener . “ 
„ Jeg kan ikke holde det ud , hvis jeg ikke 
får dem . “ 
Kirstine gik udenfor . Her græd hun en 
kort stund , så tørrede hun sine øjne og gik 
ind med opiumen . Hun gav ham en skefuld , 
glattede hans sengklæder , strøg hans hår 
tilside , kyssede ham til godnat og satte sig ved 

hans hovedgærde . Her sad hun stille , til han 
var faldet isøvn . Så listede hun sig ud for at 
trække lidt frisk luft , efter at have indåndet 
den næsten kvælende atmosfære , og da hun kom 
ind igen , lagde hun sig halvpåklædt på sen- 
gen . 

i 
— tør de og kan de gå derind ? Tør 
de fremstille dem for ham , uden at gøre deres 
store synd god igen ? med bevidstheden om , at 
forbandelsen , skammen og elendigheden klæber 
ved deres afkom og vil fortsættes i tusind led ? 
Ti husk , at gud straffer én forbrydelse med en 
anden , som han igen straffer — uendelig — 
retfærdigt .  “ 
Den syge mand havde ligget fuldstændig 
stille på ryggen . Kun fingrene havde pillet 
ved lagnet . Hans ansigt var uhyggelig magert , 
gult og indfaldent . Huden var som trukket 
stramt over næse og kinder , læberne var 
smalle og indknebne , årerne stod frem på 
halsen . Lågene var lukkede over de runde 
øjenkugler , der lå langt indsunkne i deres hulinger . 

angstens og lidelsernes sved stod på 
hans pande , åndedraget gik hastigt . Han 
vendte sig nu med besvær om på siden , men 
smerten ved bevægelsen var for voldsom , og 
han faldt tungt tilbage . Et suk og en stønnen 
undslap ham . Han løftede sin ene arm mod 
ansigtet og lagde hånden over øjnene . Hele 
hans udhungrede legeme skælvede . 
„ Er der ingen anden frelse for mig ? Jeg tør 
ikke — jeg kan ikke . Min moder har stået 
ved min seng i nat — hun har truet ad mig — 
hun har mit løfte . “ 
„ Hun kom for at give dem løftet tilbage . 
 “ 
„ Det gør hun aldrig . Hun gav aldrig noget 
tilbage . “ 
„ Et løfte ! Har de ikke givet en anden , en 
større , et løfte ? Har han givet dem det tilbage ? “ 
Den syge lå stille hen , træt og forpint . 
Der var allerede næsten mørkt i stuen . Da 
åbnedes en dør på klem , ganske sagte og 
lydløst , og en strøm af lys flød gennem sprækken . 
To gullokkede drenge kom listende gennem 
åbningen hen til sygesengen . Et øjeblik stod 
de tavse og så på deres fader . 

så hviskedee den yngste : 
„ Far ! “ 
Der kom intet hørligt svar , kun en trækning 
om mundvigene , som tegn på , at sønnen var 
blevet hørt . 
Børnene stod et øjeblik stille med hinanden 
i hænderne og lod hovederne hænge . Præsten 
tog dem mellem sine knæ og lagde en arm om 
hver af dem . De så med store , spørgende , 
bedrøvede blik op på ham . 
„ Var der noget , i ville ? “ spurgte præsten . 
„ Vi skulle blot spørge fra Kirstine , om far 
kunne tåle , at juletræet blev tændt herinde , “ 
Sagde den ældste . 
„ Skal i have juletræ ? “ 
„ Ja , Kirstine siger , hvis far’ kan tåle at 
have det herinde . “ 
„ Hvis farketål ha’et herinde ," gentog den 
yngste . 
„ Skal i ellers have det inde hos jer selv ? “ 
„ Nej , vi vil ikke have juletræ , hvis far er 
så syg , “ svarede den største . 
„ Ikke have jultræ far syg , “ gentog den 
mindste . 
Frank lå stadig stille hen med lukkede 
øjne . 

„ Gå lidt ind , drenge , far er træt , så skal 
jeg kalde på jer . “ 
De adlød , og hånd i hånd forlod de 
værelset . 
Helt tyst var der i stuen , som mørket sænkede 
sig over . 
„ Hørte de , hvad der blev sagt , godsejer ? 
Forstod de også rigtig de børns kærlighed og 
fatter de , hvem der har indpodet den ? Skal den 
forvandles til had , når de bliver store og forstår , 
at der ligger skam på deres skuldre ? 
Fadernavnet vil de snart ikke kunne bruge , og 
modernavnet skal aldrig lyde fra dem . Tænk 
dem , hvad det vil sige . Husk på , at det er 
måske sidste gang , julelyset kan tændes for 
dem her i verden . Tænk , om de nu bragte 
julefred og lykke ind i huset på den aften , 
da der blev bragt fred over jorden . “ 
Præsten bøjede sig over Franks udtærede 
ansigt . Stanken , der udgik fra hans legeme , 
var næsten kvælende , men han lod som han 
ikke mærkede det . Så tog han den magre , 
senede hånd ; den skælvede i hans . Den syges 
mund åbnede sig , men han kunne ikke tale . 
„ Må jeg kalde på hende og gøre hende til 
deres hustru ? “ 

Frank bevægede hovedet svagt fremad . 
Præsten trykkede hans hånd let , men slap den 
ikke . Han ringede på en klokke , der stod på 
bordet . Lidt efter trådte Kirstine lydløst ind . 
Med et spørgende blik kom hun hen t” sengen . 
Med den hånd , præsten havde fri , tog han 
hendes . Så lagde han den på Franks , og 
med sin egen omsluttede han begges . Frank 
rykkede svagt i sin , som for at trække den ud 
af præstens greb , men da han mærkede dette 
var fast , lod han den hvile . 
Præsten bød Kirstine at knæle ned ved siden 
af sengen , og bleg som et lig lå hun der lystende . 
Præsten viede dem , og utydeligt kom svarene 
fra brudefolkenes læber . 
Ceremonien blev gjort så kort som mui :g . 
Da den var til ende , rejste præsten sig . 
„ Nu går jeg . Lad der på engang være 
julefred og bryllupsglæde i dette hus . — — — 
nej , Fru Proost , bliv de ; jeg finder ud alene . 
Jeg går og bereder børnene på , hvad der er 
sket , og så sender jeg dem herind . Men de 
unge ægtefolk skal tilbringe den første nat af 
deres sande samliv uden at sk'tes . — gud give 
eder den sande jv'efred , der overgår for- 
stand . “ 

længe var der dødsstilhed i det klumrede 
værelse . Mørket sænkede sig dybere og tættere 
om de to , der lå med hænderne foldede i 
hinandens . Granerne susede ude i haven og 
sneen faldt i fine hvide flokke . 
Kirstine lå stadig på knæ ved sengens 
side og holdt sin mands hånd i sin . 
Da trængte der sig gennem stilheden en jamrende 
stønnen fra hans læber , og der for en 
skælven gennem hele hans legeme . Hun klemte 
i dybeste medfølelse hans hånd lidt stærkere , 
og i sin inderlige taknemlighed for , hvad der 
var sket , ville hun drage den til sin mund og 
kysse den . 
Han skød hende bort og trak hånden til 
sig . Den lagde han over det halve ansigt . Det 
var , som om der bredte sig en forforglans over 
den ubedækkede del af det hvide åsyn , og det 
øje , der var frit , lyste gennem mørket , og der 
var fortvivlelse og den frygteligste rædsel 
i det . 
Den syge mand vendte sig bort fra sin 
hustru . I angsten trak han knæene op mod 
sit bryst og foldede sig næsten sammen . Hånden 
lå stadig over det halve ansigt , og det fri 
øje stirrede gennem mørket . Ud af de lange 

hvide Gardiner for enden af sengen viklede sig 
for det en skikkelse . 
Han dukkede sig for den , som den ligesom 
bøjede sig over mod ham , og krumbøjet og 
sammenfoldet gled og sank han dybt ned gennem 
rummet , det tomme , bundløse rum . Men skikkelsen 
fulgte ham , strækkende den ene hånd 
med tre opløftede fingre ud imod ham . 
Med et skrig styrtede han imod den , og så 
sprang hans hustru op og lagde en hånd beroligende 
på ham . Men hendes bevægelse hidsede 
ham kun , og med sin sidste opblussende 
livskraft knugede han hende til sig , og så slyngede 
han hende fra sig . 
„ Forbandet , forbandet være du ! “ skreg han . 
„ Forbandet den time , da jeg så dig . Mit liv 
har du ødelagt , og i døden har du forrådt og 
lokket mig . Forbandet være du alle dine dage , 
som jeg er det . Forbandet være den , der har 
født dig , og de , du har født .-------oh , moder , 
moder ! hvor har du været ond mod mig , og nu 
slipper du mig ikke . Slip mig , slip mig ! Jeg 
tør ikke dø ! Dette skal gøres om ! “ 
Han kastede sig i sengen og vred sig i 
frygt , og hun stod hjælpeløs hos ham . Hans 
skrig havde børnene , der ventede på juletræ . 

hørt , og de kom løbende ind , men standsede , da 
de så faderen sidde oprejst i sengen med den 
ene arm udstrakt i luften , og moderen segnende 
på knæ og gribende efter den anden . Hun tog 
den og drog ham ned på lejet , hen imod sig . 
„ Frank , Frank , “ hviskedee hun ømt , „ husk 
på børnene . “ 
Men han sled sig løs fra hende og slog 
hende . 
„ Tøjte , “ råbte han , „ gå fra mig . Du har 
lokket mig , og den falske kvind til din moder 
har lokket mig , og nu har jeg brudt min ed til 
min moder — og hun vil hævne sig . Hun var 
ond , og hun fik altid sin vilje . Kvinder — 
kvinder får altid deres vilje . “ 
„ Frank ! Frank ! Det kan gøres om igen ! Vi 
kan blive skilt igen ! Vi kan bede præsten om 
at lade , som om han ikke har viet os . Der var 
jo ingen vidner . “ 
Der var smerte og ømhed i hendes stemme , 
da hun sådan ville forsøge at give ham hans 
frihed tilbage og ofre sig selv . 
„ Det kan ikke gøres om , du . Bunden , bunden , 
og fortabt . Jeg skal dø og du skal leve . 
— rør mig ikke ! — du skal leve som frue , 
rig og med ægte børn , og jeg skal ned , ned til 

min moder , hvor hun er . — slip mig , moder , 
jeg vil ikke nu 1 — rør mig ikke , Kirstine , rør 
mig ikke ! — det er løgn , hvad du vil . Oh , 
og du kan gifte dig igen . Men jeg forbander 
dig , hvis du gør det . Jeg forbander ham , du 
gifter dig med , og hvert foster , du kommer til 
at bære , skal vende sig imod dig , og dine børn 
skal hade dig , som jeg hader dig . “ 
„ Ikke børnene , Frank , ikke børnene . Gør 
med mig alt , hvad du vil , men ikke børnene . 
Løs ægteskabet , og jeg skal rejse bort . Kun 
ikke børnenes flad . “ 
Hun strakte bønfaldende hænderne ud imod 
ham . Han sank udmattet tilbage på puden . 
„ Rør mig ikke — slip mig , moder . — forbandelse 
— jeg synker — jeg falder — hold 
mig — jeg tør ikke — jeg vil ikke — der er 
ild i mig — moder — ned i helvede — slip 
mig----------- . “ 
Hun bøjede sig over sin mands lig . 
Hun førte børnene ud og lagde dem i seng 
og bad deres aftenbøn med dem og lærte dem 
at bede for deres fader . 
Derefter gik hun tilbage og tilbragte sin 
bryllupsnat ved sin ægtefælles side . 

så glad havde præsten ikke været mangen 
en lang dag , som da han vadede gennem den 
nyfaldne sne , langs den frosne sø . På alle 
træernes grene lå det hvide pudder , og buske 
og sne struttede , dækkede med rim . Luften var 
skinger og skør og velbehagelig at indånde 
ovenpå sygeværelsets rædselsfulde stank . Hans 
ånde stod som en sky i den lyse aftendis , og 
hans pandes hud og nerver sitrede under frostens 
stik . Hans hjerte var fyldt af taknemlighed , 
fordi han var bleven midlet til at frelse en sjæl 
og give et hjem lykke og skabe en slægt fred . 
Der blandede sig ind i hans tanker også en 
smule stolthed over , at han havde udrettet alt 
dette ; men den viste han tilbage som fristende 
hovmod — han selv ville kun være taknemlig , 
fordi han havde været redskabet i en andens 
hånd . 
Højtidelig klang juleklokkerne ud over landsbyens 
rygende skorstene og søens hvide flade , 
varslende julehelgen ind , jublende fred og glæde 
ud over jorden blandt menneskenes børn . 
Præsten blottede hovedet og foldede sine 
hænder . 
Da han åbnede porten til præstegården , 

gav lænkehunden sig til at gø , og så snart den 
sorte pudel genkendte ham , rev og sled den i 
sin lænke og stod på bagbenene af bare henrykkelse 
over gensynet . Han gik hen til den 
og klappede den , og den satte sine snavsede 
poter op på hans bryst og stak sin lange røde 
tunge ud for at slikke hans ansigt . 
„ Tello , Tello , gamle dreng — vidste du blot , 
hvad grund vi har til at være overstadig lykkelige 
iaften — eller ved du det ? har også du 
følelse af den store velsignelse , der er vederfaret 
mig , og tager du del i glæden ? — ja , 
gamle ! riv mig ikke om ! — du skal også få 
din julegrød i aften — og Nissens portion med 
— og kager skal du få — ja vist så — vist 
så . — kunne vi blot bringe lige så megen 
glæde ind i hvert hus i sognet , som vi har 
bragt ind på mejlgård i aften . Nå , farvel , 
gamle dreng , og glædelig jul . “ 
Othello sprang og dansede i lænken , da han 
gik fra den . Og da han åbnede døren til forstuen , 
blev dagligstuedøren lukket op , lys og 
varme og liflig madlugt strømmede ud , og børnene 
stredes om at komme til og hjælpe faderen 
tøjet af . Længselsfuldt ventende ansigter 

strålede ham i møde , og bag dem stod hans 
hustru , trind og lys og mild , bydende ham velkommen 
med smil i øjet . 
„ Nå , drenge ! — god aften , mor — ventet 
på mig ? — gåsen fået for meget ? — det 
var ret , Åge , frakken op på den knage men 
nu skal vi også holde jul — vi skal have 
vin på bordet — de to flasker vi fik tilovers , 
da bispen var her — for , tænk dig , mor , i aften 
har der været bryllup på mejlgård . Frivillig 
— under julestemningen — indvilgede han endelig 
i at gøre sin uret god igen , for at få fred i 
sin sjæl . “ 
Hans hustru banede sig vej gennem børneflokken 
og lagde sig ind mod sin mands bryst : 
„ Tak , min udmærkede husbond , tak . Og gud 
ske lov ! “ 
„ Gud ske lov , Marie — ikke andet . Jeg 
har intet udrettet selv — hans hjerte rørtes — 
og jeg var det svage middel . — men vi har 
ret til at glæde os , og det vil vi . Ti oppe på 
mejlgård tændes nu juletræet i en lykkelig familje , 
der har fundet fred , hvor der var uro , 
borgerlig ære , hvor der var skam og synd og 
forargelse . — nu bliver der bedre og lettere at 

arbejde i sognet end før , Marie . — men varmen 
trækker ud — lad os komme til bords , drenge ! 
Nu gælder det om , hvem der kan få mandlen . 
Her i livet gælder det om , hvem der kan få 
fat i mandlen . “ 


I . 
» Upraktisk , det er ordet , så rasende upraktisk1 « 
I den magelige amerikanske gyngestol ved hjørnevinduet lå doktor Joakim Pedersen henslængt , med sin store opknappede skindpels bredt over stolearmene og begge ben spilede ud foran sig , og så ned ad den lange gade ligefor , hvor tusmørket just sænkede sig mellem de høje huse og udviskede linjerne i den stribe smalt gråt vand og flad grå strand , der dannede den fjærneste baggrund ; himlen var grå og overtrukken , men endnu stod det røde lys fra solnedgangen i den brede Tværgade , der gik i øst og vest , og farvede svagt en stribe af hjørnehuset lige overfor — så gik også den sidste tynde lysstribe bort og blæsten 

hylede om hjørnet og der kom igen liv i de hvide haglkorn , som lå i smalle striber mellem brostenene og i halvt smeltede små-dynger ved rendestenskanterne , indtil det blev helt mørkt i nogle minuter og en ny haglbyge piskede mod ruderne — koldt var det udenfor , og skønt der var lunt nok inde i stuen , havde doktor Pedersen dog ikke lagt sin skindPels — sådan var han vant til at sidde , når han var ude i sin praksis ; sådan som nu plejede han at sidde , magelig henslængt , med sit svære vejrbidte ansigt skinnende af styrke og sundhed , med smeltende iskorn hist og her i sit blonde p'uldskæg , der var kruset og rødligt i farven som kraven på hans Pels — sådan var han den doktor Pedersen , der imponerede folk — og som vidste det . 
Det var doktor 'pedersens første Københavnstur , siden han for fire år siden som ung kandidat havde forladt hovedstaden for at nedsætte sig på landet . Han havde længe i forvejen glædet sig til denne rejse , som han først nu , lige i vinterens slutning havde fået tid til at gøre , men de første dage i København , det kunne han ikke nægte , havde skuffet ham en del . Først havde han været 

rundt at besøge hospitalerne og var der blevet høfligt modtagen , men , syntes han , så uhyre ligegyldigt ; så havde han søgt til de knejper og variété’er , der stod for hans erindring som morsomme og prægtige steder — de havde kedet ham umådeligt , nu da han genså dem alene , uden sine gamle svirebrødre , der nu var spredte om i verden ; til sidst havde han da bestemt sig til at tilbringe denne eftermiddag hos sin svoger Lorenz høst , som var gift med hans kones søster og praktiserede som læge på et hjørne nede i en af Vesterbros sidegader . Doktor Pedersen var kørt for langt med sporvognen ud ad Vesterbrogade , havde så måttet gå et langt stykke tilbage og kigge op ad hjørnerne ved hver af de mange sidegader , der alle se ens ud , før han fandt den rette — med vinden imod sig og haglbyger piskende sig i ansigtet , var han da gået ned ad den — fanden i vold , mente han . Nej , han skulle ikke spilde sin tid med at længes efter hovedstaden en anden gang ! 
Stuen , hvor han sad , var hyggelig og rummelig , med mange møbler og store bladplanter skærmende for vinduerne til begge sider . Ved skrivebordet , der stod på skrå 

indenfor i halvmørket , sad Fru Astrid høst med sin lille dreng ; hun sad med ansigtet vendt mod sin gæst , men hendes øjne så ikke på ham , snart stirrede hun i tanker ud i den urolige grå luft , snart hvilede hendes blik på væggen mellem vinduerne , hvor der hang et stort gruppebillede af hvidklædte sygeplejersker , så så hun ned på sin lille dreng , 
i 
der sad på en skammel ved hendes fødder og krammede og krøllede et visitkort , så man snart ikke mere kunne læse den beskedne indskrift : 
j . Pedersen læge Skals . 
» Upraktisk , «  gentog doktor Pedersen ,  » så rasende upraktisk ! « 
» Fremmed mand — fremmed mand ! «  sad den lille og pludrede . 
» Ja , hvad andet kalder du det , når Lorenz hænger så fortvivlet fast ved den idé at ville arbejde sig frem her i denne by — alle sine bedste år vil han slide op og hvor langt når han så til sidst ? År ud og år ind må i blive siddende her i disse mørke gader uden at komme videre , og så tænk på , hvor ganske 

anderledes i kunne være fremme ude på landet eller i en lille by , hvor i hurtigt kunne blive kendte . Hvad tilfredsstillelse i ellers kan have af at bo herinde , begriber jeg ikke ; hvad glæde har du af at bo i hovedstaden — teater og kunst og alt andet gøgl , lad de unge have det , eller lad os gemme det til vi blive gamle , for os er der dog bare den hovedting i livet : tjene penge , tjene penge , ikke sandt ? « 
» Du må ikke tro , det er mig , der holder af byen her . Det er for Lorenz skyld ; han vil arbejde sig frem i videnskaben — « 
» Videnskaben ! Ja , det er rigtig et ord for jer kvinder ! Og jeg véd nok , det har altid været hans fikse idé , videnskaben . Men har du rigtig klart begreb om , hvad videnskab vil sige og hvor den fører hen ? Véd du , en videnskabsmand er en , der kunne sulte sig selv og alle sine ihjel , bare for at hans navn kan komme til at stå i skimlede bind og bøger , helst i sådanne , der til evig tid stå hengemte i biblioteksreoler , hvor ingen uden andre videnskabelige bogorme komme — ja , det tror jeg også , Lorenz kunne gøre og være glad til ! « 
» Lad mig nu tage den skindpels , svoger , og hænge den ud , du vil dog vel ikke sidde i 

den hele aftenen , «  Fru Astrid tog fat og fik ham hjulpet ud af pelsen ; så rullede hun gardinerne ned for de andre vinduer og tændte den høje stanglampe ved skrivebordet ; imens blev han siddende ved hjørnevinduet og så ned ad den lange gade , hvor lygterne nu tændtes , og fortsatte : 
» Men om det er lorenz’ hensigt at gå den vej , så er det jo netop så rasende upraktisk , i har båret jer ad . Så var der jo ingen mening i at holde bryllup så tidlig , for det må du da vide , at videnskabens port er også sådan et nåleøje , hvor det er svært vanskeligt at gå ind to sammen . Det kan nu være godt nok med den rene videnskab og alt sligt af den anden verden — har man først indladt sig på at leve i denne praktiske verden , så står man sig ved at bære sig ad som jeg : tage for sig af de retter , der står foran en og- ikke vente på en dessert , som måske slet ikke bliver budt rundt ! « 
Fru høst hørte til i tavshed , hun kendte sin svoger for godt til at blive stødt over , hvad han sagde , hun forsøgte heller ikke at lede samtalen hen på andre ting , thi hun vidste , at hvad man end ville begynde at tale 

med ham om , ville han dog altid ende med at tale om sig selv . Hun blev da siddende tæt under lampen ved skrivebordet , tog drengen op på sit skød og lod svogeren tale , alt imens hun en gang imellem kastede et blik over hans skulder ned ad den mørke gade , for at se , om ikke hendes mands skikkelse skulle komme frem under en af gaslygterne . 
» Sådan som jeg tog fat , «  vedblev doktor Pedersen ,  » ja , jeg véd nok , hverken Helga eller du syntes egentlig om det , og ærlig talt , jeg gjorde det ikke om igen nu , men det gik dog og det gik stolt ! Sådan véd jeg jo nok , kan ingen begynde nutildags , dertil har vi det nu for fredeligt her i landet . Og der skulle også netop sådan en som mig til den post , en med gode kræfter og bred ryg og uden for megen sentimentalitet og fine fornemmelser , sådan en , der ikke giver sig i første omgang . For når bare den første overhaling er taget og en da er kommet ovenpå , så går resten af sig selv og vi slutter fred og bliver snart alle sammen gode venner igen . Ja vist måtte jeg høre en hel del den gang : venstredoktor , venstredoktor — som om det var en forbrydelse , jeg havde begåt . Nå , hvem siger , 

at jeg ikke handlede efter min overbevisning — rent og skært ud af min overbevisning — vi var jo alle venstremænd den gang , du og Helga da ikke mindst ! Nå , når det nu var min overbevisning , var der da det mindste at sige til det , at jeg tog til Skals og lod bønderne på egnen vide , at jeg delte deres interesser , at jeg havde samme mening om tingene som de selv ? Fordi de andre læger tav stille , hvad kom det mig ved ? Og Helga var da også enig med mig — jeg regner ikke Lorenz , han har nu en gang ikke Sans for det praktiske — nå , tror du nu , der er nogen , der river mig den gamle historie i næsen ? Slet ikke , du , vi er alle fine venner nu , for nu har jeg overtaget , ser du — og for resten er der jo ingen mennesker mere , der bryder sig om politik , i det mindste ikke på vor egn — dér passer nu hver sine egne sager og snart kan ingen sige , på hvad parti hver enkelt har været , så forligte og sammensmæltede er vi der omkring , både på landet og inde i byen — nej , alt det er ting , som går i glemmebogen ; vi , der nu sidder ved bordet , forliges godt nok alle sammen og tænker ikke mere på , hvem der 

har sat sig til bords ved højre eller ved venstre side ! « 
Så så han ud ad vinduet :  » Der kommer en , som kunne ligne Lorenz — nå , lille svigerinde , ville det nu ikke være nok så flot , om Lorenz kom svingende op for eders dør med to raske brune , i stedet for at slås med stormen som dernede under gadelygterne ? « 
Fru Astrid rejste sig med drengen , hun var lidt hed i hovedet :  » Tjen mig i , svoger , at lade hver af os gå de veje , han vil . Vi misunder ikke dig dine flotte heste og har heller ikke bedt , om dine beklagelser , fordi vi ingen har «  — så gik hun hen imod entrédøren , i det samme hendes mand korn ind ,' endnu våd i ansigtet af bygerne udenfor —  » du bringer hel frisk luft med dig ind , Lorenz , «  sagde hun . 
» Fremmed mand — fremmed mand , «  viste drengen . 
Lorenz høst gik fornøjet hen og rakte svogeren hånden til velkomst . Joakim Pedersen havde også rejst sig og gav ham et kraftigt håndtryk igen :  » Det er ligesom at læse en roman af Dickens at se dig komme hjem til din lune rede fra det flundevejr derude ! 

ellers har din kone og jeg siddet helt hyggeligt og snakket fornuft sammen . « 
» Hvad har i da snakket om ? « 
» Ja , lad os nu først gå  .ind og spise , «  sagde Fru Astrid ,  » så kan vi tale videre derinde ; nu siger baby godnat og så går vi til bords . « 
Og baby , som allerede halvsov , sagde artigt godnat og lod sig bære ud af pigen og Fru Astrid åbnede døren og bød til bords — ja vist havde svogeren ret , det var som et dickensk interiør deres hjem , så hyggelig tilvant og dog nyt og ungt endnu , — sådan stemning der var i at sidde her i den lyse spisestue og se ind i dagligstuen med det dæmpede lys over tæpper og bløde møbler og friske planter og udsøgte fotografier på væggene — hun tilgav sin svoger meget , fordi han havde kunnet opfatte det så rigtigt . 
Samtalen gik livligt ved bordet , de havde jo ikke sét hinanden , siden begge svogrene holdt bryllup sammen på samme dag for snart tre år siden ; Fru Astrid spurgte ud om sin søster og Joakim Pedersen fortalte om sin rejse , hvor pludselig han havde bestemt sig dertil , så at han ikke havde kunnet få sin 

hustru med , da han dog egentlig kun var kommen for at besøge hospitalerne — nu , da han selv skar med de store knive , havde han fået lyst at se , om de store folk herinde nu også gjorde det bedre . — 
» For vi lod os jo imponere af avtoriteten , du Lorenz , vist gjorde vi — og jeg tager næppe fejl i , at du lader dig imponere af avtoriteterne endnu , af de store folk i faget — i videnskaben , om du vil — jo vist gør du , du aspirerer jo endda til at blive en avtoritet selv , er det ikke din mening ? Nå , så skal jeg sige dig , at vi praktiske folk , vi er vore egne avtoriteter , vi går vor egen vej og lader os ikke så ganske let imponere , vi tror på vore egne kræfter , vi stoler på os selv — og det er vejen , du ! « 
» Hvorfor tror du da ikke , jeg stoler på mig selv ? « 
» Fordi du tror på avtoriteter . Fordi hver gang du gør noget , så har du den tanke lurende hos dig , at der er nogen anden , som kunne gøre det bedre . Og den tankegang arbejder du dig aldrig ud af , så længe du bliver boende herinde ! « 

doktor Pedersen tog sig et par mundfulde , så sagde han :  » Og moralen af det hele er , at jeg er kommen for at foreslå dig at tage ud , hvor du kan få frisk luft og frisk mod i kroppen og frit rum til at bruge dine kræfter ! « 
Fru Astrid skar for af den store kolde oksesteg på bordet og bød ham :  » Det er ovre fra præstegården , «  sagde hun ,  » vi fik den sendt forleden . « 
» Nå , og kan sådan en steg ikke give jer lyst til landlivet begge to ? Ærlig talt , svoger , det er min mening med dette besøg at foreslå dig at tage ud og nedsætte dig på vor egn . Ikke just , hvor jeg sidder , men i vesterkøbing — du véd , købstaden en god mil fra Skals . Du skal ikke rynke på næsen ad det , det er dog altid bedre at være en stor fisk i en lille dam end at gå som en lille fisk i en stor sø . Og vesterkøbing er ikke nogen by at kimse ad , den er ved at slå sig op : til sommer skal der laves ny havn og fjorden skal mudres op , der skal være damper på England , de skal have svineslagteri og margarinefabrik og hvad andet der hører en fremskridtsby til — og hvad der er hoved 

sagen , det bliver en brilliant plads for en ung læge at slå sig op på ; der er kun to læger for øjeblikket og de tager livet med ro , jeg skal nok fortælle dig mere om dem siden . Ser du , hvorfor jeg vil have dig til at gribe til , mens det endnu er tid , er ganske simpelt , fordi jeg er sikker på , der vil komme en ny læge , så snart alle disse arbejder begynder , og jeg ville gerne have en kollega i vester-købing , som jeg kender og kan stole på , nu da min virksomhed derude bliver større og større , og de andre læger i byen er jeg endnu stadig lidt på i£ant med fra den politiske begyndelse , du véd — det går jo nok over med tiden , alligevel — « 
Men Lorenz høst afbrød ham :  » Nej , det kan der ikke være tale om , jeg har nu sat mig mit mål her , og det vil jeg forfølge , så længe jeg kan , selv om jeg ikke kommer så hurtigt frem — frem skal jeg sikkert komme ! « 
» Det er , som jeg sagde før , du er upraktisk . Når du har valget mellem disse triste fattige sidegader og så et godt udkomme i rigtig fedt , smilende land — ja , hvad siger du , svigerinde  ? « 

Fru Astrid bad nu sin gæst tage til takke , de rejste sig og gik ind i dagligstuen alle tre .  » Når Lorenz tror , han kan gennemføre , hvad han har sat sig for , «  svarede hun ,  » så tænker jeg ikke , nogen af os vil opgive det , selv om vi nogle år skal savne det fede land — og det gode udkomme , «  føjede hun til med et let smil ,  » så tager vi til takke med vore mørke gader , — jeg tænker altid , en kan give afkald på meget for at nå det mål , en vil . « 
» Ja vel , «  sagde doktor Pedersen og tændte sig en cigar af kassen , som Lorenz bød ham ,  » det er dog bare talemåder . Bare upraktiske talemåder . Det er ligesom de små trykte afhandlinger , du har sendt mig , Lorenz ! Sådanne småbeskrivelser over små sygdomstilfælde , nu hist og nu her . Det kommer du ingen vegne med . Om jeg nogen gang vil skrive noget , så skal det skæres over en anden boug : det og det gør jeg , mine herrer , sådan svinger jeg de store knive , de og de operationer har jeg gjort , og selv om i har hørt om den slags operationer før , kan i have godt af at høre om netop disse , som jeg undertegnede har gjort — se , det er der mening i ! Den anden 

slags videnskab , den er , den er , hvad skal jeg sige , den er mig for — passiv ! « 
» Nå , «  svarede Lorenz med et smil ,  » om du ikke kan se en videnskabelig afhandling anderledes end som reklame , så har vi andre dog lov at se med vore egne øjne derpå og bruge vort eget mål for , hvad der har værdi eller ikke . « 
» Ja , gudbevares , brug du dit eget mål så meget du vil . Og om du en gang ad din vej når til at blive en berømt videnskabsmand , er det dig vel undt . Jeg er nu tilfreds med den berømrpelse , jeg når på min egen egn , mellem de folk , jeg lever iblandt , og jo større den bliver og jo videre den rækker , des gladere er jeg naturligvis , for ser du , den berømmelse , som i videnskabsmænd sagtens sér ned på , den kan jeg tage og føle på og ligefrem tælle op i så og så mange tusind kroner , — men den anden slags berømmelse , det at få sit navn til at samle støv i lærde bøger og så for resten ikke bryde sig om denne verden — det minder mig altid om mark twain’s soldat ; kan du huske ham , der gik i krigen for at få et berømt navn , men kun opnåede at blive skudt i første træfning , og 

da hans navn så kom på listen over de faldne , var der en trykfejl i det , så ingen kunne kende det ! « 
» Du taler , som om Lorenz ikke tog sig andet for end unyttige ting , «  indvendte Fru Astrid , hun var blevet helt hidsig ,  » du kan tro , her er nok at bestille , nok at tage fat i , mennesker nok at hjælpe — meget mere at hjælpe her , end ude hos jer på landet ! « 
» Ja , hjælpe — hjælpe , det er godt nok , men først må man da sørge for at hjælpe sig selv , ellers bliver det snart sløjt med ens hjælp til andre . Det går med menneskekærlighed ligesom med religion : et vist kvantum er godt nok at have , men overdrives det , bliver det til hysteri . Det er de principer , jeg går efter , og føler , jeg står mig ved — men derfor foragter jeg på ingen måde de ædlere følelser ; om det så er Vorherre , så har en læge jo også god brug for ham somme tider , men det religiøse lader jeg nu i reglen min kone besørge . « 
Fru Astrid stod og betragtede de to mænd , mens de sad og samtalede . Lyset fra den høje stanglampe skinnede lige ned på svogerens svære tyrenakke , idet han i talens løb ivrig 

bøjer sig forover , og det rødlige skær fra skærmen faldt hen over hendes mands blege , lidt trætte træk under det brune , svagt krøllede hår — hun kunne ikke lade være at tænke på , hvad Lorenz havde fortalt hende , at i studentertiden var doktor Pedersen almindelig kendt mellem kammeraterne under navnet plebejeren . 
De to blev ved at tale om forholdene ude på landet , specielt i vesterkøbing og Skals , indtil Pedersen sluttede et af sine argumenter :  » Du kan nu sige , hvad du vil , men det er sgu adskilligt bedre  ?nd at sidde og suge på labben herinde ! « 
Så kunne den unge frue ikke dy sig længer :  » Har du mærket det , er du måske ikke bleven mæt i aften ? « 
» Nå , nå , lille svigerinde , godt ord igen — jeg er nu vant til at snakke frit fra leveren og du må da kunne tåle lidt spøg . Men jeg skal sige dig , jeg vil gerne have jer til naboer , det er mit ramme alvor ; og skal det lykkes mig at få Lorenz overtalt , bliver jeg jo nødt til at smøre lidt tykt på . Og sér du , den meget fine dannelse har aldrig været mit fag . jeg har ærlig talt altid betragtet den som et 

degenerationsfænomen — jeg regner mig nu altid for at høre lidt til den gamle vikinge-race 1 « 
Klokken var slåt elleve og Pedersen havde rejst sig for at tage sin skindpels på , men han gav sig god tid , fandt igen på noget at tale om , mens han halede ud i ærmerne og slog kraven op om ørene og fik ild på en frisk cigar . Lorenz indskød blot nu og da et enstavelsesord , Fru Astrid var træt og stod ganske tavs mellem planterne henne ved vinduerne , hun så frem for sig uden at fæste blikket på noget bestemt og i hele hendes holdning var der en kulde , som måtte kunne føles isnende gennem stuen . Men doktor Pedersen mærkede det ikke , han havde sin gode tykke skindpels på og et tykt skærmende lag af inderlig selvtilfredshed indenfor . 
Da Lorenz kom ind igen efter at have fulgt svogeren ud , stod Fru Astrid der endnu , tavs og stille , med det samme stive udtryk i ansigtet . Lorenz gik op og ned ad gulvet et par gange , så brød han tavsheden : 
» Han talte meget i aften . « 
» Ja , «  sagde hun ,  » hvorfor bider du ham ikke af ? « 

» Det er ikke umagen været . Han mener ikke noget ondt dermed . Men er det nok at snakke sig frem , så kan jeg forstå , at han vil nå vidt . « 
» Gid du kunne snakke dig frem . « 
» Det ligger ikke for mig . Jeg har valgt den besværligere vej . « 
» Men er du nu sikker på , du kan nå frem til det mål , du tror ? Har du kræfter nok at vinde frem dertil ? « 
» Jeg vil frem . « 
» Havde han dog ikke lidt ret , da han sagde , du havde , for megen respekt for dem , han kaldte avtoriteterne ? « 
» Ikke sådan som han mente det . Ikke sådan , at jeg er en slavesjæl , der bukker og skraber og snobber mig frem — å , der er slavesjæle nok , dem behøver der ikke at gå bud efter — « 
» Men om om du ikke vil følge og bøje dig for dem , der sidder inde med avtoriteten , så gå imod dem , træd op imod dem da ! Vis , at du er en mand , der har mod og kræfter - kæmp dig frem , om du så skal lægge dig ud med aldrig så mange — gå blot ikke og bliv sløv ! Sådan som det er , lader du de 

andre gå med eller imod , men selv gør du ingen ting ! « 
Han tav og stod ganske stille og så frem for sig . 
» Nej , du gør ingen ting , «  gentog hun ,  » se nu din svoger , han er dog et godt stykke længer fremme end du med alle dine store planer ! « 
» Ja , der er vel langt , til jeg når hans skindpels ! « 
Så kom hun hen til ham , slog armene om hans Hals og sagde med tårer i øjnene :  » Lad ham have sin skindpels , jeg er så glad for dig uden den — som du er , er du dog hundrede gange mere værd end han ! « 

i . 
Lorenz høst var en berømt mands søn . Han havde mistet sine forældre tidligt og var da fra tolvårsalqleren opdraget ved Sorø akademi . Han var en stille dreng med tidlig vakt følelse af , at han havde en arv at løfte , større og betydeligere end de fleste andre , ti fra den første tid , han var kommen mellem fremmede , havde han følt , at hans navn havde mere klang end andre drenges navne havde — så tidlig hans fader var død , havde han nået at blive en berømt digter og hans navn og billede var kendt landet over . Lorenz var straks i Sorø blevet modtaget som en dreng , man måtte vente sig noget af , han kom hurtigt op mellem de øverste i sin klasse og holdt sig der årene igennem , stille , som han var , blev 

han let ven med sine kammerater , — også til dem var hans faders navn trængt , og der var dem , der så op til ham med hel sky ærbødighed , som om en herskersøn var sat iblandt dem . Og idet de sluttede sig til Lorenz med drenges inderlige hengivne venskab , følte han sig også selv som herskersønnen , — under hans stille , lidt sørgmodige væsen spirede ærgerrigheden , hans arv syntes ham ikke for tung , hans kræfter ikke for svage , hvad sorg der havde mødt ham i barndommen , svandt bort for den tro , der voksede i ham på hans fremtid — og tænkte han tilbage på sine forældre , var der kun savn i den tanke , at de aldrig skulle få se , hvad han ville komme til at udføre i livet . 
Lorenz blev en af skolens læseheste , en af de drenge , hvis største glæde det er at sidde fordybede i en bog — først var det Walter Scott og marryat , de bøger , der vækker ærgerrighed , rejselyst , eventyrlyst , alt i vage former , som om det kun var i svundne tider , mands mod og mands kraft hørte hjemme — indtil en dreng ikke vil nøjes med længst forbigangne tider , men vil have næring for sin fantasi fra sin egen tid , som han selv kender 

den med dens jærnbaner og dampskibe og telegraf — derfor blev , efterhånden som han blev ældre , naturvidenskaben det , der interesserede Lorenz mest ; i de bøger , der handlede om naturlæren , læste han langt ud over , hvad han skulle lære i sin klasse , experi menterede på egen hånd , lod sin fantasi arbejde videre , lod ærgerrigheden vokse højere , tog ikke længer sigte på riddere og helte , men på videnskabens og naturens store forskere — de store navne og de store værker stod for den seksten Års dreng , alt mens han ihærdig og flittig satte sig ind i naturlovenes store simpelhed og som en stadig træning for sine tanker bestandig lod dem vende tilbage til de første grundsætninger : magnetens lovbestemte udslag , pendulets regelrette svingning , loven for to kuglers sammenstød — elastiske kugler , der rulle videre sammen , meddelende hinanden deres hastighed , medens de , som er uelastiske , æltede sammen af ler og fedt , taber al bevægelse i det øjeblik , de mødes — det kunne falde Lorenz ind at tænke sig selv som en sådan elastisk kugle , kastet hen ad livets plan , meddelende af sin hastighed til andre uden at tabe den selv . 

som en frisk student kom han ind til hovedstaden — med sit fint skårne ansigt , de lyse blå øjne og det krusede brune hår var han at se som de billeder af hans fader , der alt var nationens ejendom . Han vidste , at når han blev myndig , ville han få rådighed over nogen formue , således at han ville kunne leve uafhængig i det mindste et par år efter at hans studietid var til ende , hvilken vej han end ville vælge . Han valgte da de samme grene af naturvidenskaben , som i skoletiden havde taget hans interesse ; der var noget uafhængigt i at vælge således straks , medens de fleste andre med det samme slog ind på de regulære embedsveje , og det at være uafhængig var og blev hans mål i livet . Men så begyndte han at føle sig ensom . Der kom tider , hvor hans videnskab ikke stillede ham tilfreds ; hvor han slappedes som den altid gør , der en tid har arbejdet alt for ivrig på en og samme ting ; hvor han følte sig stående udenfor sine kammeraters samliv ; og tillige kom tvivlen op i ham , hvor vidt han var kaldet til at blive en forsker i videnskabens rige — om der virkelig skulle være levnet et felt for ham der , hvor så mange tiders største ånder 

havde arbejdet . Men samtidig var ærgerrigheden inden i ham og sporede ham frem — højt ville han op og vidt ville han frem , og hurtigt måtte det ske , ti undertiden i mørke timer stod det for ham , at han også skulle dø tidligt ligesom sin fader , derfor turde ingen tid spildes . Og medens hans egen videnskab , naturlæren , syntes at være så gennemarbejdet , hver stor opdagelse var gjort og kun det minutiøse detailarbejde var tilbage at gøre — så var der i de samme år en anden videnskab , lægevidenskaben , der gik frem gennem verden som på et Napoleons sejerstog ; han læste derom , hørte derom , så gennem ældre kammerater selv på nært hold , hvordan kirurgien under en stor fører overvandt den ene umulighed efter den anden , erobrede terræn og fejrede triumfer på områder , der ikke før havde været drømt om — hvordan store kirurger fremstod i alle lande som store feltherrer , der vandt uforgængelige navne — det var gennem alle lande som et Napoleons sejerstog , hvor selv den yngste frivillige måtte føle , at han bar marskalkstaven i sit tornyster . Der var mål for ærgerrighed , der var rum for virkelyst , der var virkeliggørelse af drømme 

om at udrette noget for menneskeheden — redde liv , hjælpe nød , mildne sorg . Og Lorenz traf sit valg , brugte sine kundskaber i naturlæren til at tage den eksamen , der gIver adgang til i-fospitalsuddannelse , lige så hurtigt som de af hans kammerater , der fra først af havde valgt medicinen som deres fag , og blev mediciner med Iver og lyst , med liv og sjæl . 
Der var i de første studenterår noget for megen politur over Lorenz- , noget for poleret var han kommen ud fra Sorø , og hans studier , hans ærgerrighed , lige til det navn , han bar , havde bevaret en vis afsluttet fornemhed over ham . Det gammeldags studenterliv , som det er besunget i viser og idealiseret i komedier , holdtes den gang endnu kunstigt oppe i kredse af ældre studenter og studentervenner , som hvert år søgte at få de ganske unge med til punschesold efter den gamle opskrift , for i bedste mening at få dem til at synge sig varme og tale sig begejstrede for idéer , der var for døde og lå for fjernt til at kunne leve i en hverdagsstemning — de fik også Lorenz med en kort tid , straks han var kommet til at bo på Regensen , hvor gamle traditioner ligesom spøgede i alle kroge og hviskedee fra 

alle blade i gårdens store lindetræ om studenten , der skulle være herre i åndens rige — men , det varede ikke længe , før Lorenz så skeptisk derpå : herre i det rige blev man nok ikke ved begejstring alene — arbejde , måtte der til , arbejde , det skulle være vor t'ids løsen . 
Og mellem de unge , der var blevne studenter med de gamle- studenteridealer for øje , dannede der sig da et parti , der kaldte sig demagoger eller radikalere , det bestod mest af ideelt anlagte studenter , der var som forudbestemte til at blive værdige lærere og dygtige hlmbedsmænd og grundmurede samfundsstøtter — nogle af dem var påvirkede af russisk nihilisme og søgte at få den anvendt på danske forhold , andre af dem var meget lærde og søgte deres idealer i de klassiske republiker — på deres fane stod frihed og lighed skrevet , de holdt sig samvittighedsfuldt borte fra bourgeoisiets kødgryder og f'amiljekredse , men ville derimod føre frihedstanken ud i folket og vie alle deres kræfter til kamp for friheden — de færreste førte dog kampen videre end til at holde taler indenfor Regensens porte , fulde af hån mod den lille flok stilfærdige 

studenter derinde , som holdt på at bevare det bestående . 
Lorenz havde været med i de radikales lejr , dog uden at nå nogen fremtrædende stilling der , men fra den dag , han følte sig som ret mediciner , blev faget hans eneste interesse , så han næsten undrede sig over , at andre ting kunne have optaget ham . Nu hører det en ung mediciner til at være lidt upoleret , lidt lystig og ikke bange for en grov spas en gang imellem , alt som hans første følelse af intet at kunne udrette går over til at blive en følelse af , at han i grunden er en allerhelvedes dygtig Karl . Der var især et hold unge medicinere , et par år ældre end Lorenz , som angav tonen og dominerede på de steder , hvor ’de traf sammen med de yngre , i forelæsningssale og på dissektionsstuen ; de kaldte sig og deres klike de drabelige bysvende , pralede af de utroligste bedrifter på natlige hærtog og havde lavet en officiel trosbekendelse og moral , som enhver ærlig mediciner måtte antage , om han ikke med magt ville døbes dertil . Bysvendenes fører og chef var Joakim Pedersen — plebejeren var han i sin tid bleven kaldt af en af de klassiske demagoger , og navnet var blevet hæn- 
. . .a 

gende ved ham — han havde stærkere kræfter og højere stemme end nogen af de andre og havde tilkendt sig selv den store guldmedalje for usædelig Vandel — men dygtig i sit fag og flink til sine ting var både han og hans bysvende ,  » Næverne sad godt på skafterne «  , sagde de . 
Lorenz var for sky til at slutte sig til dem , for ham stod et andet ideal , det , turgenjeff har tegnet i bazaroff i  » Fædre og sønner «  — den tavse , ihærdige materialist bazaroff , der går i døden for sit kald uden at blinke — efter dette ideal dannede Lorenz sig , som det lå for hans tavse , noget indesluttede natur ; han gjorde sit kald og sine studier til alt , ringeagtede alt andet i livet , lige til livets munterhed , satte sig for at gå som et alvorsmenneske , hvem det er forbeholdt at udrette store ting i verden , gennem ungdomsårene . Flere end Lorenz fulgte det samme ideal , der i de år havde grebet så mange : tavse og alvorlige arbejdede de som bazaroff , tænkte som bazaroff , selve hans ubetingede materialisme lod dem føle en vis stolthed i dette at være overbeviste om alle tings intethed og dog indvie deres liv til arbejde for menneskeheden , 

til utrættet virksomhed i det , godtfolk kaldte det godes tjeneste . Joakim Pedersens klike så de ned på med noget som foragt , denne klike , der havde valgt den hellige videnskab , fordi der var penge at tjene ad den vej , eller for endnu lettere , som mephistopheles siger , at kunne  » eine schlanke hufte umfassen frei «  . 
Derfor havde den første dag på hospitalet for Lorenz været en alvorlig indvielsesdag til hans livsgerning , som han aldrig glemte . Det havde været en skyet efterårsmorgen , han første gang var gået til kommunehospitalet som en , der skulle høre hjemme der . Idet han drejede om et hjørne , havde han sét den irgrønne kuppel tegne sig næsten lysende mod den overtrukne himmel , og en højtidelig følelse var kommen over ham , som når en sriedækt fjeldtind pludselig viser sig i det fjærne . Folk gik forbi ham og vogne kørte frem og tilbage ad den brede gade som enhver anden morgen , ingen bekymrede sig om , hvor han skulle hen , ingen vidste , hvad han fra denne dag skulle have ansvar for . Og indenfor hospitalsporten gik også alt sin daglige gang , ingen lagde mærke til ham , på operationsstuen blev der gjort en ganske dagligdags operation , men for 

ham var hvert indtryk nyt , for ham var det som den første operation , der nogensinde var udført , han fulgte med spænding hver bevægelse og da alt var forbi , vendte han sig halvt svimmel om og så ud ad operationsstuens store vindue , over akacietræerne udenfor ned på vejen , hvor folk gik frem og tilbage og vognene kørte som hver anden morgen — det havde regnet , mens han var derinde , og vejens asfalt skinnede våd og blank , og svaler fløj frem og tilbage , til og fra deres reder under kuplen — 
» 
Så lidt som bazaroff havde Lorenz kendt noget kærlighedsforhold — overfor syge stakler på hospitalet havde han følt den dybe medlidenhed , der kan være så nær op til kærlighed , men netop denne medlidenhed vakte hos ham en sådan angst for , hvad ansvar enhver nok så løs kærlighedsforbindelse førte med sig , hans bløde sind følte så smerteligt , hvad sorg og nød han så , at han lovede sig selv , aldrig ubesindigt at bringe ulykke over nogen — aldrig måtte nogen græde for hans skyld . 
Da hændte der ham , hvad der næsten regelmæssigt hænder unge medicinere på et 

vist stadium af hospitalslivet : han fik den idé , at hans bryst var svagt , og rejste da op en sommerferie til Limfjorden , godt vesterpå , for at hærde sig i skarp , frisk søluft . Han boede i en færgegård ved den blå fjord , og for at have noget at tage sig for , lejede han en af de små fiskerbåde og tilbragte det meste af dagene med at skrabe på fjordbunden ; al hans tidligere interesse for naturen vågnede i ham igen , og han fik sig indrettet et helt lille akvarium i den lave blåmalede stue , han boede i . Der kom gerne to halvvoksne drenge ned til stranden fra præstegården , som lå oppe over bakkerne i læ bag en række forblæste piletrær ; de fik lov hver morgen at ro båden for ham , hjælpe ham med at skrabe og sortere udbyttet ; bagefter , når de havde fortøjet båden , fyldte de frisk vand på akvariet , der var lavet af en solid trækasse , hvor Lorenz havde fået sat tykt rudeglas i den ene side ; så blev de dyr , de havde fået ved skrabningen , sat ned mellem grus og tang på bunden — til løn skulle drengene have hele kassen , når Lorenz var rejst bort . Så en middagsstund , da de kom roende ind og han , — bazaroff — kun tænkte på , om han 

mon i denne uge var tiltagen sit reglementerede pund i vægt , stod der en ung pige inde på bredden og ventede . 
» Astrid , »  råbte drengene ,  » pas på og tag mod stød ! «  — hun lo imod dem og blev helt rød , da Lorenz hilste . Hun fulgte op med drengene og stod i døren til færge-gården , inden Lorenz kom derop , stod og holdt med begge blænder sin store solhat fast på hovedet og vendte sit smilende ansigt imod ham . Hun ville også ind med og se det hjemmelavede akvarium , hendes brødre var så optagne af , hun kiggede nysgerrigt på de kravlende småkrebs og de snoede skaller , hvoraf serpulaerne stak deres fimrende fangarme frem — snegle , kaldte hun dem alle sammen , hvor meget han end søgte at forklare hende , hvad dyr de var , — så bankede hun på glasruden , til alle de mærkelige dyr skjulte sig i usynlige smuthuller og alle fangarmene forsvandt i skallerne — imidlertid var drengene blevet færdige med deres arbejde og de fulgtes alle op til præstegården . Den unge pige gik forrest , op over lyngbakkerne og gennem gyvelkrat , der lige nåde hende til skuldrene og slog kvistene sammen om hendes slanke 

figur , så kun hovedet med solhatten sås over grenene , rankt og knejsende , som om den svære lyse fletning , der var snoet i en tyk knude lavt i nakken , næsten var hende for tung at bære . 
Fra den dag fulgte Lorenz ofte stien op mod den lave præstegård bag pilehegnet , hvor frøken Astrids egen have var indenfor . Han var straks bleven gode venner med hendes fader , en robust hædersmand med grå skægstubbe over hele sit vejrbidte ansigt , og en dag fulgte han med ham og frøken Astrid på køretur til hans hedeplantage en halv mils vej vestpå , der steg de af vognen og med nænsomme skridt gik præsten foran gennem en åbning i læbæltet ind i sin plantage , hvor fyr og lærketrær stod i lange lige rækker , mest unge og spinkle , men nogle over mandshøjde — han strøg blødt hen over de friske skud på de mindste af træerne , skrabede så med støvlespidsen noget muldjord tættere om dem og sagde :  » k'or ti år siden var her ikke andet end lynghede , ser de — kan de ikke nok forstå , hvor en præst somme tider kan længes efter at udrette noget , man kan tage og føle på ? «  — så spiste de deres medbragte mad i plantagen og tog hjemad igen ; hjem 

turen lagde de om ad en landsby , hvor præsten fik lejlighed til at slå en handel af om et par grise ; smågrisene kom straks i en sæk og blev lagt i bunden af vognen — frøken Astrid lo , hun var så vant til de køreture . Om aftenen sad hun ved klaveret og sang små kendte sange , spinkle som tonerne i det gamle instrument , og Lorenz sad i tanker og så på hendes lyse nakkeknude , der skinnede i lampelyset , til der kom til at stå Vers på et stykke papir , der lå foran ham , Vers til hende , lystige Vers — skrevne af ham , bazaroff — med motiv  .fra sneglene i hans akvarium : hvordan der gaves sådanne snegle , der ikke let kravlede ud af deres flus , men om der en dag kom fin , som ret forstod af synge for en sådan snegl , til den krøb ud , da varslede det jo solskinsvejr — hvor var nu alvorsmanden , den tavse urokkelige alvorsmand henne  ? 
Men snart kom feriens sidste dag , Lorenz var oppe i præstegården for at sige farvel , og han og Astrid stod sammen på en høj i den lille flave bag pilehegnet . Hun havde talt om alle de ting ude i verden , som hun ikke havde sét , bare drømt om ; kun en eneste gang havde hun været ude fra hjemmet og da så 

langt som til Ålborg ; han var tavs , han havde ikke glemt , hvorfor han fra først af var rejst herop , han vidste jo dog ikke , om ikke døden endnu sad på lur efter ham ved næste milepæl — de stod sammen og så over lyngbakkerne ud over fjorden , hvor de gullige skrænter på den anden side gled ud i den grå dis , der lå over landskabet ; så strakte hun den ene arm ud halvt i tanker og sagde med et drømmende udtryk i øjnene , som om det var det højeste , hun kendte : 
» Derovre ligger Ålborg — har de nogensinde været i Ålborg ? « 
Livor de små ting og de små ord har magt i livet ! Det friske unge ansigt indrammet af den blegrøde lyng , der blomstrede over alle bakkerne , den længsel ud , der var i hendes ord — for stedse blev det i lorenz' erindring , det voksede sig i tiden fast som et ideal for ham , fjernt , uvirkeligt , udenfor verden — idealet med livsglæden spillende om en frisk smilende mund og alle højtstræbende længselstanker drømmende i dybe øjne — dybt blå som den farvetone , der er over fjerne bjerge . Livsglæden’— atter et af de små ord , der bider sig fast — var der frelse for ham i den ? 

så vist troede han det nu , så vist var det livsglæden , der skulle overvinde hans tunge sind — en som hun og en som han , ville det ikke være som to elastiske kugler , der mødtes og fulgtes ad og meddelte hinanden deres bevægkraft uden at nogen af dem mistede af sin egen ! 
Næste forår kom Lorenz høst hjem fra et vestindietogt , hvor han som underlæge havde aftjent sin værnepligt . En sorgløs , lykkelig vinter havde han levet under solsejl på dækket hen over et varmt , skinnende blåt hav , i lyse drømme om kærlighed langt borte , en kærlighed , som intet bandt , men kun var i hans fantasi og som han kunne digte om , som han selv ville . Og mens orlogsskibet skiftede station , en måned hist , en uge her , frem og tilbage mellem øerne , og han samlede koraller og sjældne havdyr og planter på stranden under de bløde , blånende bjærglinjer , var det , som om hendes glade øjne fulgte ham og lo mod ham , som hun havde lét i det blege sommersolskin derhjemme — det var som livsglæden , der skulle følge ham og skinne over alt hans arbejde . Så stærk og sund han nu 

følte sig , var der ingen ængstelse over ham lamger , og han lo ad sig selv , når han tænkte på , at han havde indbildt sig at være syg . Så gik rejsen hjemad , solsejlet blev taget ned længe før de nåde Nordsøen , og til sidst måtte de gå ind til Norge for is i skagerak . Og de kolde grå skær lå der og slikkedes af det hvide skum og gav så underlig vemodig en hilsen : her er dog hjemmet , — hjemmet , hvor tungsind hviler over det kolde grå hav — 
var det tungsindet , der var blevet tilbage og havde ventet på Lorenz , til han kom igen , eller var det blot , fordi han fandt alle ting uforandrede , at han følte sig , som om han var vågnet af en skøn drøm til en trist virkelighed , hvor hans eneste trøst skulle være at give sig til at arbejde og læse ? Noget måtte der være at mærke på ham , ti kammeraterne drillede ham alt for ihærdigt med , at han led af ulykkelig kærlighed — han frembød alle symptomer derpå , sagde de — sandsynligvis til en negerpige på st . Croix . Det var en af de tidligere bysvendes diagnose — bysvendenes parti var for resten opløst , enkelte havde gjort sig umulige og var forsvundne , men de fleste var nu flittige examenslæsere , og selve deres 

anfører , plebejeren , var bleven kandidat , medens Lorenz var ude — ja , og så havde samme plebejer straks efter forlovet sig . Med hvem da ? spurgte Lorenz , og de nævnede hendes navn , der stadig var i hans tanker . Han følte , hvor han blev bleg , men tog sig sammen , han var så sikker på , at hende kunne det ikke være , dog var han ikke helt rolig , før han samme dag besøgte plebejeren på hospitalet og fik ham til at fortælle om sin forlovede og vise hendes portræt ; så vidste han , det var Astrids ældre søster , der den forrige sommer havde været borte fra hjemmet , ude som lærerinde . 
» Min kæreste er nu sygeplejerske , «  sagde Joakim Pedersen ,  » og en brilliant pige er hun ! «  Lorenz så forundret på ham , det lød helt anderledes end når han i gamle dage sagde  » brilliant pige «  om en . Der var i det hele foregået en stor forandring med ham i den tid , Lorenz havde været borte , mere end der alene kunne tilskrives kandidatværdigheden . Han havde lagt mange af sine tidligere manerer af , bandede næsten ikke , holdt sit skæg klippet og var langt nettere i tøjet end før , og selv i hans ansigt lyste de store træk , der før kunne 

sét så rå og brutale ud , nu af bare godmodighed — det lod også til , hans gamle øgenavn var ved at gå i glemme og erstattes af mere gemytlige adjektiver , som den forbedrede eller den omvendte eller den stærkt forlovede Pedersen , noget tilnavn måtte han jo have til adskillelse fra andre Pedersen’er . 
» Og det var min kærestes egen idé , «  fortsatte han ,  » at blive sygeplejerske , hun var kommen herind med sin søster for at gå på lærerindekursus — forbandet humbug — så fik hun lyst til hospitalet , men den gamle — han er præst , du — kom herind fra Jylland og ville hente dem hjem , for det smagte ham jo ikke , at de ville råde sig selv — nå , den lille fik han da trukket med sig hjem ved ørene , men min kæreste blev — nå , og herude på hospitalet , her går man jo og sér på hinanden , til man bliver hugget ! «  — så lo han , som om han dog fandt sig ganske vel i at være bleven  » hugget «  . 
Kort efter traf Lorenz sammen med Helga , Pedersens kæreste . Hun var ikke så høj som Astrid , men tættere bygget , hun havde heller ikke Astrids lysblonde hår og drømmende blå øjne ; hendes hår var mørkere , hendes 

ansigt bestemtere og hendes grå øjne så skarpt på den , hun talte med . I alt , hvad hun talte med sin forlovede om , gik hun op i hospitalslivet og hospitalsinteresser ; hun hilste bekendt på Lorenz , hun vidste , han havde været i præstegården ved Limfjorden — han spurgte hende om ligegyldige ting fra hendes hjem og fik at vide , at den gamle præst havde fået et andet embede ved en af de sydlige jyske fjorde — hun fortalte , hvor svært det havde været ham at flytte fra sin hedeplantning , men i alle andre henseender var det ny kald jo at foretrække , for resten havde alle det godt hjemme — Lorenz havde spurgt flygtigt , som om det kun var en høflighedssag at spørge , men hvert spørgsmål og svar vakte alle minder til live på ny — han holdt ikke ud at sidde der og tale behersket og fornuftigt , men bød farvel og gik ud , en lang tur , han vidste næppe hvorhen , i den milde forårsaften , ud ad veje langt fra byen , hvor aften-tågen lå over markerne . Der sagtnede han sin gang , så ud over det danske landskab , det samme danske landskab med bløde slette-linjer og dampende Enge , som igen mindede ham om Astrid — hvor det rørte ham , at hun 

havde villet være ind på hospitalet ; ind , hvor han var — Astrid , der nu sad ene og sang sine små sange ved det gamle klaver med de spinkle toner , som hun havde sunget dem for ham i svundne lyse sommeraftener . 
Så gik han hjem til sit værelse på Regensen , der lå bøgerne på hans bord , det var videnskabens vej , der lå afstukken for ham , skulle nu nogen vinke ham bort fra den ? Var der så mange veje til lykken — og hvad er så lykken ? Og ligger lykken i forståelsen af livet — hvad fører da til den dybeste forståelse , videnskabens strenge klare vej eller livets egne bugtede veje ? Og hans tanker formede sig til Vers , som den gang han havde skrevet Vers til hende : 
når man kommer til en korsvej , siges der , at man skal stanse og slå kors og råbe noget , — men de ord , dem har jeg glemt — så skal man få se sin fremtid , klart , som skæbnen har bestemt . 
Se , her står jeg ved en korsvej , medens mosekonen koger , ser min fremtid skjult i tåger , tætte , tætte , vil ej lette — men hvem lærer mig de rette hundekunster på en korsvej ? 

Iii . 
Som kønne og beskedne danske blomster — sådan som kornblomster gro i alle marker og ville caprifolier i hegnene , så ens det ene sted som det andet — således vokser der op rundtom i danske præstegårde friske udviklingsdygtige unge piger , så ens det ene sted som det andet — normale unge piger , sagde pastor Schiern , der synes frem for andre at være fødte til den opgave at holde det sunde normale blod vedlige i slægten . Det var pastor Schierns stolthed : hans to normale pigebørn — ingen svagheder , sygelige anlæg eller hysteri eller hængen med hovedet ; nej , kærnesunde som han selv og parate til at tage livet , hvordan det vil byde sig til , og få det bedste ud af det alligevel — akkurat ligesom han selv , der 

var lige hændig i sin hedeplantage og i sin kirke , og som slog en kreaturhandel af med den stiveste jyske Pranger lige så let som han skrev sin søndagsprædiken . 
Sådan var de voksede op , Helga og Astrid , i den lune præstegård , der lå skærmet for vestenvinden af de gamle piletræers læbælte , i et lunt hjem , der ligesom ved et læbælte var skærmet mod alle storme udefra . De havde lært historie og geografi og sprog og musik af en anden ældre præstedatter , som var lærerinde hos dem , deres moder lærte dem husholdning og satte dem til at have hver sin uge i huset , og pastor Schiern selv underviste dem sammen med egnens andre børn i jævn praktisk religion , og lod dem for resten også høre på , hvad han mente om sager og ting ude i verden , når han hjemme med mildt oppositionssind studerede sine aviser — på den måde voksede de unge piger op til at blive glade og huslige , ikke alt for sprænglærde og ikke med så vid horisont , at de kunne blive svimle derved ; de lærte at bedømme verden , som de så den fra deres hjem : de i hjemmet og hvad dertil hørte , var dem , der havde retten på deres side , og de folk , pastor Schiern lå 

i proces med , var ondskabsfulde mennesker — de jævnt fattige i sognet , dem man kunne hjælpe , var værdige trængende , men de rent forfaldne var noget udenfor almindelig medfølelse og henhørende under fattigvæsenet — de store samfundsspørgsmål , som faderen nu og da diskuterede om , var og blev dem fjerne og tågede begreber , der pludselig kom på nært hold på valgdage , når præsten kørte ud for at stemme på venstres kandidat , men ellers kun levede i deres sjæle som et vagt sværmeri for dem , der ude i verden kæmpede for frihed og fremskridt . 
Frihedslysten var dog i dem , og da Helga blev voksen , ville hun ikke længer gå som datter i pluset , men være uafhængig , og blive i stand til at tjene sit brød selv . Hvad hun helst ville tage fat i , stod hende ikke selv ganske klart , men atter og atter talte hun til sin fader om at måtte komme ud på egen hånd .  » Ja , ja , min pige , «  sagde præsten da tilsist ,  » nu kan du jo prøve at komme ud et par årstid og læse med børn og se , hvad du synes om det «  — så kom Helga ud på en anden præstegård sydpå , ! Jylland som lærerinde , og da prøve-årene var omme , kom hun tilbage , endnu mere 

bestemt på at søge sig en uafhængig gerning i livet . Og da blev det bestemt , at ikke alene hun , men også Astrid skulle til hovedstaden og gennemgå et kursus til lærerindeexamen , ti Astrid var bleven så stille ud på efteråret , så let til at græde — det var efter at den unge student høst havde været deroppe om somren , — nu måtte Helga som den ældre søster tage sig af hende . 
Men så snart de i november var komne ind at bo i et københavnsk pensionat og skulle gøre alvor af at læse og møde på deres kursus , slog Helga om : det var slet ikke hendes mening dette , hun ville søge en form for livet , der kunne gøre hende uafhængig af andre , og dette at skulle være lærerinde , det var det reneste slaveliv , hun hadede det og kunne flyve i flint ved tanken om , at det , hun nu begyndte på , skulle føre til en guvernantetilværelse i uendeligt , uendeligt perspektiv ! Alt det , hun i det sidste år havde læst om kvindens underkuelse , tumlede hun med i sine tanker , til hun overalt kun så det , der bandt kvinden og gjorde hende til et underordnet væsen , holdt hende i afhængighed af en mand eller blot afhængighed af penge — 

ja , afhængighed af alt , hvad folk kunne finde på at sige om hende — og i modsætning dertil følte hun sig begejstret for alt , hvad der var frihed eller oprør i ; frihed , hvor vidt-gående den end er — blot bort fra det almindelige , det vedtagne — hun følte , hvad kræfter hun havde selv , talte om at stole på sig selv , lære sig selv og sine kræfter at kende i stedet for at fylde sig med kursuslærdom blot for at kunne give det fra sig igen til arme unger , eller for at blive fundet værdig at indtræde i kvindernes slavekaste i dette regelmæssige , regelmæssige liv — så regulært skulle livet være for en , så regulært , så regulært — dannes , forloves , giftes , havne i en præstegård eller et andet lunt sted og opfylde jorden ! 
Alt det , hun ikke ville , blev Helga ikke træt af at tale om og udvikle for Astrid inde på deres mørke , lille værelse , der vendte ind til en københavnsk gård , men aldrig talte hun om , hvad hun da ville i stedet for , indtil hun en dag resolut gik ud og meldte sig på prøve som sygeplejerske ved kommunehospitalet og blev antagen . 
Astrid var ikke resolut nok til at følge hende . Hun gik i sine egne drømme , som 

hun havde gået siden somrens tid . Hun var kommen til hovedstaden i ubestemt forventning om , at en roman ville møde hende der ; også hun vidste , at livet var sådan : dannes , forloves , giftes — nu ja , hun forlangte ikke mere af livet ; hun vidste , syntes hun , hvad poesi og lykke der måtte kunne rummes inden fire snævre vægge . Men der ventede hende ingen roman — han , der skulle været helten deri , var ude over de dybe vande . Så kunne hun sidde så tavs og stille og høre på Helga , når hun talte sig op ; søsterens hidsighed gjorde kun ringe indtryk på hende , ti hun gav hende slet ikke ret — men da hun så Helga i den blåstribede sygeplejerskedragt med det hvide forklæde over , sagde hun med ét til sig selv , at således ville også hun vente på sin helt og tage imod ham , når han kom tilbage ; hun var ham ligesom nærmere således — men så kom pastor Schiern selv over til København . Straks , da han havde fået Helgas brev , hvor hun skrev om sin forandrede bestemmelse , rejste han ; han var så vred , som om han var bleven snydt i hestehandel — han ville ikke se sine døtre gå som vågekoner , sagde han , der var da også måde med , hvad unge piger 

kunne tage sig for uden at tage skade på deres kvindelighed — al kvindelighed måtte jo ødelægges ved alt det , der daglig ville såre blufærdigheden , alt det , en ung pige ville være nødt til at se og høre og tage fat i derinde på hospitalerne — Astrid bøjede sig for faderen og rejste med ham hjem , men Helga blev . 
Allerede ved juletid blev Helga fast ansat ved hospitalet , hun følte sig hjemme i de lange corridorer og de store sygestuer , hun levede sig sammen med de andre sygeplejersker , hørte og talte sjælden om andet end hvad der angik den lille afsondrede verden derinde , tog alle hospitalets indtryk ind i sin selvstændige natur , fik se død og tilintetgørelse på nært hold , men også det glade smil hos den , der vandt livet igen — til hun formede sin egen livsanskuelse : at sundhed og kraft er det eneste , der har værdi for mennesket ; alt hvad vi kalder sjæl , er kun afhængigt deraf , der eksisterer intet andet end det legeme , hvis muskler vi kan føle , den hjerne , hvis vindinger vi kan få at se ; det har vi livet for , for at udrette noget , være til nytte for hverandre i verden , og den er til bedst nytte , som har de stærkeste kræfter og den sundeste hjerne — intet er skønt uden 

den fuldkomme sundhed , den fuldkomne kraft — stemninger og følelser , det er svaghed , sygelighed , hysteri — 
i januar blev Joakim Pedersen straks efter sin eksamen ansat som kandidat ved samme afdeling , hvor Helga var . Som yngste sygeplejerske var det Helgas bestilling hver dag at bringe afdelingens Sedler til den vagthavende kandidat til underskrift , da hun nu første gang bankede på hos den ny kandidat og han havde råbt : kom ind , fandt hun ham liggende på sofaen i skjorteærmer med benene højt op ad væggen , han rejste sig ikke , rakte blot den ene hånd ud efter Sedlerne og sagde : blækhus ! Helga stirrede forbavset på ham , så harmfuld , at hun ikke kunne få et ord frem , men rent mekanisk greb hun blækhuset og rakte ham det . Så dyppede han pennen , skrev under , og gav hende papirerne igen uden i mindste måde at forandre sin stilling . Først da Helga atter var oppe i afdelingens lange corridor , fik hendes harme luft , og hun og de andre sygeplejersker blev enige om at hævne standen på den uopdragne ny kandidat , der gik omkring med en mine , som om han ejede hele hospitalet . 

så blev der slåt allarm en eftermiddag — der var eksploderet en dampkedel i en maskinfabrik , og to ambulancevogne holdt med sårede arbejdere i hospitalets port . Helga havde tjeneste i operationsstuen den eftermiddag , hvor de sårede en for en blev bragt op , jammerligt medtagne , med ukendelige ansigter og klæderne svedne og flængede , gennemtrukne med blod ; sagte jamrede og stønnede de , — Helga havde ikke set sådan ulykke før , og hun syntes , hun stod så hjælpeløs , nu da det galdt ; hun fik tårer i øjnene og følte , livor hun med ét blev kold i ansigtet og var ved at besvime ; hurtig drak hun selv et glas vand , før hun gik rundt med det til de sårede — så kom doktor Pedersen ; der gik et sæt igennem hende , hun havde glemt , det var ham , der havde vagt — hvor skulle den grove Karl kunne hjælpe her ! Men i dag var han en hel anden , han smøgede i en fart skjorteærmerne op over sine athletarme , nikkede venlig til Helga for at opmuntre hende , fik andre til hjælp og tog så fat — så snildt og behændigt vidste han at tage på de svære mænd , der lå hjælpeløse på bårerne , så bestemt gav han sine ordrer til dem , der hjalp , 

så rolig og grundig gav han sig til at skære tøjet op og efterse hvert sår — så kom professoren , som der var sendt bud efter ; han så , hvordan alt gik , nikkede til sin kandidat , som nu stod tilstænket af blod op over albuerne :  » det er ret , bliv kun ved «  — den siste af de sårede havde fået sit ene ben aldeles knust , så det måtte amputeres med det samme —  » tag de kun affære , «  sagde professoren , og Joakim Pedersen gjorde da operationen , han førte kniven så rolig og sikker , ikke en mine fortrak sig i hans ansigt , ikke et sekund rystede hans hånd —• men da han var færdig og den sidste sårede var forbunden og bragt ind på sygestuen , da han havde vasket sine blodige arme og hænder og bad Helga løse forklædet , han havde bundet om halsen , da lo han , gik op og ned over det blodige stengulv , bøjede og strakte sine svære arme og lo :  » ha ha , i dag har vi da fortjent vor aftensmad ! «  og Helga smilede nervøst fornøjet til ham , hun var ved at segne af træthed — ja , de havde gjort et pænt stykke arbejde sammen ! 
Alle de tilskadekomne blev lagt ind på Helgas stue , mange gange om dagen kom 

doktor Pedersen op for at se , hvordan alt stod til  ; det var jo hans første kirurgiske bedrift ; det var også de første alvorligt medtagne patienter , Helga havde under sin pleje . Han og hun havde ligesom lige del i de folk , og i de uger , der gik , inden de alle var blevne raske og udskrevne , hvor de havde gået sammen over dem , først i ængstelig spænding , så mere og mere sikre , tilsist helt stolte over dem , deres egne patienter , var efterhånden fortroligheden vokset imellem dem — og sådan gik det til , at plebejeren fik den kønneste sygeplejerske på afdelingen .  , 
det var det forår , Lorenz høst kom hjem og fandt den gamle plebejer så poleret . Ti Helga Schiern havde straks taget fat på at dressere sin store Bjørn , som hun kaldte ham , for at få ham præsentabel , anderledes end han var første gang , de mødtes — så skulle hun nok få noget extrafint ud af ham . Overfor Lorenz var hun lidt kølig reserveret , hun havde jo hørt om , at han sidste sommer havde gjort kur til hendes søster uden at mene noget dermed — desuden var han jo kun student endnu , stod altså i samme forhold til hendes Bjørn som en dreng , der , endnu er i lære , står til en 

udlært svend . Senere mødtes de kun sjælden , ti straks om foråret tog Joakim Pedersen afsted og nedsatte sig i sin fødeby Skals , mens Lorenz tog ivrig fat på at læse for at kunne blive kandidat den næste sommer . 
Somren gik og vinteren kom , Helga havde nu været ved hospitalet et år og skrev stadig så fornøjet hjem , de gamle i præstegården var glade over det gode parti , hun havde gjort og så nu adskilligt mildere på sygeplejegerningen end før , og da Astrid stadig holdt fast ved sit p'orsæt også at blive sygeplejerske og slet ikke mere syntes at trives hjemme , gav de hende tilsist lov at komme ind til sin søster som elev ved hospitalet . 
Så var det en vintermorgen , Lorenz med de andre ældre studenter som sædvanlig mødte til klinik . Plan kom sent den morgen , bagefter de andre , og gik med hurtige skridt op gennem den lange corridor , hvor endnu gasblussene brændte svagt . Og fra den modsatte side kom Astrid i sin sygeplejerskedragt med en samling-spyttekrus , som skulle skylles , hun bar tre , fire i hver hånd , holdende dem i hankene , og gik sagte , på tæerne , helt ængstelig for at træde i de genlydende gange — så mødtes 

de ; han kendte hende straks og hilste med et glad og overrasket smil , hun blev blussende rød og følte , som hun måtte synke i jorden med alle sine spyttekrus , så så hun op på ham og smilede , hun kunne jo ikke række ham hånden — og i det samme , deres øjne mødtes , følte hun , at han havde haft alle hendes tanker , siden de skiltes , for ham havde hun sunget sine sange , for hans skyld havde hun valgt det kald , hun nu skulle følge . Og han læste i hendes dybe blå øjne , om den troskab , der overvinder alt , sejrer over hver tvivl — ti hun måtte jo have tvivlet om ham mangen gang — troskab mod ham og de minder , de havde sammen ; den troskab , der må have lykken i følge . 
Siden mødtes de igen , fik hilst rigtig på hinanden og talt sammen om gamle dage ved stranden og om det liv , de nu begge var i . Dette liv , som selve den fade , carbolmættede iaift lagde en ejendommelig stemning over , hvor sygdom og elendighed , og alt , hvad man ellers frygtede , ja , hvor selve det at dø var en dagligdags sag — dette liv , hvor der endogså vendes op og ned på de retsbegreber , der gælder udenfor ; hvor der er som et fristed , 

hvor ingen spørger om , hvad en syg kan have forbrudt udenfor , lige som i gamle dage klostrene var , tænkte Astrid — men i det samme greb hun sig i at tænke , hvor mange der selv havde forskyldt deres sygdom eller ulykke og dog gjordes der ingen forskel dem imellem — nej , nej , ikke tænke således , man skulle og burde blive god af at leve og arbejde herinde . Og det kunne hændes , medens Astrid trolig udførte sin gærning , opfyldt som hun var af oprigtig medfølelse med dem , der led , at hun da kunne få en følelse af , hvor hun dog gik her og løj — det var jo slet ikke for at hjælpe de syge , hun var kommen her , det var jo ene og alene for at færdes de samme steder , hvor han var , leve i de samme interesser som han — og hun kunne skamme sig over sig selv ved blot at tænke på ham her mellem de syge mennesker , hun skulle hjælpe — men det hævnede sig også , hun kunne ikke gå således med liv og sjæl op i sin gerning , som Helga gjorde , hun kunne ikke tænke sig at blive i den stilling hele livet ; ti selvstændigheden , som Helga havde udmalet hende den , mærkede hun ikke noget til , lyde og lystre kommando 

måtte hun , lyde og lystre , gud ved hvor længe ! 
Alligevel var hun som kælebarn for de ældre sygeplejersker på afdelingen , ti der var så meget af barnet over hende endnu , lige til den lethed , hvormed hun lo eller græd ved den ringeste glæde eller den ubetydeligste modgang ; derfor fik hun altid det letteste arbejde at gøre , og de mindst vanskelige patienter at passe , helst unge piger og børn , som hun kunne have glæde af snart at se raske igen og følge ud af porten , helt ned til drosken og stå smilende med sin saks ved bæltet og sin kæde af sikkerhedsnåle på forklædesnippen og vinke det sidste fornøjede farvel til . 
Lorenz så hun kun sjælden — det var , som han undgik at møde hende , men en morgen vidste hun , at han måtte komme , ti han skulle under professorens tilsyn gøre sin første operation inde på Helgas stue . Astrid var derinde , da professoren kom med Lorenz og de andre studenter , hun håbede på , at han ville bede hende assistere , blot række instrumenter eller bomuld — nej , han bad Helga — Astrid gik hurtig ud af stuen , som om hun skulle hente noget , men ude i corridoren stillede hun sig 

hen ved et åbent vindue og blev stående . Nede i den store gård , der så ud som en slotsgård , skinnede forårssolen over græsplænerne , en mand gik med en slåmaskine , hun hørte hvor den klippede , så lydt var der i gården , frem og tilbage gik han vist over et kvarter , og ingen anden lyd hørtes — tilsist kom Helga ud til hende og gik hen til det samme vindue . De stod tavse og så ned i gården , så sagde Helga :  » Han er i grunden alt for nervøs , den høst ! «  Astrid svarede ikke , blev ved at se ud på manden , der slog græs , så rev hun hidsigt i sikkerhedsnålene i sit forklæde :  » Å , jeg er snart ked af det hele , jeg ville bare ønske , jeg var bleven hjemme ! « 
Men så kom der en sommerdag , da også Lorenz var bleven kandidat , da skrev han et brev til Astrid , forklarede hende , hvorledes han med vilje havde undgået hende , indtil han var bleven læge , fordi han ville , hun skulle kunne være ham bekendt , skrev , hvorledes han først ville fortjene hende , og som han nu havde handlet , ville han altid handle , altid i fremtiden stræbe at fortjene hende på ny , om hun ville give ham sin tro — og hun gav ham sit ja til svar i jævne ord , der 

syntes ham den nydeligste poesi ; og samme dag hentede han hende til en lang spaseretur ad grønne alleer og gennem parker og blomsteranlæg — hvor de gik , vidste de knap , og fler end en gang kom de tilbage til de samme steder , de gik ud fra , uden at vide det — så lykkelige gik de ved hinandens arm og talte sammen og lo og følte , de havde tårer i øjnene . 
Helga skulle just i de dage forlade hospitalet for i løbet af somren at holde bryllup ovre i den ny præstegård i Jylland , så der var god grund for Astrid til at tage ferie og rejse derover med det samme . I sygeplejerskernes fællesværelse holdtes der da stor fest , på en gang et afskedsgilde for Helga og forlovelsesgilde for Astrid . Der var skrevet viser og sange dertil , men mest lykke gjorde en journal , der oplæstes over Astrids 7'ilfælde i samme stil som de journaler , der skrives over patienterne —  » Patienten synes at være disponeret , «  således begyndte den ,  » da en ældre søster i fjor bukkede under for en lignende affektion . Den første årsag til nærværende tilfælde må søges i uforsigtigt ophold i corri-dorerne «  — sådan blev journalen ved med 

hentydninger og spydigheder . Men Astrid vidste , at der var ikke en , som ikke holdt af hende , kælebarnet , så lo hun med de andre og lod Helga give spydighed for spydighed , hvad hun var kendt for at have et udmærket greb på . 
» Hvor bleg du ser ud ! «  var det første , den gamle præst sagde , da han så Astrid ,  » jeg sagde nok , den hospitalsluft er ikke noget for dig — for kærestesorgen har du da nu fået slukket , «  tilføjede han og rakte hånden ud mod Lorenz .  » Og du , Helga , du fremskridtskvinde , dig glæder jeg mig rigtig til at smedde sammen med din skals-doktor , om mor bare kan få tid til at sætte vort hus rigtig på den anden ende , inden han kommer «  — så kom de alle op i præstens agevogn og kørte fra stationen ud over langstrakte bakkedrag og saftige Enge til præstegården . 
En uge er gået , klare sommerdage , som hverken Lorenz eller Astrid husker noget af , dage , som intet har indeholdt af begivenheder , men som for stedse bliver i mindet som en stemning , en stemning af dirrende varm sommerluft og mildt klingende sange og sødt duftende caprifolier og klare leende øjne — og imens 

gik alle de andre og gjorde huset i stand til Helgas bryllup . Det kunne ske , at Astrid satte et fornærmet ansigt op , når hun syntes , der gjordes for megen stads af Helga og toges for lidt notits af Lorenz og hende , således sad hun da en eftermiddag i havestuen , og for ikke at blive nødt til at tale til nogen fordybede hun sig i den lokale Avis fra den nærmeste købstad . Så sagde hun på en gang :  » her averterer de , der går en dampbåd til Flensborg i morgen ; hvad synes du Lorenz , skal vi tage med , så er vi da ikke festforberedelserne i vejen så længe ? « 
Hvor aftensolen skinnede mildt ind gennem den ville vin , hvor bladenes mørke skygger og de gyldenrøde lyspletter spillede over Astrids lyse hårknude--------ja , sagde Lorenz straks . 
Ud ad fjorden skærer den lille skruedamper lydløst sin vej gennem det blanke vand , kun ratkættingen langs skibssiden klaprer for hver gang kursen ændres lidt , og på passende steder hvæser den hæse dampfløjte et kort varsko , så drejer damperen sydpå imod den 

blanke eftermiddagssol , der skærer i øjnene , langs kyster , der skråne ned mod vandet med frugtbare marker og skov , der vokser fra strandbredden op over bakkeskrænter , eller med spredte trægrupper og enkeltstående trær helt ud på smalt udløbende pynter , hvor de stå som sømærker , to træer her og tre træer hist ; så forbi lerskrænter med skarpe brudte kamme , så længe man er nær ved , men altid i frastand fortonende sig som enkle store linjer i landskabet — ænder og edderfugle kom flyvende forbi damperen og af og til pjaskede en springer op i solstriben langt forude — Astrid blev ikke træt af at spørge kaptajnen om alt det , de kom forbi — en rigtig gammel søulk var han , bred og undersætsig , med stridt hageskæg stribet med hvidt ; en ulk , som man tænker sig lådden over hele kroppen med figurer rundtom på arme og bryst , hjerter eller drager eller skønne kvindefigurer , tatoverede ovre i Japan eller Kina — 
og alt som dagen led ombord på det lille fartøj og aftenskæret faldt over det blå vand , og skyggerne blev lange inde over de smilende kyster — alle møllerne og de store gårde på Als , som sås så tydelig , idet 

damperen rundede syd om øen — da faldt der stilhed over dem ombord ; Astrid satte sig til rette i en af bådene øverst på dækket og Lorenz stod hos , lænende sig mod hende , så hun støttede sin arm om hans skulder —  » hvor din Hals er blevet solbrændt , «  sagde han , —  » og du da , «  svarede hun ,  » du ser jo ud som en indianer , — sådan stod de længe og så mod solen , der langsomt sank inde over Dybbøl banke — og just som damperen drejede ind i Flensborg fjord , gik solen ned bag den tætte skov på broagerlands halvø himlen skinnede luerød og mellem de høje bøgestammer så man endnu solen lyse gennem storskoven , der stod i den reneste cirkelbue over det blanke vand . Tavse så de derind , tavs klemte hun stærkere om hans skulder , ti i det øjeblik vidste de begge , at dette var det skønneste i verden . 
Inde i den brede fjord krydsede den lille damper frem og tilbage mellem små anløbssteder i nord og syd . Hver gang de løb ind til en af plankebroerne og skruen var standset , lænede de sig frem og så ned i det glasklare grønlige vand , til skummet var drevet bort og brede , tykke vandmænd kom flydende op fra 

mørket — anløb de i syd , så stod det røde skær fra solnedgangen over den nordlige bred , hvor teglværksskorstene tegnede sig skarpt mod den luende himmel , mens vandet spillede i alle makrelens farver , fra forglemmigejsblåt til hornfiskegrønt —  » se hvor brandrødt det lyser over blodlandet derinde , «  hørte de en sige ved siden af dem — sejlede de så igen i nord , sænkede mørket sig over fjorden , krusningerne i damperens kølvand udglattedes og udviskedes af tusmørket , der faldt ned over det ligesom en fin dulmende regntåge — den lyse nat sænkede sig over deres lykke — deres skærsommernatsdrøm  . 

Iv . 
Så helt havde de ejet hinanden , Lorenz og Astrid , at de ikke kunne skilles igen . Rigtignok blev det ; sat store øjne op i præstegården , da de kom hjem fra deres tur og fortalte , at de ville holde bryllup sammen med 1 lelga og doktor Pedersen — det stred da i så høj grad mod alle regler for en sindig dansk forlovelse , men da Lorenz forklarede , at han havde så meget i baghånden , at de kunne sætte Bo straks og endda have nok at leve af det første par år , så var der jo ikke noget , at sige imod , at de unge fik deres vilje , og det blev da til , at den samme sommerdag holdt både Joakim Pedersen og Lorenz høst bryllup med hver sin af søstrene i præstegården . 

og det blev et fornøjeligt dobbeltbryllup , som det hører sig til på landet , med sang og Dans og en gemytlig tale af præsten , der gik ud fra , hvor mange der fik en brud , som man køber en kat i en sæk ; nej , vore unge mænd har båret sig bedre ad , de har først set dem trave inde på hospitalet , og set , at der var kærne i dem , før de bød på dem ! 
Medens svogeren rejste tilbage til sin praksis i Skals , tog Lorenz med Astrid til Berlin , der i de år hævdede sin stilling som videnskabens centrum ; det var endnu i den varme tid , men de lejede sig et stort luftigt værelse ved thiergarten , hvor Astrid kunne have det hyggeligt om dagen , mens Lorenz var rundt på hospitaler og laboratorier og kliniker ; hen ad eftermiddagen kom han da igen hjem til hende , de spiste til middag og spaserede  » Unter den linden «  , og Astrid , som kun havde sét så lidt af verden , følte sig hver aften på bryllupsrejse her midt i det vrimlende storstadsliv . Men dagene kunne falde hende lange , når hun sad alene og så ud over træerne til sejrsmonumentets forgyldte victoriafigur med den hæslige hvepsetalje , hun kunne føle sig så ensom og længes så smerteligt efter Na 

turen derhjemme — så holdt hun mere af tidlig om formiddagen at følge Lorenz ind i byen , og selv gå op på museerne og galleriet ; der kunne hun sidde længe foran de gamle hollænderes billeder og falde i tanker — kunstforstand gav hun sig ikke ud for at have , men hun forstod , at det var disse fine små billeder af stille lykke og sund munterhed , som holdt gennem tiderne , holdt længere end de store lærreder , der hang ved siden af , forestillende fyrster og stormænd , omsvævede af Fama , der blæser deres ry ud gennem sin basun . Men netop denne stille lykke var det jo , livet skulle byde hende , hende og Lorenz , og hun ville ikke i ord kunne have udtrykt , hvor taknemlig lykkelig hun følte sig derved . 
Da de havde været i Berlin en seks ugers l id , rejste de tilbage til København og lejede sig en første sals lejlighed i et nyt hjørnested nede i en af sidegaderne på Vesterbro , hvor en hel ny bydel just var i færd med at vokse op . Netop der måtte være stedet for en ung læge med lyst til at foretage sig noget på eget ansvar , til på egen hånd at vise , hvad han duer til . Han fik da også snart et par små sygekasser , som ingen andre ville have , 

og der begyndte at komme folk til ham fra nabolaget , han blev kaldt ud , nu til et sygt barn hist , nu til et par gamle folk her , helt oppe på fjerde sal i de høje huse i omegnen , lidt efter lidt også til bedre stillede familjer , der antog fast huslæge . Fru Astrid glædede sig over hver ny patient , der indfandt sig , allermest , om der en sjælden gang kom en mand , som var kommen til skade under sit arbejde — hun tog da sit fikse hospitalsforklæde på og hjalp til , lavede karbolvand , rakte Lorenz de instrumenter , han skulle bruge og lagde til sidst med rappe fingre forbindingen om ; det var som om de igen arbejdede sammen i i lospitalsluften  , den uforglemmelige karbol-mættede luft , som de begge undertiden kunne gribe sig i at savne så længselsfuldt . Hver aften talte de sammen om , hvad han i dagens løb havde haft at gøre , han gik helt op i sit arbejde , og Fru Astrid elskede sin mand endnu højere , når hun så , hvor hans patienter holdt af ham ; og sad der nogen gang , mens han var ude , en snaksom gammel kone i hans venteværelse , så kunne Fru Astrid sætte , sig derind og tale med hende og lytte til hendes lovtale om den rare doktor høst , uden kritik , 

grådigt slugende hver overdrivelse , sådan en gammel kone kunne give til bedste . 
Men så traf det sig , at det samme jævne arbejde blev ved , uden at praksis blev synderlig større end den var efter det første halvår ; det var ikke sådan , at der kunne ses frem-gang fra det ene fjerdingår til det andet ; de kunne ikke skjule det for hinanden og begyndte at spekulere over , hvad grunden kunne være dertil . Lorenz var altid lige flittig og samvittighedsfuld  ; der var ganske vist ikke den myndighed over ham , som imponerer , men til gengæld en naturlig venlighed og uvilkårlig medfølelse — det vidste han selv — der dog måtte vinde folk . Men Fru Astrid så skarpere . Hun så , at der ofte var en adspredthed over ham , der kunne se ud som ligegyldighed , hun mærkede , hvorledes vanen fra hospitalerne og endnu mere den påvirkning , han havde været under i Berlin , hvor de syge ikke betragtedes som mennesker eller individer , men kun som følesløst materiale for videnskaben , hvorledes denne betragtningsmåde var oppe i ham og mere og mere tog magten fra den første tids gåen op i selve hans virksomhed . Og derfra kom hun til at få et klarere lndblik 

i hans ærgerrighed og den pine , en dybt ærgerrig mand kan huse på bunden af sin sjæl . Allerede den første vinter havde han tilfældig iagttaget et sjældent sygdomstilfælde og skrevet en lille artikel derom i et medicinsk tidsskrift . Han og Astrid havde læst den artikel sammen mange gange , og i nogle dage havde han taget formiddagen fri for at finde den igen inde på bibliotekerne og slå efter i fremmede tidsskrifter for at se den citeret der , havde siddet og svælget i den nydelse at vide sig på veje til berømmelsen , at føle sig i stand til at fuldføre noget , der kunne leve efter ham selv . Og under alt dette havde han ikke kunnet skjule sin ærgrelse over at se sine jævnaldrende i hospitalsstillinger , medens hospitalsvejen var så godt som lukket for ham , der var gift — ti det forholdt sig jo rigtigt , som svogeren sagde : videnskabens vej er kun for dem , der gå ene — flospitalsstillinger , hvor så mange sad med materiale nok , som de intet gjorde ved , medens han , der kunne have gjort så meget , måtte stå udenfor . 
Det pinte Fru Astrid efterhånden som hun gættede sin mands tanker , skønt han aldrig talte ligefrem derom . Også for hende var 

noget tabt . Hun havde drømt sin præstegårds-drøm om en lang og herlig forlovelsestid med Vers og blomster og Kyske Kys og landlig fred og solskin over hendes unge kærlighed . Og nu selve hendes hjem , så hyggeligt det var , var dog ikke ganske , som hun havde drømt sig det . Der var den trykkende triste udsigt ned ad den lange gade med de ensformige farveløse femetages huse , næsten lige skumle sommer og vinter , med en smal stribe af kallebostrand for enden af perspektivet , en trist smal stribe af farve som rigtig udvandet indigoblåt i en rendesten . Forår og efterår føg støv og sand om deres hjørne fra byggegrundene i den brede Tværgade , om sommeren kunne den kvælende hede luft ligesom presses udefra ind i disse gader , og de grå og rødgrå stenmure med alle de støvede åbne vinduesruder kunne da se ud , som om de var over-trukne med spindelvæv fra kælder til kvist — og selv om vinteren , når de sad hyggeligt inden døre , var det , som hun følte , at hun ingen ret havde til at have det godt her , hvor hun på alle sider havde fattigdom til genbo og nabo . Ti det havde været noget nyt for hende , den første kolde efterårsdag , hun var 

ude i disse gader og så al den frysende fattigdom ligesom mylre op af alle kælderhalse , børn i pjalter med det første indkøb småkul i en spånkurv og halvnøgne børn , som med bare fødder i klaprende træsko løb op og ned langs rendestenen for at holde varmen — og endnu mere , da vinteren for alvor kom og hun vidste , hvor de sad og krøb sammen indenfor de tilfrosne ruder — hun følte , hvad opgaver her måtte være at tage fat i for dem , der magtede det — dette var noget ganske andet end den fattigdom , hun kendte ude fra landet , hvor hun som præstens datter havde syntes , hun kunne bringe hjælp overalt med små midler . Og mens hun elskede sin mand for det , at han altid hjalp de fattige for intet og aldrig kunne bekvemme sig til at tage mod betaling af dem , han vidste , intet kunne undvære , så kunne hun til tider blive angst , ængstes for , at fattigdommen skulle krybe op ad kælderhalsene og gribe efter dem med — og da kunne hun bittert bebrejde ham , at han arbejdede og sled sig op for intet ,  » selv i menneskekærlighed «  , sagde hun ,  » kan man gå videre end man har lov til ! «  da følte Lorenz det 

selv , at det var ikke så meget af kærlighed til mennesker , han gjorde det , som i sin stadige søgen , der næsten var som en fiks idé , den stadige ivrige søgen efter det stof til en videnskabelig afhandling , der med et slag skulle gøre hans navn berømt 
imidlertid havde de fået deres lille dreng og med ham ny glæder og ny små bekymringer . Hver sommer tog Astrid nu en kort tid over til sine forældre , ti i byen ville hun i den varmeste tid være bange for barnets friske kinder og klare øjne — den store by og sit barn kunne hun ikke forlige med hinanden , hun kunne for barnets skyld ligefrem hade de gader , hvor hendes hjem var , de gader , der ikke førte ud til noget friluftssted ; de gader , hvor hendes barn skumpledes i barnevognen , når han måtte køres langs de lugtende rendestene , forbi de osende kælderhalse , mellem børn med kighoste og udslæt , med smitsomme sygdomme ligesom truende fra hvert åbent vindue , de kom forbi — for barnets skyld langt mere end for sin egen længtes hun bort — hvem der igen kunne leve på landet , som hun altid havde levet ! 

og dog , så snart hun om somren var rejst ud , længtes hun fra første øjeblik efter sin mand , alt derovre mindede hende om ham , alt talte til hende om , hvor prægtigt det kunne være , om de kunne leve sammen et sted som her , langt ude på landet . Så havde hun talt til Lorenz derom , når hun kom tilbage , men hun forstod af hans svar , at det at blive læge på landet var fjernt fra hans tanke , hun forstod langt mere , end hans ord sagde , hvor umuligt det ville være at få ham bort fra , hvad han troede , sikkert måtte føre til hans fremtids mål . 
» Et stort navn kan ikke købes for dyrt «  , havde han engang sagt . Og hun gav ham ret , og hun vidste , at for hans skyld , for hans fremtids og berømmelses skyld ville hun kunne bringe ethvert offer og bære ethvert savn .  » Men om det nu koster os al den glæde , der er i livet ? «  havde hun stille spurgt igen . Og han var bleven siddende tavs , i dybe tanker — ærgerrigheden og livsglæden , var det de to kugler , der var mødtes ? 
Men som årene gik , forstod Fru Astrid klarere og klarere , hvad der var fejlen ved ham , og hvorfor han ikke kom målet nærmere 

på sin jagt mod det store navn , hvorpå han satte alt ind . Der var nemlig den samme fejl i hans videnskabelige arbejde som der var i hans praktiske liv , den , at han satte sig store mål langt borte , så langt i det fjerne , at han ikke kunne beregne vejen dertil — derfor slog han ind nu på en vej , nu på en anden ; derfor havde han på engang mange planer for i stedet for en enkelt , havde altid hovedet fuldt af ideer , havde sine interesser spredte over forskellige grene af videnskaben , så han snart lod en , snart en anden have overtaget . Nu var det et specielt kirurgisk æmne , han kastede sig over , så alt andet skødes til side ; nu gjorde han bakteriologiske forsøg ; så tog et medicinsk tilfælde , han traf i sin praksis , hele hans interesse — det var ligesom da han i sin første studentertid havde været dilettant nu i en , nu i en anden gren af naturvidenskaben . Og for hver gang han havde nedskrevet en iagttagelse , der kunne bruges i en fremtidig afhandling , forekom det ham , at han nu atter var inde på den lige vej til målet , og hver af de få gange , han havde fået en af disse små afhandlinger trykt i tidsskriftet , var han igen så sikker på sig selv , og så 

foran sig lønnen smile sig i møde for alt det , han arbejdede og alt det , han nægtede sig i livet . 
Den sidste vinter var han begyndt at arbejde på en prisopgave , der just var udsat for universitetets guldmedalje . Det var en opgave , der lå for ham med hans fysiske studier , en undersøgelse om lysbrydning i øjet ; han var vis på at vinde udmærkelsen , når han hen ad foråret blev færdig med sit arbejde . Men i løbet af vinteren var den sidste rest af hans kapital opbrugt , og hans stilling og indtægter , om end nok til lige at leve af , var ingenlunde grundfæstet . Desuden var der , alt som gaderne i kvarteret endnu mere forlængedes og bebyggedes , kommet flere yngre læger i omegnen , som havde hørt tale om , at Lorenz høst dog egentlig trods det , at han skrev i de medicinske tidsskrifter , var noget sløj som praktisk læge . 
Ti det adspredte og ligegyldige var kommet mere og mere frem i lorenz’ måde at være på overfor patienterne , og hjemme kunne han være så træt , så træt — mere af at tænke og spekulere end af selve de mange trapper i hans praksis . Det var ikke så meget selve 

arbejdet , der gjorde ham træt , det var livet , som det mødte ham og tvang ham til at tage ansvar , som han syntes , han ikke magtede — den kunne komme over ham så pinligt knugende , denne følelse af magtløshed , og ganske tage bort hans tro på sig selv , og endnu bitrere kunne han føle , hvordan hans hustru var ved at miste troen på ham — så kunne han på en gang tage sig sammen , kæmpe af al sin magt mod det svage i sin karakter , hærde sin karakter ligesom han i sin tidlige ungdom hærdede sit legeme , dengang han troede , hans bryst var svagt — på samme tid kunne der komme bitterhed og nag op i ham mod de heldigere , der gik beslutsomt frem og altid havde lykken med sig . Og i den senere tid havde han stillet sig selv det spørgsmål , om det gik an at blive ved således , om han ikke heller skulle forlade hovedstaden og søge et sikrere udkomme på landet" , hvor han langt hurtigere måtte kunne skabe sig en solid stilling — så var det igen , syntes han , vejen til fremgang , han spærrede for sig , den vej , der gik gennem videnskabelig iagttagelse og udarbejdelse — han følte igen den rus , det var at sidde på 

bibliotekerne , se sine egne afhandlinger , sit eget navn citeret i fremmede landes skrifter , nej , endnu opgav han ikke sit mål — eller om han skulle drage ud og søge sin lykke i fremmede lande ? Nej , hans navn tilhørte Danmark , hans ry skulle være knyttet til hans fædreland — desuden , det var for sent nu , og han havde jo været over det store hav , dets gåder var løste og de fremmede lande på den anden side lå ikke for ham svøbte i eventyrets lokkende slør . 
Men om Lorenz så tydelig følte , at ban skyldte fædrelandet sit navn , var det ikke dermed givet , at fædrelandet indså , at det skyldte ham hans eksistens . Og den sidste vinter havde bragt ham nærmere til bekymringer for udkommet , end han før havde kendt . Det føltes som en vinterdag , der begynder ved solopgang så klar og strålende , men alt som solen stiger , kommer rimtågen , ingen véd hvorfra , først ganske svagt bølgende som fine slør i luften , så tættere , indtil solen kun ses som en mat kugle skinnende igennem , og tågen tætner mere og mere , slukkende det sidste Sollys , prikkende med utallige fine isnåle 

— sådanne følelser kunne komme over hver af dem , og dog kunne den mindste opmuntring gøre dem glade igen — var de blot sammen , følte de , hvor de skærmede for hinanden og for deres barn . 
De sad sammen om aftenen efter svogerens besøg . Det var som om dette besøg havde bragt dem endnu nærmere sammen , og denne forårsaften var Lorenz gladere end sædvanlig med alt sit friske mod på ny oppe i sig . Han var samme dag kaldt op for at se til en gammel blind kone på kvisten i baghuset til det hus , hvor de selv boede , han havde undersøgt hende og fundet stær på begge øjne , der let måtte kunne borttages , og havde fået hende overtalt til at lade sig operere af ham . Netop i denne tid , da Lorenz ved at arbejde med lysbrydningen også var kommen specielt ind på øjenvidenskaben , var han glad ved at få denne lejlighed til at operere ; han havde ikke tidligere gjort en stæroperation , det var igen et nyt felt for ham — måske netop det sted , hvor han skulle vinde de lavrbær , skæbnen måtte have i behold til ham , om han blot fandt den rette vej . Han havde om eftermiddagen været inde 

i byen for at købe et par instrumenter , han manglede og havde tillige lagt besked på hotellet , hvor svogeren boede , om han ville gøre ham den fornøjelse at assistere ved en operation den næste dag . 
Fru Astrid sad ved sit klaver og spillede dæmpet de små melodier , hun vidste , hendes mand holdt af , ganske dæmpet for ikke at vække den lille , der sov i stuen ved siden af . Hun vendte sig om og smilede til Lorenz , som sad ved skrivebordet og med et lille stykke vat forsigtigt og kælent aftørrede de nye fine instrumenter . Så drejede hun sig atter mod klaveret og sang sagte , så han lige kunne høre det , et par Vers af den sang , der var skrevet til hende til deres bryllup : 
spind , spind , spind datter min spind din fremtid lys og fin dat’ren spandt sit drømmespind aften ud og aften ind . 
Spind , spind , spind datter min spind et næt for frieren din spred det under havens lind fang ham der i måneskin . 

så dæmpede hun stemmen endnu mere og sang af det sidste Vers med lidt ændring af ordene : 
spind , spind , nej spind ej nu drømmespind gå let itu alvor med sin seje bast binder os for livet fast . — 

v . 
Gamle skolelærer Pedersen sad mæt og hyggelig til mode efter middagsmaden og røg sin lange pibe inde i dagligstuen i den ny lægebolig i Skals , som han selv i sin tid med megen Iver havde formåt sognerådet til at bygge . Og mens tobaksrøgen bølgede om hans tætte hvide skæg , lyste der mild fred over hvert træk i hans rynkede gammelmandsansigt , en hjærtens glæde over hans hjærtebarn , hans yngste søn Joakim . Der var jo andre af hans sønner , som nu var skolelærere rundtom på landet , og der var hans døtre , som var gifte med andre skolelærere eller med velhavende gårdmænd , men Joakim var dog den , der alene skulle kaste glans over hele familjen . Var det ikke allerede så , 

at Joakims berømmelse var spredt vidt ud over Skals og omegn , ind i vesterkøbing og videre endda , ja , den gamle ville ikke undre sig , om hans ry var nåt til selve hovedstaden , og alt det i de få år , han havde været læge her . Overalt , hvor den gamle skolelærer kom , var hans søn kendt , og alle gamle kendinger var opfyldt af Ros og lovord over ham — fuldtud var den fortjent , denne smukke lægebolig , sognet havde skaffet ham , ti kom ikke de syge og lidende langvejs fra , og var der ikke morgener , da vogne holdt i række udenfor pøren , så ivrige for at få doktoren fat , at to , tre vogne fulgte ud ad vejen efter den , doktoren kørte i , blot for at være de første til at få ham med sig ! Og en hustru havde han fået , som var ret en Herrens medhjælp til fuldkommengørelse af det store værk , udgåt fra et værdigt præstehjem — kun én ting manglede sønnen for at alt kunne være efter den gamle mands hjerte : det at give gud æren — men , trøstede den gamle sig , det er endnu ungdommens tid ; ungdommens overmod vil gå over og Herren vil vel sørge for det , som han har sørget for at vende alt andet til det bedste — sådan 

sank skolelærer Pedersen hen i drømme i den bløde lænestol , der altid stod til ham i hjørnet af dagligstuen , tobaksrøgen blev mere og mere gennemsigtig , til sidst stod der blot en fin smal røgstribe op af pibehovedet , så faldt pibespidsen ham af munden og en patriarkalsk snorken genlød i den stille stue . 
Udenfor var solen ved at gå ned , blæstskyer for over himlen og det ildrøde aftenskær skinnede ind over stuen og over den gamle patriark . Skrås overfor lægeboligen lå Skals kro , landevejen slog en bugt mellem de to bygninger og løb så lige ud gennem den lange Skals by med de mange velhavende bøndergårde ind ad vesterkøbing til ; den første milepæl stod netop midt i Skals by . Langt ude på vejen , mellem de høje nøgne popler , der stod i række på begge sider , kom nu doktor Pedersen kørende i sin lette vogn med to raske heste for , han kørte selv og Fru Helga sad hos ham på bukken , mens karlen , der havde kørt ind for Fruen , sad på det bageste sæde . Op gennem landsbyen gik det i rask trav , til de svingede ind bag om lægeboligen , den toetages røde murstens 

bygning , der kunne sés langt fra , sådan som den lå lige hvor landevejen svingede . 
De havde talt ganske kort og forretningsmæssigt sammen på den første del af turen , Fru Helga havde givet beretning om , hvad der var forefaldet i den uge , han havde været borte . — doktor Nielsen fra villerup var efter aftalen kommen en gang om dagen og besørget , hvad der var at gøre , Mads Jensen i Skals havde brækket sit ene ben , og der var kommet en kone ude fra fjorden på den anden side vesterkøbing , der nok ville opereres for noget i halsen — ellers var der intet nyt . Så talte doktor Pedersen på resten af køreturen om sin rejse , fortalte om hospitalerne , der så ud som i gamle dage , kun var der nu ikke den gamle karbollugt derinde som i deres tid , så hilste han fra svogeren og udviklede for Helga sine planer om at formå høst til at flytte til vesterkøbing . Så gerne Helga end ville have sin søster i nærheden , var hun dog ængstelig for , hvor vidt de ville kunne holde venskabet sig imellem , om deres mænd skulle begynde at konkurrere på så nært hold .  » Å , vær ikke bange for det , sådan er det ikke meningen ! Vi vil tværtimod kunne 

have stor nytte af hinanden — sér du , jeg er jo vis på , der kommer en ny læge til vesterkøbing alligevel ; skulle vi da ikke være glade , om vi kunne få høst , — han er så temmelig uskadelig , forsikrer jeg dig , jeg har taget mål af ham — lad du bare mig råde i den sag ! « 
Siden , da de sad ved aftensbordet , fortalte han videre om , hvordan de havde det derinde , Lorenz og Astrid og deres lille dreng , talte om den besværlige praksis i de københavnske sidegader , om stæroperationen , høst havde inviteret ham til —  » nej , han har alligevel ikke det rette gå-på talent , han er for blød helt igennem ! Kan du huske , der var en tid , du stillede ham op som et mønster for mig , du syntes , han var af finere stof end jeg — men véd du hvad , vi , der er af det grovere stof , kommer dog længst ! Kan du huske , du fortalte mig , at han skrev Vers til Astrid , som om du ville forlange Vers af mig med — nå , er en silkekjole ikke nok så god som et Vers ? og den kan jeg skaffe dig , bedre end han kan skaffe Astrid 1 « 
P'ru Helga rørte næsten ikke maden , hun sad tavs og hørte kun halvt efter , hvad hendes mand sagde . Hun så på mønstret i dugen 

med et åndsfraværende blik , som om hendes tanker var mange mile borte , mens den gamle skolelærer sad med et anstrengt smil for med sin tunge hørelse at opfatte , hvad der blev sagt , og så fornøjet fra den ene til den anden . Men doktor Pedersen blev tilsist hidsig :  » Kan du da ikke svare mig , Helga , du er nok muggen i aften som sædvanlig ! « 
» Lad mig passe mig selv , «  svarede Helga ,  » jeg har hovedpine efter køreturen , «  så rejste hun sig fra bordet og gik ind i sin egen stue , den eneste stue i huset , hvor hun havde forbeholdt sig at være fri for tobaksrøg . 
» En net fornøjelse at komme hjem og finde en muggen kone i huset , «  mumlede doktor Pedersen højt nok til at hun kunne høre det , før hun lukkede døren . 
Men inde i stuen blev fader og søn siddende , de talte højt sammen af hensyn til den gamles tunghørighed ; i et hjørne af stuen sad de med deres lange piber , sådan som de næsten hver aften plejede at sætte sig hen og udvikle deres tanker og planer for hinanden i endeløse foredrag , hver af dem fastholdende sine meninger med en hårdnakkethed og udtværethed , der vidnede om de generationers skole 

lærerblod , der var i dem . Og dog kom det aldrig til sådan uenighed mellem dem , at den gamle , om han end blev hidsig , lod sin pibe blive kold over sin vrede , ti i sit hjerte fandt han , at alt , hvad hans søn Joakim gjorde og sagde , og havde gjort og havde sagt , var såre godt . 
Dengang Joakim var en ganske lille dreng , havde han en tid været hele landsbyens stolthed . Skolelærerens syv Års dreng var nemlig en ren heksemester til at regne i hovedet . Man kunne i skolen give ham regnestykker , som de ældste denge ikke kunne knække , og han fandt ud af dem som ingenting , man kunne stanse ham midt på landevejen og spørge ham , hvad så og så mange gange så og så mange hundrede var , og han svarede uden betænkning som et helt vidunderbarn . Og da han blev ældre , voksede han sig tilmed større og stærkere end alle andre drenge i Skals og var fører for dem alle sammen , når det kom til slagsmål med de vesterkøbing drenge , hver gang de kom ud til Skals på skoleskovtur ; og det blev også Joakim , der ledede kampen , når skolelærer Pedersen en gang om året kørte med sin skole til strand 

skoven ved vesterkøbing , hvor da byens .drenge om aftenen overfaldt bønderdrengene med grene og jordklumper . Men alt det glemte han , da han selv kom i købstadsskole , først i vesterkøbings højere realskole og senere i København , hvor han skulle blive student — ti med sådanne evner , den lille regnemester havde åbenbaret , var den studerende vej den eneste tænkelige , mente den gamle skolelærer — da blev han selv sådan en købstadsfyr , der gik og tog sig friheder overfor bønderpigerne , når han kom hjem på besøg , så at hans gamle kammerater tilsist slog sig sammen for at give ham en dragt prygl næste gang , han kom hjem — men denne næste gang kom han med studenterhue på , og overfor dette emblem tabte de modet og nøjedes med ganske stille at skumle over ham . 
Så gik der en del år , hvor Joakim Pedersen befandt sig så vel i København — hele studentertiden igennem , — at han næppe en eneste gang kom til Skals og først tænkte på Skals igen , da han var bleven kandidat . Da var det jo en selvsagt ting , at han nedsatte sig i sin fødeby . Der havde ganske vist ikke været læge før , og lægerne i vesterkøbing havde 

altid regnet Skals med til deres distrikt , men just i de år var bønderne der som andre steder i landet komne i stedse skarpere politisk modstrid mod købstadsfolkene , for så vidt de var højrekøbstæder , og det var for en tid udartet til ligefrem krigstilstand . Doktor Pedersen tog da straks sit parti , lod sig proklamere som venstrelæge , kørte rundt til de ledende bønder på egnen , tog del i de politiske møder , og talte ivrig om politik overalt , hvor han kom . Og det var ham let at overbevise de ledende mænd om , at det at bruge en læge var lige så vel et forretningsforhold som det at handle hos en købmand , hvorfor skulle man da ikke handle hos sin meningsfælle i det ene tilfælde som i det andet ? Så varede det da ikke længe , før han blev kaldt overalt i egnen , hvor der skulle bruges læge , og bøndervogne langvejs fra hver morgen holdt i række udenfor hans dør . 
I begyndelsen havde han vel følt sig noget nervøs overfor alvorligere tilfælde , han ikke kunne magte , men det bevirkede kun , at han optrådte til gavns overlegen og brøsig . Det hørte også til den måde , hvorpå han optrådte som oppositionsmand og ved hver 

lejlighed blandede politik ind i sin virksomhed , anderledes end man tidligere havde været vant til at se læger gøre ; men derfor var han også straks kommen på krigsfod med kollegerne i vesterkøbing . Ved deres første møde havde doktor Franck derindefra behandlet ham så hånlig overlegent , at doktor Pedersen straks erklærede ham krig på kniven — blev han fra den dag af kaldt til en syg , der havde haft doktor Franck til læge , så spurgte han ikke om andet , gik blot uden at sige et ord lige ind i sygeværelset i sin skindpels og al sin krops storhed , tog medicinflaskerne med doktor p'rancks navn på og kastede dem ud ad vinduet :  » der ligger det giftige stads bedsti «  så først satte han sig til at undersøge og udspørge patienten —  » som om han havde en guldtresset kasket på hovedet , «  sagde den syge bagefter — og vist var det , en kendte altid en forandring indeni sig , efter at en så skrap doktor havde været hos en . Ti det , at han , en studeret mand med universitetets stempel på sig , kunne optræde så ligefremt , så ægte bondebrutalt , det var noget , folk forstod , og der grundlagdes en respekt for doktoren i Skals , der bredte sig vidt . 

men da Fru Helga kom over til ham og så hvorledes sagerne stod , og at hendes mand aldeles havde isoleret sig fra sine kolleger , fik hun en forandring deri .  » Helga , «  havde han sagt til hende den første aften , de var komne kørende til Skals ,  » alt dette her skal tilhøre os og vi skal bringe noget ud deraf , kan du tro ! «  men hun , som jo fra hospitalet vidste , hvorledes tonen burde være mellem læger indbyrdes , foreholdt ham , hvor lidt han alligevel kunne stå alene , og hvordan han i det mindste nu , da han var fast i sadlen , burde forandre sin optræden . Ikke fordi hun troede , de andre læger havde ret ; hun var tværtimod overbevist om , at hendes mand var langt dygtigere end de andre , og at de ubekendte læger i vesterkøbing var nogle ignoranter — men af rent praktiske grunde fik hun sin mand til at indse , at nu , da han havde fået doktor Franck jaget ud af de enemærker , han anså for sine , ville han stå sig bedre ved at gå sindigere frem . Heller ikke blandede han sig for fremtiden så stærkt i politiken , ti han så , at bølgerne i landet var ved at lægge sig og at Skalsegnen var en af de første , hvor bøndernes Iver kølnedes , de sluttede sig til mere moderate 

partier og svingede , han kunne ikke forud vide , hvorhen — han ville da ikke stille sig på et alt for skarpt standpunkt , men holde sig parat til at svinge med . 
Allerede det første år havde sognerådet besluttet at opføre den store ny lægebolig , og straks efter deres bryllup flyttede Joakim Pedersen og Helga derind . Og hvad Helga end kunne have at udsætte på sin mand — hvor meget end bjørnen viste , at den havde været et helt år uden dressur — så glemte hun det , når hun stod med ham i det lille værelse , han havde lavet tij en rigtig operationsstue , og hvor hun herefter skulle assistere ham . 
Ti lige fra den dag , doktor Pedersen havde gjort sin første operation på en kone , der havde en svulst i det ene bryst og han havde fortalt , hvordan det var en så mærkelig svulst , at en lignende næppe forekom to gange i en menneskealder , og at han derfor havde sendt et stykke deraf ind til et museum i København — så var den ny doktor , skolelærerens søn , og hans dygtighed i at føre kniven , et stående tema for samtalen ved alle sammenkomster og bryllupper og begravelser i egnen . Og der blev en hel kappe 

strid mellem egnens koner , om nogen af dem også muligvis kunne have nogen lige så interessant svulst , og de kom da til ham og fyldte hans venteværelse med deres symptomer og klager . Tilsist fandt han da en kone med en svulst i underlivet , som han mente at kunne operere , han gjorde aftale med hende , bad doktor Nielsen i villerup assistere sig og gjorde alt i orden sammen med Helga — det var den første store operation , de skulle gøre sammen . 
Doktor Nielsen kom til den fastsatte dag , han var en velnæret og velfornøjet herskabslæge med aristokratiske træk , og temmelig lade manerer , der hørte med til hans uforstyrrelige sinsro ; han havde sin praksis på herregårdene omkring villerup og var helst fri for at køre rundt på landet , da tiden dog kunne anvendes bedre og der overhovedet kun gaves to ting , der gjorde livet været at leves : fornuftig l’hombre og god mad —  » han slår en proper gaffel , «  sagde forvalteren på villerupgård anerkendende om ham . Ellers var han godmodigheden selv og det kunne ikke falde ham ind at nægte doktor Pedersen sin assistance , når han kom og bad om den . 

så hændte det , at konen døde midt under operationen . Idet Pedersen følte pulsen blive borte , kastede han øjeblikkelig sine instrumenter til side og gjorde de mest fortvivlede anstrengelser for at kalde konen til live igen , men uden resultat . Både han og Helga stod blege med sveddråber på panden , så tog han sig sammen , gik rolig hen og gjorde operationsbordet i orden og lagde et lagen over den døde .  » Det var jo kedeligt , «  sagde doktor Nielsen ,  » men det var sgu da godt , de sagde til hende , at det var en farlig operation ! «  doktor Nielsen var den eneste , , der havde appetit til den gode frokost , Fru Helga havde arrangeret bagefter . 
Det rygtedes jo straks i Skals og langt udover , at doktor Pedersen havde slåt en gård-mandskone ihjel . Og folk fik travlt med at moralisere over ungdommens letsindighed , der indlader sig på ting , den helst skulle lade være , og som slår større brød op end den kan bage ; men mange sagde , og det blev snart den almindelige mening , at ulykken var en straf over den unge Skalsdoktors ugudelighed . 
Ti der var levnet i ham fra studentertiden en trang til at forarge ved sin skrydende 

atteisme ; det morede ham , den gamle skolelærers søn , ved hver lejlighed at forarge menigheden dermed ; dog havde han altid parret sine udfald med en hel del gemytlighed , så der tidligere ikke var taget videre forargelse deraf — men i det sidste halvår , da missionsbevægelsen var begyndt at tage de folk , der lidt efter lidt gav slip på politiken , og da der netop var kommet en ny kapellan til Skals , som nok hørte til den hellige retning , så begyndte man at tage sligt mere alvorligt , og mødte man da et tilfælde som det med gårdmandskonen , hvor doktor Pedersen dog ligesom i overmod havde udfordret Vorherre — så var det jo tydeligt for alle , at her havde Vorherres egen finger vist sig . 
Doktor Pedersen følte , at folk var blevne bange for ham og at meget stod på spil nu — han talte derom til Helga og forlangte da pludselig af hende , at hun herefter skulle tage del i de kvindeforeninger og missionsforeninger , der i det sidste år var dannede i Skals og nabolandsbyerne , og hvor gerne præstekonen eller en af landsbyens købmandsfruer førte forsædet . Helga ville først intet høre derom —  » jeg deler jo ikke deres tro , «  sagde hun , men 

så forestillede han hende , at dette var den eneste vej til at vinde fodfæste igen , og for sin mands skyld indmeldte Fru Helga sig da i foreningerne og fandt sig i at blive sat på hæderspladsen ved de månedlige kaffe- og strikketøj ssammenkomster . 
Da varede det ikke længe , inden de igen fik en kone at operere , denne gang en fattig kone , der var lagt ind af sognet . Alt var i orden , doktor Nielsen var kommen og ville just sætte hende kloroformmasken for ansigtet , da hun begyndte at jamre og skrige :  » hun var vis på , hun skulle dø nu , hun måtte have præsten med her ! «  ærgerlig klemte doktor Nielsen masken tættere til , men hun råbte højere og højere på præsten . Da sagde doktor Pedersen :  » Ja ja , Nielsen , vil konen slet ikke give sig , så lad os prøve på at føje hende , det er ikke været at udsætte sig for noget vrøvl bagefter denne gang «  — og han sendte da pigen over for at hente den gamle præst eller kapellanen , hvem hun hurtigst kunne få med sig . 
Hun kom tilbage med pienge , den unge kapellan , der havde ord for at være hellig . Han hilste lidt sky på lægerne , der forklarede 

ham sagen , at konen kun ville lade sig kloroformere , når han var tilstede ; han gik da hen til hende , talte nogle få ord til hende og tog hendes hånd , som han ikke slap , før hun var faldet i dyb søvn . Det varede længe , inden hun kom så vidt , først lå hun og slog om sig og råbte højt , sang salmevers korrekt og tydeligt og blandede grove talemåder ind imellem versene — tilsist sov hun ind ; doktor Pedersen tog sine instrumenter og nikkede til pienge , at nu kunne han godt gå , men pienge gik ikke , han blev stående på samme plet , så længe operationen varede , som i en rus af kloroform og blod ; først da alt var ovre , og doktor Nielsen med et vådt håndklæde klaskede konen på kinderne for at få hende vågen , var det , som han selv vågnede op af en drøm . 
Han blev til frokosten , sad mellem Helga , som han jo havde truffet før i missionsforeningen , og doktor Pedersen , og opfyldt , som han var , af ærlig beundring over det , han havde været vidne til , talte han om lægens ædle kald i livet , og Joakim Pedersen , som var i høj stemning efter denne operation , der var gået i alle måder godt , svarede muntert , at det 

var en brav præst , som ikke blev bleg om næbet af at se blod , det var en af hans f'olk og han håbede at se ham oftere i sit hus . Fra den morgen udbredte pienge doktor Pedersens ry vidt og bredt , hvor han kom på sine mange missionsture , tog ham altid i forsvar , om nogen talte ilde om ham , og var der nogen i hans menighed , som lå syg og havde en anden læge , lod han ham ikke i ro , før han kaldte doktor Pedersen , ti pienge havde jo syn for sagen , at hans dygtighed var ikke i munden alene . Og da nu doktor Pedersen atten havde held med sig og havde vundet al sin gamle selvtillid tilbage , så havde han , som han sagde til Helga , spillet gående på ny ; og fra de gamle gårdmændsfolk , der havde kendt skolelærerens lille Joakim og fra hvert blus , hvor en pige sad og hostede eller en aftægtsmænd lå og droges med gigten , fra diligencekuske og skærvehuggere , som han aldrig holdt sig for god til at snakke med , fra pienge og hans menighed , som han havde imponeret — fra dem alle kom de mange små historier og lovprisninger , der samlede blev til den store reklame , om den store doktor Pedersen i Skals . 

det blev især hans operationsvirksomhed , der udvidedes og helt optog ham . Den lille operationsstue med tilhørende sygeværelse i hans eget hus forslog ikke længer , og han lejede da et lille nybygget sted længere nede i byen , borte fra landevejen , indrettede det til klinik og fik tilsist en uddannet sygeplejerske til Skals for at bestyre den . 
Han havde forklaret Helga , at det alene var af hensyn til hende , han gjorde denne forandring , han ville ikke , at hun skulle overanstrenges . Men der var en anden grund . Han var nemlig kommen i vane med at omtale sine operationer og resultater som ganske enestående , han fik altid sine patienter til at tro , at det , de fejlede , var noget ganske ualmindelig frygteligt , og forstod at lade dem ane skjulte farer i tilfælde , som for en nøgtern betragtning tog sig ret uskyldige ud . Kort sagt : om det end ville være for meget at påstå , at doktor Pedersen altid gjorde en myg til en elefant , så kunne det ikke nægtes , at han i reglen gjorde den til et meget stort dyr . 
Det var dette , Fru Helga ikke tålte ; og når han før en operation , mens hun var til 

stede , talte til sin patient således , at hun godt kunne se overdrivelserne deri , så undgik han at møde hendes øjne , thi han vidste , at han ville læse hendes misbilligelse i dem ; hun , som ville have sandheden frem og altid sandheden — det var han tilsist bleven ked af , og nu , da han havde fået den ny sygeplejerske , søgte han mere og mere at undvære sin flustrus fijælp , og var mest glad , når han så hende sætte sig ind i sit eget værelse for at sy eller læse , i stedet for at følge med ham . 
Ti da Fru Helga begyndte at føle , at hun var tilovers , trak hun sig ganske tilbage fra ham , også i den daglige omgang , hun talte ikke mere end det nødvendige med ham , om plusholdningen og om de patienter , der gav besked , når de ikke traf lægen hjemme , og da hun ikke fa .ndt nogen at omgås , hun kunne sympatisere med , gav hun sig til at læse meget , som hun havde gjort de år , før hun kom ind på hospitalet . Flun var ikke jaloux på den ny sygeplejerske , uden for så vidt denne havde taget det arbejde fra hende , hun havde haft interesse for ; hun var ikke jaloux på nogen , allermindst på de piger og koner , rygtet havde travlt med at pådutte historier med 

hendes mand — dertil var hendes tanker alt for kølige overfor ham ; mest jaloux var hun måske på dem , der havde børn , sådan som hendes søster Astrid , thi selv havde hun ingen . 
Den aften , doktor Pedersen var kommen hjem fra København , kom pienge over til lægeboligen for at hilse godaften . Kapellan pienge var en høj og mager ung mand , med tyndt krøllet hageskæg og tyndt lyst overskæg , som han altid gik og spiste ; han var en af dem , der tilbringer hele livet i kamp med sig selv : lige fra det , han som ung student havde læst Kierkegård , havde han fået øjet op derfor og var sig den evige strid i sin natur fuldt bevidst , om han blot altid med sit bedre selv måtte være på den rette side i kampen mod de onde magter i sit indre ! Han var af naturen ærlig og godhjertet , men nu havde han af overbevisning sluttet sig til den indre mission og måtte derfor , så ondt det end gjorde ham , tvinge sig til at fyre op i helvede for dem , der tænkte anderledes . Han var af naturen ydmyg , men så havde nogle fromme sjæle engang fortalt ham , at hans hovede mindede dem om et kristushoved , og siden havde han ofte måttet kæmpe med sit hovmod 

for ikke at se sig selv som en af de ideale skikkelser i Uhdes billeder . Han var af naturen kysk , men havde også her mangen svar kamp at bestå mod fristeren . 
Og fristeren drog ham over til doktor Pedersen . Den gamle skolelærer var just gået hjem den aften og doktoren inviterede straks kapellanen ind i sit konsultationsværelse . Derinde var den ene væg optaget af bogreol og instrumentskab ; på de andre hang store kolorerede vægtavler , forestillende menneskelige organer , hvor man i kolossal forstørrelse så indvoldsdyr som glubende rovdyr opæde deres bytte , og bakterier formere deres mægtige kolonner imod forsvarsløse røde blodlegemer , og midt imellem disse billeder , der kunne få blodet til at isne på den modigste patient , hang vejkortet over Skals og omegn , med vejene omkring vesterkøbing og ud langs begge sider af fjorden . 
Det var en pine for pienge at være herinde , det var en ofte gentagen fortvivlet kamp for ham , en kamp , hvori hans bedre jeg hver gang lå under . Ti derinde opvartede hans vært med sine pikante doktorhistorier , historier , som pienge i sit ensomme indadvendte liv 

aldrig havde hørt mage til , om ting og forhold , han aldrig før havde haft anelse om — historier , som fyldte hans nætter med drømme og hans dage med kamp mod syndige tanker — han vidste , det var af det onde , alt det bedste i ham oprørtes , men dog kunne han ikke modstå . 
Aldrig , at han selv lærte at fortælle igen , hans natur var kysk , han var og blev så naiv , så blød , så kvindeblød ; og der kunne komme op i ham en dyb uvilje mod al den råhed , som var ham så fremmed , — og dog kunne han ikke gøre sig fri for den magt , doktor Pedersen havde over ham lige fra den dag , han havde set ham operere , kunne ikke stride imod dette sansepirrende , der var i at høre på dette uudtømmelige væld af historier , fra et helt andet liv end det , han havde kendt . 
Det var måneklar aften , da pienge gik hjem ad vejen til præstegården . Gærdet om præstens have løb et stykke langs vejen ; der stod den gamle præsts husholderske lige i månelyset . Hun hilste fornøjet :  » Godaften , hr . Pastor ! «  — en stærk ung bondepige var hun og hendes hvide tænder lyste , idet hun smilede imod ham . 

» Et brilliant kvindfolk , «  havde dokto .' Pedersen en aften sagt om hende — tit og mange gange havde han set hende gå ned ad vejen til doktorens hus — brilliant kvindfolk — å , gud , led os ikke i fristelse ! 
Kandidat pienge gik ikke gennem haven op til sine værelser , som han plejede , men tog sin nøgle frem og gik ind ad hovedindgangen , , skønt han så måtte gennem alle præstens Stuer , før han nåde sin egen . 

vi . 
Det er en grå forårseftermiddag med råkold luft og våde gader udenfor , inde i doktor høsts lune spisestue sidder Lorenz og Astrid ved kaffen , den lille dreng i sin høje stol imellem dem . Lorenz sidder i tanker med begge arme på bordet og leger nervøst med et stykke sukker , Fru Astrid holder et åbent brev i hånden , mens hun taler til ham og læser enkelte sætninger deri højt for ham . Brevet er fra svogeren i Skals med efterskrift fra Helga og er en atter gentagen opfordring om at komme over til vesterkøbing og helst komme straks i dette forår sammen med muddermaskinen og al den anden fremgang i byen . 

siden svogerens besøg for tre uger siden havde de tanker ikke været ude af Astrids hoved ; jo længere foråret nu led frem , des stærkere vidste hun , længslen efter landet og frisk luft ville komme over hende , hun tænkte på sommertiden , når luften herinde blev så ulidelig kvalm mellem grå mure og grå brosten , og ligesom dirrede dagen igennem af skrig og skingre børnestemmer i gaderne — så tænkte hun igen på , hvordan hendes lille drengs kinder aldrig ville blive så røde som andre drenges , hvordan hans små fødder ville vakle og trættes mellem fortovenes toppede sten — og alt til ingen nytte , ja , til mindre end nytte , ti også for Lorenz og hende ville livet udenfor blive lysere og lettere , mindre tynget af de evige tanker om fremgang , der skuffedes , om god lykke , der aldrig ville komme . 
Og Lorenz sagde intet imod , han , som altid før havde sat sit  » jeg vil ikke give op , «  mod hendes halvvejs overtalelser , han bare sad stille med et tungsindigt , næsten bedrøvet ansigt og hørte på hende . 
Den kunne komme over ham i denne tid , angsten for udkommet og fremtiden , som en 

ren fysisk smerte , et klemmende tryk for brystet , der sugede hans kraft , åd hans energi , til han følte sig så modløs , så slap , — gav efter uden modstand som et dyr , der har gået i den sikre strandkant og pludselig synker i kviksand , og kæmper og strider imod , til det føler , at al modstand intet nytter , og så slapt lader sig synke i det levende , kvælende sand . 
Og når Lorenz følte denne fortvivlelse over sig , måtte han søge ud , bort fra hjemmet , ud til de patienter , han havde , eller blot ud hvorsomhelst , for at være ene og ikke være den , han elskede , til byrde med sine tanker , som han vidste , hun kunne læse ud af ham . 
Efter kaffen rejste Lorenz sig for at gå ud . 
» Går du over i baghuset i dag , min ven — hvordan går det den gamle der , kan hun snart se ? « 
» Å ja , jeg tænker snart . Det går ikke altid så hurtigt , som man venter — især i den alder . «  Lorenz svarede adspredt , tøvende . 
Så gik han over gården , op ad trappen , smalle trapper , der i stejl spiral snoede sig opefter , renskurede mellem to og to afsatser 

og tiltrampede af smudsige støvler mellem de næste , skiftevis et støvet gårdvindu og så to smalle døre ved siden af hinanden for hver trappeafsats ; i de lavere etager var der navneplader på dørene , senere et visitkort og allerøverst blot et kridtet navn udenpå ; deroppe hørtes grove stemmer indenfor — jo højere Lorenz kom op , jo langsommere gik han , standsede for hver afsats og så gennem vinduerne ned i det dybe gårdsrum — det var , som han ikke rigtig kunne få vejret , han , der dog var vant til at springe op til femte sal — oppe på den øverste afsats , hvor loftet over trappen blev skråt og selve trappen endte i en lang gang med mange døre , der standsede han og løftede hånden for at banke på — det var , som han helst havde holdt sin hånd tilbage og var flygtet ned igen uden at gå ind . 
Derinde i et stort koldt kvistværelse lå en gammel kone på sin seng og jamrede sig . Ved siden af sengen sad en nabokone og læste højt af et kolportørhefte med rødt omslag , prydet med rocamboles fysiognomi . Da den gamle i sengen hørte døren gå , tog hun sig op til øjnene , der var tilbundne med et stort 

tørklæde og spurgte klynkende :  » Er det doktoren , der kommer ? Å herregud , å herregud , har de nu ikke plaget mig længe nok , å lad mig arme gamle skrog slippe , heller slippe ud af denne verdens jammerdal , lad mig heller slippe end ligge og pines længere ! « 
Lorenz gik hen til sengen , talte beroligende til hende , løste forbindingen , så på det syge øje og bandt det resigneret til igen . Det var resultatet af hans store operation : intet syn , nogle ugers betændelse og feber , der vel ville tage de sidste kræfter fra den gamle sjæl — sligt hænder på søen , så sælen , han blev skudt i nakken ! 
Lorenz gik ned ad trapperne igen , over gården , ud om hjørnet , ud ad den lange gade , der førte vestover , ud , hvor gaden blev til vej , og vandet stod i store pytter og frisk grønt græs spirede frem mellem sidste Års visne græstotter og forÅrsblæsten fejede hen under den grå himmel . 
Men blæsten , der fejede hen over den våde fælled med de duknakkede får græssende langs vejgærdet , og hen over den flade strand hvor den jog som piskeslag over den grå sø til den flade strand på den modsatte side , 

hvor man kunne se træerne dukke sig tor vindstødene — den formåede ikke at feje de tunge tanker bort fra lorenz’ sind . Han stod stille og så sig tilbage , ind mod byen , over telefontrådene , der hang fulde af halmstrå og pjalter og lange papirshaler fra drengenes drager , ind mod de yderste kasernehuse , der stod som udløbere fra alle kasernegaderne derinde , hele den farveløse stenørken med dens tristhed og råhed og arbejde og opofrelse og skuffelse og selvopgivelse og trofasthed og stille lykke — sådan som den stod der som ten vold udenom den by , han engang havde sat sig for at erobre 1 
og han følte , at han havde tabt troen på sig selv . 
Gang efter gang i de sidste år havde han tvivlet om sig selv , tvivlet om at kunne vinde frem , som han havde tænkt — altid var han stødt mod noget eller havde følt sig holdt tilbage af noget , han ikke havde magt til at overvinde — men denne gang var det ikke tvivl alene , denne gang var det et tabt slag — mere end et tærningkast , han ville tage varsel af , som var mislykket — en ulykke bragt over en lidende stakkel , der som hans 

nemesis ville kræve soning . Det ville til soning kræve opgivelse af hans livsmål , det krævede det allerede ! 
Ja , han havde tabt troen på sig selv nu , men endnu mere pinte det ham , at andre , at den , han nødigst ville vide det om , at Astrid også ville tabe troen på ham . Hun vidste intet om , hvor fuldstændig den operation , de havde talt så meget om og ventet så meget af , var mislykket ; han havde holdt det skjult for hende , sagt , at alt gik efter ønske , og under alle slags påskud hindret hende i at gå op og besøge den gamle . Alligevel gik han nu i angst for at hun skulle få sandheden at vide — det var jo så let ; det var jo så usandsynligt , at det kunne blive ved at skjules for hende — gennem hele huset , på trappegange og i kældere taltes der jo om det . Og mere end for sin egen samvittighed frygtede han for at se hende vide hele sandheden . 
Der kom to højrøstede sjovere hen ad vejen , Lorenz for op af sine drømme , idet de gik forbi .  » Ska’ du rette dig efter din kælling kanske ? «  sagde den ene til den anden og lagde indtrængende hånden på hans skulder ,  » har 

hun noget at mukke over , ka’ hun vel få et par på kajen ! « 
Det var mørkt , da Lorenz kom hjem ; i stuen , hvor Astrid sad og syede , var lampen tændt . Så snart han trådte ind , så han , at hun vidste alt . Hun havde grædt og kom ham ophidset i møde .  » Hvorfor har du skjult for mig , hvordan det stod til deroppe ? Er det , fordi du ingen tiltro har til mig , eller er det , fordi du skammer dig over dig selv — hvor skal jeg nogensinde kunne tro på dig , når du lyver for mig ? «  så brød hun ud i hulken :  » å , du har ikke kunnet gøre for det , du har kun påtaget dig mere end du har kunnet , du har trot for stort om dig selv , Lorenz , det har vi begge gjort — var det , fordi du ville skåne mig , at du har holdt det skjult for mig , var det , Lorenz ? « 
Lorenz ville tage hendes hånd , men hun trak den tilbage . 
» Når skal jeg blive glad igen , Lorenz — kan du huske i gamle dage , da talte du om den livsglæde , der var i mig — ja , livsglæden , den har du taget fra mig og ingenting har du givet mig i stedet — og troen , den har du taget fra mig og ingenting har du givet 

mig i stedet — bare tro på os selv , på , hvad vi selv kan udrette , og hvad vi selv kan magte — jeg er bange , det holder heller ikke , Lorenz — men dig vil jeg tro på , dig vil jeg stole på , jeg må ikke tvivle på dig , jeg kan , jeg må ikke miste dig ! « 
» Men du ser , min egen ven , «  vedblev hun roligere , det kan ikke blive ved at gå sådan — har vi mistet alt andet , og skal vi nu miste modet med , det tåler vi ikke — lad os opgive alt dette , lad os gøre , som svoger Joakim bar rådet os ! Jeg har tænkt over så meget i eftermiddag , også før jeg fik det at vide om konen , og det står for mig så afgjort , at vi må gribe til , det bliver måske lykken for os alligevel ! «  så faldt hun ham om halsen og græd igen :  » tænk , nu kommer somren igen , tør du tage ansvaret for , at vor dreng skal miste sine røde kinder herinde — nej , nej , Lorenz , lad os tage bort herfra ! Se , hvor fattigdommen lurer på os herinde , den må ikke gribe os , vort barn må ikke blive et proletarbarn ! Opgiv det , du ikke kan magte , giv det op , videnskab og ærgerrighed og hvad det alt er — giv det op og tjen penge , tjen penge , tjen penge ! « 

Lorenz sad tavs den hele aften , tog nu og da en bog eller en Avis og forsøgte at læse , men hele tiden var det , som han brød alle gamle luftkasteller ned og jævnede dem med jorden , så ville han på ny bygge andre op på den gamle grund , men da stod det så tydelig for ham , hvad der var at gennemgå —• hele livet , som det havde været det sidste år , i dette triste kvarter i udkanten af den store by , et glædetomt liv uden tro på sig selv ; og det var , som om den gamle kones klager deroppe fra kvisten ville til evig tid blive i dette flus , modtage ham hver gang han kom hjem træt og mødig , følge ham op ad trappen , ind i hans Stuer , tale til ham ud af hans hustrus sørgmodige øjne , han ville høre dem over sin drengs pludren — drengen , som skulle vokse op med blege kinder — 
før han gik i seng , læste han en gang til svogerens brev , om og om igen , med den stolte beskrivelse af , hvad der var at tage fat i , og hvor storartet han selv , doktor Pedersen , havde det — og om natten drømte han en forvirret drøm om , at han igen gik forbi de sidste kasernehuse , ud ad fælleden , — der så han sin svoger stå i en stor kartoffelmark og 

grave kartofler op , og Astrid med drengen stod og så til ; men da han kom nærmere , var det ikke kartofler , men blanke kronestykker , der hang ved rodtrævlerne , og svogeren samlede det ene skæppemål fuldt efter det andet . Men da drømte han , at han selv gik hen og tog Astrid og drengen ved hånden og lovede dem , at han skulle gøre det bedre endnu , han gik med dem ind ad byen til , hvor brostenene begyndte , der tog han en femøre op af sin pung , den eneste der var , en overnaturlig stor femøre , og kastede den mod stenbroen , men i det samme , den faldt imod stenene , smuldrede den til støv — 
og næste morgen skrev han til sin svoger , at han og Astrid nu havde bestemt sig til at følge hans råd , og at han i næste numer af ugeskrift for læger ville avertere , at han fra første maj agtede at nedsætte sig i vesterkøbing . 

vi . 
Vesterkøbing lå og solede sig i bunden af sin brede åbne fjord den forårsdag , Lorenz høst kom dertil . Det første indtryk , han fik , var , at vesterkøbing var en ualmindelig søvnig lille by . Hotellet med façade mod den lille træplantning omkring byens ældgamle vandpost , hvorfra hovedgaden gik ud , den lange brede gade , som man kunne overse i hele dens længde til den yderst ude drejede til venstre og den modsatte husrække langsomt svingede omkring og spærrede udsigten — den følelse , man havde af at være en individualitet for sig , når man spaserede hen ad fortovet , en følelse , som om en var bleven højere og ens ben længere end før — de smalle sidegader og krogede smøger , der mundede ud i 

hovedgaden med et  » Skridt «  malet med store hvide bogstaver på hjørnerne , så det skar i øjnene i middagssolskinnet — alt lige til byens Avis , på hvis bagside Lorenz læste sit eget avertissement , mens han sad ved hotelvinduet og røg en cigar , satte ham i stemning til her at gå en rolig , af intet uforudset afbrudt tilværelse i møde . 
Men allerede på forsiden af den samme Avis varsledes i ledende artikler om ny tider for byen og Lorenz fordybede sig i de højstemte beskrivelser af den ny æra , der ville oprinde for denne lille søvnige købstad , skønt ingen tegn endnu kunne ses dertil ude på den mennesketomme gade , hvor græs groede mellem brostenene i lange udløbere fra pladsen om vandposten , og medens han beskæftigede sig med at udmale sig en sådan forandring i fantasien , sad hans hustru inde i et af hotelværelserne for at få drengen til at sove lidt efter rejsen . Lorenz tog igen fat på sin Avis og åbnede den , indeni fandt han en lang afhandling om hypnotismen , som der netop det år taltes om alle vegne , han begyndte at læse den med et skuldertræk , så søgte han efter underskriften og fandt der 

navnet j . Pedersen , Skals .  » Ja så , «  sagde han til sig selv og læste lidt mere interesseret : det var en ret overfladisk beskrivelse , holdt i en overlegen tone , først om disse ny epokegørende fænomener , der åbenbaredes gennem hypnotisme og magnetisk søvn , så et mere populært mellemstykke om , hvordan det gik til med sådan søvn , endelig en alvorlig på-mindelse om , at sådanne eksperimenter ubetinget og alene burde overlades i lægernes hænder som de eneste kompetente mænd , der sad inde med forståelsen . Lorenz trak igen på skuldrene :  » Humbug — men hvor det ligner ham ! « 
Da drengen havde sovet , gik de alle tre , Lorenz og Astrid med den lille mellem sig , ud ad hovedgaden , til den drejede om og førte ud til en allé med petroleumslygter mellem to rækker spinkle rønnebærtrær , der førte op til jærnbanestationen og videre ud til den brede landevej . Det gik jævnt op ad bakke , til man yderst i alléen nåde en tre fire udsigtsbænke — ud ad denne allé til disse bænke , som kaldtes verdens ende , var vester-købings spadserecorso , men nu i middagstiden var her ingen mennesker , — her satte de sig da 

ned og tog det første syn over den by , der i fremtiden skulle være deres hjem . Helt op imod alléen , skilt derfra ved byens store kirkegård , lå kirken og beherskede hele byen med sit høje spir , foran den lå de røde Tage i tæt klynge fra bakken ned om fjordbredden , fjorden selv lå blank og blå i solskinnet , et par forladte havnearme strakte sig et lille stykke ud og tabte sig i en hej skærgård af kampesten i det flade vand . Længere ude i fjorden var løbet markeret med riskoste , den ene fjordbred ligefor kunne de overse : jævnt skrånende terræn var det , med småskove og levende hegn , Møller og bøndergårde og helt nede ved strandkanten små fiskerhytter langs en hvid sandstribe — den anden fjordbred var halvvejs skjult af byen og de bakkede pløjemarker i forgrunden , længere ude blev det fladt land , som tabte sig i uendelig fladhed , så landet næppe øjnedes som en stribe engang , men kun træer og huse tegnede sig enkeltvis i horisonten mellem den stille fjord og den klare himmel , indtil længst ude højt skovland hævede sig som en 0 op af vandet . 

der var næppe noget i landskabet , der ville kunne begejstre en maler , det var jævnt , hyggeligt dansk , , og der kunne blive et godt hjem her — det var ikke livets store udsøgte gæstebud , her bødes på , men jævn , god borgerlig kost . Sådan omtrent tænkte Lorenz , da de gik tilbage ad alléen for at spise middag på hotellet , inden han om eftermiddagen gik ud for at hilse på byens to læger . 
Han gik først til distriktslæge mus , som boede i det anseligste hus på hovedgaden . Han blev særdeles elskværdigt modtagen , men distriktslæge mtius forstod ikke rigtig , hvad han ville her . Distriktslæge mus troede aldeles ikke på det , der taltes og prækedes om byens forventede fremtid . Vesterkøbing havde aldrig i de mange år , han havde bot der , gjort noget fremskridt , ikke engang da de havde fået sidebane ind til hovedlinjen ; så alt det , de talte om havneanlæg , endnu en jærnbane , opmudring af fjorden , dampskib på England , svineslagteri og fanden og hans oldemor — alt det ville han først se for sine øjne , før han troede det . For resten nærmede tiden sig stærkt til , at han , doktor mus , kunne holde halvhundredårs jubilæum som 

læge i byen , så han indså jo det rimelige i , at en ung mand nu kom dertil — men hvad ellers en ung mand ville der , når han på nogen måde kunne danne sig en fremtid noget som helst andet sted , det forstod gamle doktor mus slet ikke . Så kom Fru mus ind , hvidhåret og fin , og førte samtalen , hun talte om høsts fader , hvis skrifter hun havde kendt , før han selv , Lorenz , havde lært at stave ; det glædede hende meget , sagde hun , at få så vakre unge folk til byen , og hun bad ham endelig gentage besøget sammen med sin hustru , de skulle se , de ville nok blive tilfredse her — hun , gamle Fru mus , holdt nu så meget af det fredelige idylliske vesterkøbing , og ville føle sig helt trist , om de nogensinde skulle få lavet hendes by om til en larmende handels- og fabriksstad . Nå , hendes mand mente nu , det havde ingen nød , for deres levetid behøvede de næppe at gøre sig sorger af den grund . 
» Der vil såmænd også nok blive noget for dem at bestille , «  fortsatte hun ,  » jeg er vis på , mange patienter , som min mand nu er træt af , vil de kunne få at behandle . «  og idet Lorenz tog afsked , udtalte hun igen 

ønsket om , at de alle måtte komme til at føre et behageligt samliv , hun var sikker derpå nu , men hun havde jo været lidt ængstelig , da hun hørte , at en ny læge . ville komme til byen , ti der var vist mange af de unge læger nutildags , der slet ikke var så behagelige at omgås . 
Så gik Lorenz tilbage ad hovedgaden , forbi hotellet , ned til havnen , hvor doktor Franck boede i en elegant ungkarlelejlighed med udsigt over tømmerpladserne indenfor de invalide havnemoler . Doktor Franck var en ungkarl omkring de fyrre og betragtede sig selv som en skibbrudden mand , hvem en ublid skæbne havde kastet i land på denne øde kyst , hvor han levede alene med sin hund , og for resten , når han gad , førte tonen an i byens selskabsliv , arrangerede garden-parties om somren og dirigerede de fineste baller om vinteren , men ellers altid talte om , at nu ville han for alvor rejse bort fra dette elendige hul . I sine første kandidatår havde doktor Franck sejlet som læge på thingvallabådene og i et årstid havde han endda forsøgt at praktisere i New York . Siden da havde han beholdt forskellige engelsk 

amerikanske manerer , som ikke før hans tid havde været set i vesterkøbing : han introducerede whisky i byens klub i stedet for cognac , gik altid med en kostbar diamantnål i sit diskret couleurte slips , som han varierede for hver dag i ugen , og lod gerne sine benklæder sy for vide og for lange , så han kunne gå med dem let opsmøgede over anklerne . Meget ofte tog han små ture ind til hovedstaden og bad da sin ældre kollega godmodigst tage sig af hans patienter ; alligevel beholdt han den egenlige fine praksis i byen — hans nonchalance tilgav man ham iet på grund af det udenlandske skær , der var over den . Ti også udenfor selskabslivet var han en prægtig læge , der vidste råd og rede for alt , fra de mindste spørgsmål i husaffærer til de alvorligste sager , og i familjerne blev han aldrig træt af at holde drengene til sport og friluftsliv , og få de unge piger så vidt mulig  » stylish «  — han ville ikke vide af denne overdrevne kvindelige blyhed , der kan dække over så megen ubetydelighed , endnu mindre sådan fjantet og påtrængende frihed og raskhed , som nogle af dem anlagde — nej , ladylike 

som en engelsk dame , taktfuld reserveret selvbevidsthed , med ét ord : stylish ! 
Aldrig havde der været nogen misforståelse eller noget ondt ord mellem ham og doktor mus . Ti doktor Franck havde i sin tid retmæssig overtaget sin praksis efter en anden læge , der var udnævnt til distriktslæge andetsteds , og gamle doktor mus havde fra første øjeblik syntes godt om den livsglade unge kollega . Og i de ti år , doktor Franck nu havde praktiseret , havde doktor mus aldrig nægtet ham nogen tjeneste , og han havde tålmodig taget’ imod alle de patienter , som først havde rådspurgt doktor Franck og af ham var henviste til distriktslægen , ti doktor Franck havde et ypperligt blik på straks at kende tilfælde , der ville gå dårligt , fra sådanne , som ville forløbe godt , og den første slags viste han da , når han kunne , til doktor mus . Følgen blev , at den enes patienter næsten altid kom sig , den andens døde ofte , men det at dø under doktor muus’s behandling var en så regulær måde at dø på , at det ikke faldt nogen af byens folk , som jo alle havde kendt doktor mus fra de var små , ind at ræsonnere derover , og medens det hævede 

doktor francks’ ry , kom det i alle de år i ingen henseende doktor muus’ anseelse til skade . 
Således var alt gået i fred og ro , indtil den ny læge kom ude i Skals . Det spurgtes snart ind til byen , at han var en venstredoktor og som sådan udelukkende hørende bondelandet til og ikke en købstad som vesterkøbing . Men efterhånden bragte rygtet også besked om hans store kirurgiske bedrifter og ligefremme mirakelkure . Og en skøn dag , da en meget syg mand havde sendt bud til doktor Franck , og dr . Franck havde sét lidt på ham og sagt til ham , at det måske blev en langvarig historie og da han , Franck , om få dage skulle en tur til København , ville han råde ham til hellere at kalde dr . Mus — så hændte det , at den syge sendte bud til Skals i stedet for til dr . Mus , og endnu værre hændte det , at den syge mand kom sig og selv kunne hilse på dr . Franck , da denne kom hjem fra sin rejse . Således havde doktor Pedersen første gang fået foden indenfor i vesterkøbing og efterhånden som det frastødende radikale gik af ham , vandt han bestandig sikrere fodfæste , på en måde , som 

det endnu aldrig var sét i vesterkøbing for en læge , der boede på landet . Samtidig var der kommet telefonforbindelse ud til Skals , så det blev næsten , som om dr . Pedersen boede i selve byen , og mand og mand imellem fortaltes historierne om hans store dygtighed — bare en . syg mand i byen hostede ind i telefonen , kunne han sidde hjemme i sin stue og nøjagtig sige , hvad den mand fejlede — og piller og dråber , som i mange Herrens år havde været forlangt på vesterkøbing apotek som dr . Muus’ piller og dr . Muus’ dråber , måtte vige pladsen for dr . Pedersens nymodens medikamenter . Men hverken dr . Mus eller dr . Franck holdt af at blive anmodede om at kalde ham i konsultation eller i det hele omgås ham med kollegial intimitet , ikke alene fordi han i sin tid var begyndt som politisk læge , men også fordi han ved enhver lejlighed søgte at avertere sig selv , lige fra hans hovne køren ind gennem vesterkøbings gader i skarpt trav , indtil hans stadige artikler i vesterkøbing Avis , hver gang et eller andet medicinsk emne kunne antages at ville imponere folk . 

derfor stillede både dr . Mus og dr . Franck sig betydelig venligere end de måske under andre forhold ville gjort , til en ny læges ankomst til byen . 
Lorenz traf både dr . Franck og hans flund hjemme . Dr . Franck gav ham muntert hånden , tyssede på sin hund :  » Nå nå , doggie , læg sig , doggie , ikke æde konkurrenten , det kan du lade mig besørge ! «  så ringede han på den kone , der holdt hus for ham , hun bragte vin og glas , og de to læger var snart inde i livlig og utvungen samtale . Dr . Franck forholdt sig også skeptisk overfor vesterkøbings store fremtid .  » Se der , «  han pegede ud ad vinduet ned på tømmerpladsen , hvor to , tre arbejdsmænd lå og snorksov i solen mellem tømmerstablerne ,  » tror de , det er den slags folk , der bygger en verdensby ? « 
Mest talte dr . Franck i sådanne korte sætninger , tørt og ironisk , som det var hans vane , men i samtalens løb fik han tilsist talt sig helt ivrig .  » Det glæder mig , «  sagde han , da Lorenz rejste sig for at . gå ,  » at de ser ud til at være en gentleman . Ja , det er alvor , det at være læge er ikke mere ensbetydende med at være gentleman , om det for resten 

nogensinde har været det . Ha , ha ! tænke sig at få påtrykt det kongelige danske universitets stempel for at være en out and out gentleman , en dannet mand , en fin mand ! og det blot fordi en så og så mange år har været student ved samme anstalt , gud hjælpe os — kan de sige mig , doktor høst , hvad vej de bedre kan finde for at undgå dannelse og politur på et ungt menneske — se på vore gennemsnitsstudenter med deres uvidenhed og indbildskhed og sig mig , hvad dannelse har de , hvad begreb har de om at optræde og gøre sig gælderide mellem mennesker ? hvad omgang søger de , hvad adspredelser tager de del i , hvilke familjer kommer de i ? — svar mig på alt det og se om de kan få andet syn derpå end mit : proletarer er de , rene proletarer , åndeligt og helt igennem , de må jo blive det , hele milieu'et , hvori de lever , tvinger dem jo dertil — hvor skal de kunne blive andet end low kaste ? 
Jo , vi har set herude , kan de tro , studiernes forædlende indflydelse — sådan at de vil kunne forstå , det er ærlig ment , når jeg siger , at det glæder mig at have fået et andet indtryk af dem ! « 

så trykkede han lorenz' hånd og fulgte ham ud , men vedblev diskussionen helt ud på trappen : 
» Jeg forsikrer dem , jeg regner den halve time for mere nyttig , som jeg anvendte på at lære at binde mit slips end alle de år jeg hersede med latin og græsk — giv mig en husmandsdreng , siger jeg dem , og lad mig lære ham engelsk , med ham skal jeg slå hver en indbilsk student med al hans lærdom og grundige udygtighed sønder og sammen — jeg svarer dem for , min husmandsdreng skal komme frem og blive til noget , men hvad bliver sådan en kejtet student til , når ikke livet i tide får ham ordentlig under skrub-høvling ? « 
Da Lorenz kom tilbage til hotellet , var doktor Pedersen og Helga komne . Helga sad hos Astrid ved vinduet med drengen på skødet , hendes mand kom højrøstet Lorenz i møde :  » Nå , hvad synes du så , er det ikke en nok så pæn lille by , men giv bare tid til næste sommer , så skal i se , hvad den bliver til 1 du har vel været rundt at hilse på kollegerne — du ser , de er ikke videre farlige — den gamle , distriktslægen , er jo skikkeligheden 

selv og imbecil inden næste år ; og Franck , flink fyr , Pokkers flink fyr , havde alting ude på landet førend jeg kom , men går og bliver reduceret , reduceret — drikker , siger man — morfin , siger man — nå , kæk fyr alligevel ! « 
Helga blev siddende ved vinduet :  » hvor i er uforandrede begge to ! «  sagde hun .  » Synes du ? «  svarede Astrid , og i det samme gik det op for hende , at flelga var den af dem alle , som havde forandret sig mest : der var kommet noget strengt i hendes træk , noget fremmed koldt over hendes væsen , sådan som hun i gamle dage kun var , når hun kom . med sine mest bidende spydigheder , og så igen var der noget heftigt over alle hendes bevægelser og stemninger — Astrids dreng var straks bange for hende , men lidt efter lidt blev de gode venner , da tante Helga gav sig til at fortælle om , hvad de havde derude på landet , hvor de boede , akkurat ligesom på bedstefaders præstegård , ja meget finere , og vejen dertil gik lige ud ad den brede gade , han kunne se , hvor de om et lille øjeblik skulle køre , så snart onkel Joakim havde hentet sine to brune heste . 

doktor Pedersen trak sit ur op af lommen :  » Nu går jeg hen efter min vogn , i tager da med til Skals i dag ? Vi har alt i orden til at modtage jer , og der er plads i vognen til os alle ! « 
Lorenz takkede for indbydelsen og gav sig til at pakke deres rejsetøj sammen . Derved fik han øje på avisen , som lå på bordet .  » Så du har slåt dig på hypnotismen ? «  spurgte han sin svoger . 
» Å , du mener i anledning af den opsats i avisen . Ja , noget er jeg også begyndt at eksperimentere dermed — man følger da med videnskaben også herude , véd du — og efter de forsøg agter jeg at blive ved . Har man engang fået ord for at være mirakeldoktor , sér du , hvorfor da ikke være det fuldtud ? « 
Inde i købmand Mikkelsens gård , hvor diligencen til Skals holder , plejer doktor Pedersen også at sætte sit forspand ind , hvormed han så mangen gang for spøg har kørt diligencekusken agterud . Han kommer ind gennem porten , hilser kendt rundt i gården , hvor folkene lige er vågnede af deres middagslur , og giver købmand Mikkelsen hånden :  » hvordan står det til i dag ? « 

» Hvordan tykkes doktoren om den ny doktor , her er kommen til byen ? « 
» Å jo , Mikkelsen , han er en rigtig dygtig mand , jeg har kendt ham før , dengang vi studerede sammen , en svært dygtig mand — sådan i de teoretiske dele af videnskaben — de dele , som vi to praktiske folk , Mikkelsen , ikke kerer os så meget om , vel ? « 
Så steg han op i sin vogn , slog knald med pisken og kørte om ad hotellet for at hente de andre . 

Viii . 
Fru Helga og kandidat pienge gik sammen hen ad landevejen gennem Skals by . De kom fra et møde i Skals kvindeforening , hvor Fru Helga var kasserer og , siden hun var begyndt at få interesse for foreningens arbejde , den ledende ånd . Straks , da hendes mand næsten havde tvunget hende til at tage del i disse møder , der var begyndte som rene religiøse missionsmøder , havde hun holdt sig for sig selv , kold og reserveret , hun følte sig de andre i forsamlingen overlegen og så helt med uvilje på dem , fordi hun følte , hvor hun egentlig løj for sig selv ved at komme her . Hun fandt det hele så meningsløst — den var hende så fremmed , den naive religiøse inderlighed , der var over disse skikkelige folk , 

og hun tænkte blot på , når de første måneder var gået , at melde sig ud igen eller i det mindste undlade at give møde . Men hun var straks bleven valgt til foreningens kasserer og havde ikke kunnet undslå sig for dette tillidshverv , og da den første vinter indtraf , var det hende , som kom med forslag , der mere og mere vendte foreningens præg fra det rent religiøse til mere almindelige velgørenhedsformål . Og det blev da hendes arbejde at holde den i dette spor og her fik hun pienge med sig . Fra først af havde der været en stille , men nok så hård kamp imellem dem , idet pienge for sin samvittigheds skyld troede at burde opretholde missionen som foreningens egenlige formål , men overfor Fru Helgas energiske vilje og myndige sunde fornuft holdt hans principer ikke stand , og lidt efter lidt gav han i alle dele efter for hende . Hun på sin side fik mere og mere sympati for pienge — igennem hans overspændte Iver for tillærte meninger skinnede på hvert punkt hans naivitet og uerfarenhed , så hun ofte måtte smile ad ham som ad et barn , men samtidig var der så meget nobelt i hans væsen , hans tro var så ærlig , hans medfølelse var så hjertelig ; 

selve hans stemme lød så smukt og inderlig , når han læste op på deres foreningsmøder — og Helga , som lidt efter lidt var kommet til at misunde de andre den fred , de fandt i deres ureflekterede kulsviertro , den hun ikke kunne dele , søgte lindring for al den uro , der var i hende , ved lange og stilfærdige samtaler med pienge — ikke om religion , ti om den sag havde de fra først af klaret hver sit standpunkt for hinanden ; men der var i hans naive idealistiske tankegang så meget , der føltes som en befrielse fra den krasse materialisme , hun engang ligesom havde påtvunget sig selv og endnu mere havde udviklet gennem samlivet med sin mand , og som hun nu , uden at hun kunne klare sig det fuldt selv , syntes , gjorde livet så tomt , så utilfredsstillende at leve . Således var der vokset en dyb fortrolighed op mellem hende og pienge , hun havde talt til ham om , hvor hun kunne længes efter mere og dybere indhold i sit liv — det var ikke religion , hun savnede , men noget at ofre sig for ; arbejde , som kunne fordre alle hendes kræfter , arbejde for andre , arbejde , som kunne bære frugt — og han talte til hende om sine anfægtelser og kampe og tvivl , dem 

han heller ikke undgik , men som hans dybt religiøse sind hjalp ham over ; det dybe religiøse sind , som hun fattedes — de havde begge deres at kæmpe imod og kunne føle sig så trætte og selvopgivne , og da var det dem begge mest af alt en befrielse at kunne mødes og fortroligt udveksle deres tanker med hinanden . 
Så gik de i den sene sommeraften hen ad landevejen sammen , de havde gået tavse ved hinandens side . Men da de kom lige udfør lægeboligen , talte Fru Helga : det var en bebrejdelse , hun havde at gøre ham , sagde hun , men hun måtte tale åbent og ærligt til ham , så måtte han tage det , som han ville . Forleden aften , da pienge havde besøgt dem , var hun , Helga , efter aftensbordet gået ned i haven , der havde hun gennem et åbent vindue hørt , hvad han og hendes mand havde siddet og talt om , hun havde hørt hvert ord , Joakim havde sagt , han taler jo altid så højt , og det havde bedrøvet hende meget , at han , pienge , havde kunnet finde sig i at høre på sligt . 
Helga havde talt myndigt , hun ventede ikke på svar , men rakte ham sin hånd til afsked og sagde :  » Ja , jeg ville blot sige dem 

det . Så taler vi ikke mere om den ting . Godnat ! « 
Pienge stod et øjeblik som bedøvet og så efter hende , idet hun gik ind gennem havelågen . Der var noget i ham , der kunne drevet ham til at følge efter hende , kaste sig ned for hende og kysse hendes hænder i ydmyghed — men han tog sig sammen og gik videre hen ad vejen , med bøjet hoved . Det var ikke alene af skamfuldhed , han bøjede hovedet , skønt det var den følelse , der var øverst i ham nu — nej , uvilkårligt var det , som han bøjede sig for den , der var stærkere end han . Aldrig havde noget menneske haft den magt over ham , som Fru Helga havde . Overfor hende havde han ingen vilje anden end hendes . Der var en sjælens energi over hende , som havde gjort ham til hendes slave , og når han alvorligt ville spørge og granske sig selv , så vidste han , at han levede ikke mere for sit kald og sin menighed og alle de opgaver , han havde tænkt sig at skulle leve for ; men kun for hende — alle hans sjæls tanker var hos Fru Helga , og ville hun nogensinde benytte sin magt , da ville han være som et siv i hendes hånd . 

og så var det lidt efter lidt gået op for ham , at hun tilhørte en mand , der ikke forstod hende , en mand , der vel satte en vis stolthed i at have en smuk hustru , men som intet anede om den sjæl , der lå bagved trækkenes skønhed , en mand , hvis råhed og brutalitet pienge tydelig nok så gennem den respekt , han endnu var gennemtrængt af overfor hans overlegne dygtighed . Den mand havde sikkert endnu aldrig bøjet sig for nogen . Og pienge tænkte på de samtaler , de i den sidste tid havde ført om hypnotismen , siden doktor Pedersen selv var begyndt at eksperimentere dermed på nogle af sine patienter , hvor de havde talt om den magt , det ene menneske derved kunne få over det andet — en dæmonisk magt —just i dette ord syntes pienge , han fandt den forklaring , en svag natur søger , idet den bøjer sig for en stærkere . 
Men somren gik hen uden nogen begivenheder , og vinteren med og det blev forår igen , markerne blev grønne , træerne sprang tidlig ud og landsbyens drenge begyndte at gå i vandet i mergelgravene . 
Og en eftermiddag sist i maj stod pienge oppe på sit kvistværelse og nød i dybe 

åndedrag den friske luft , der strømmede ind gennem de åbne vinduer fra de nysudsprungne blade på et stort gammelt valnødtræ udenfor . Solen skinnede varmt gennem bladene ind i hans stue i dirrende lyspletter og nedenfor vinduet , i havegangen , gik præstens høns og kaglede . Længe havde han gået op og ned i den lille stue , nu stod han stille og så ud , med et forpint udtryk i sit blege ansigt . Når han så tilbage over det forgangne år , da havde det mere end nogen anden tid i hans liv været et år fuldt af kamp og veghed og selvbebrejdelse , men tillige opfyldt af kærlighed , af hengivenhed , der havde lyst over al hans tanke og al hans gerning , som sollyset derude fyldte luften og spillede ind under hvert et af de unge valnødblade udenfor vinduet . Men hvad ret havde han til at nære denne kærlighed — kærlighed til en anden mands hustru ? uden håb , som den var , var den i sig selv en synd , ja tifold synd , ti hvad synd er større end denne : at attrå sin vens hustru ? Og endnu var dejo venner , doktoren og han , om end fjærnere end før , ti siden Helga ligesom havde åbnet hans øjne , havde 

doktoren ganske mistet sit tidligere herredømme over ham . 
Så bankede det på døren . Det var den unge bondepige , der holdt hus for ham og den gamle præst . Som hun havde forandret sig i det sidste år — først havde hun en tid været så overstadig lystig , at den gamle præst endog havde fundet sig beføjet til at tale et alvorsord med hende derom ; så ved juletid var hun lige så pludselig bleven tungsindig , græd meget , spiste intet og kom til at se sygelig ud ; den gamle præst talte atter med hende , opmuntrede hende , sagde , at han havde ikke ment det så slemt , da han havde taget hende i skole for hendes overgivenhed — hun bare græd og søgte til pienges missionsmøder , der kunne hun sidde og se så besynderlig på ham med sine store øjne i det blege forgrædte ansigt — pienge kendte dette ekstatiske blik , som han så ofte mødte hos kvinderne og var bange for , fordi han var så uvis over , hvad det betød . Og nu , da den unge pige frygtsomt trådte ind med de samme store øjne , følte han sig straks usikker , som han altid gjorde på tomandshånd , men han tog sig sammen og bad hende roligt sidde ned , om 

hun ville tale med ham . Hun satte sig i hans sofa og han flyttede en stol hen ved siden af , ti han så på hende , at hun var kommen til ham for at betro ham alt det , der tyngede hende . Så med ét smed hun sig ned på gulvet , omfavnede hans knæ og så op på ham med sine ville øjne . Da huskede han en aften , året før , og troede , hun ville friste ham . Han følte , hvor hendes arme klamrede sig om ham og hvor hendes runde skulder hvilede tæt ind mod ham , og med al sin magt ville han rejse sig og rive hende fra sig — så brast hun i gråd og bad så ynkeligt :  » hjælp mig , hjælp mig , kan de ikke nok hjælpe mig ! « 
» Der er en , der har magt over mig , der er en , der har magt over mig ! «  klagede hun og borede sit ansigt ned mellem hans knæ , så det løse blanke hår alene flød i skæret af det grønlige lys , der faldt ind gennem løvet udenfor .  » Der er en , der har magt over mig og når han siger : kom , da må jeg komme , og siger han til mig : gå , da må jeg gå , og det er ham , der har ført mig i ulykke , i ulykke , som jeg aldrig bærer ! Ved de . Hjælp for mig , så hjælp mig ! De , som altid 

ved så meget at sige til trøst , har de ikke hjælp for mig ! « 
» Men hvem er det da , der har sådan magt over dem ? « 
» Det tør jeg ikke sige , det vil jeg ikke heller . Å , jeg tør det ikke , for han har al magt over mig , og han ved alt , hvad jeg gør , han kan se mig i dette øjeblik , han ville aldrig høre op at forfølge mig , om jeg talte derom — skjul mig for ham ! «  med et ryk løftede den unge pige hovedet og så forskræmt omkring sig —  » for jeg bærer jo hans barn hos mig ! «  råbte hun ,  » å , det er den ulykke , jeg ikke kan komme over ! F'or det var jo slet ikke ham , jeg holdt af , men han havde magten over mig , det er så ulykkeligt alt sammen , det er ham , jeg er angst for , så angst , at jeg ved ikke , hvor hen jeg skal flygte , så angst , at jeg ikke tør være noget sted på jorden mere ! « 
Pienge havde taget hendes hænder og læmpeligt løsnet deres tag , nu ville han forsøge at tale hende til rette , men hun for op , helt vild og ustyrlig , løb hen til vinduet , som om hun ville styrte sig ud , men da pienge hurtig greb hende i skulderen , lod hun ham føre sig tilbage til sofaen , der kastede hun 

sig da ned i hjørnet , skjulte sit ansigt og vred sine hænder og hulkede , alt mens hun talte og stammede i halvt sammenhængende sætninger . Og altid kom det samme igen :  » han har magten over mig , han vil søge mig op , lige til verdens ende , hvor skal jeg flygte bort fra ham ! Og så barnet , hans barn ! « 
De snurrede rundt i pienges hoved , alle gode og varme ord , der havde al verdens barmhjærtighed og medfølelse i sig , men overfor denne fortvivlelse , der i vildhed sparkede hvert trøstende ord fra sig — til alt , hvad han sagde , svarede hun jo med de samme ord , igen og igen , som om hun var ude af sig selv — så fandt han tilsist intet at sige , intet andet end dette , som han også ligesom mekanisk gentog og atter gentog :  » Jeg véd ikke , jeg véd sandelig ikke , jeg véd sandelig ingen udvej ! «  — efterhånden blev da den unge pige roligere , løftede hovedet fra sofahjørnet , glattede sit hår , så ham igen lige ind i øjnene , til hun med et sæt rejste sig op og uden at sige et ord gik ud ad døren . 
Pienge var blevet ved at gå sagte op og ned ad gulvet , lige siden det øjeblik , hun var faret hen mod vinduet ; nu stod han stille og 

så efter hende , efter at hun var gået — hun havde set så underlig bebrejdende på ham , idet hun gik — så faldt han hen i sine egne tanker : også han var jo under en andens magt , en anden , der også kunne sige : gå , og han gik , kom , og han ville komme — det var blevet aften , lyspletterne var svagere , mere rødlige , og dansede nu helt oppe under loftet ; hønsene kaglede endnu der nede under vinduet , så galede en af hanerne — det for igennem ham med gamle forestillinger , hvordan var det , der stod skrevet : hanen galede og da gik Peder hen og græd ? 
Men næste morgen var præstens husholderske borte og et par dage efter blev hun funden i en mergelgrav . 
Det gjorde et dybt indtryk på pienge , dybere end nogen begivenhed , der hidtil havde mødt ham . Ti som et lyn viste det ham så rystende klart , hvor lidet han duede til sin gerning . I den grad havde hans egne tanker — hans egne syndige tanker — taget magten over ham og bragt ham bort fra hans livskald , at han end ikke kunne bringe trøst til den ringeste af dem , der søgte hans hjælp . Han så , at i hans kamp mod sig selv havde også 

her det bedste i ham været for svagt , og han lovede sig selv fra nu af at kæmpe hårdere . 
Græde over sig selv kunne han som apostelen Peder — nej , gud ske lov , der var dog andet og mere for ham at gøre ; en stor pligt var der endnu for ham . Hvem var det , der havde haft den magt over den unge pige , , som havde drevet hende i fortvivlelse ? Kun én mand kunne dette være , der var for ham ingen tviv ! derom — og han så sin pligt , så den så meget klarere , som det skulle være en af hans egne venner , han var kaldet til at vidne imod . 
Et par dage efter kom herredsfuldmægtigen kørende til Skals for at holde ligsyn sammen med doktor Pedersen , det var hurtig besørget og så blev han til middag hos doktoren . Pienge var bedt med , men havde undskyldt sig . Og det var en særdeles vellykket middag , ti Fru Helga lavede udmærket god mad . 
Men den dag sad pienge oppe på sit kvistværelse , der nu var ligesom fyldt med minder for ham , og harmedes over , hvordan det gik til i denne uretfærdige verden , han forestillede sig , hvordan nu doktoren og herredsfuldmægtigen ville sidde efter middagen , for 

spiste og røde i hovederne af drik og overbyde hinanden med deres historier , og han så Fru Helga som værtinde ved gæstebudet , forpint som hun måtte være — et belsazars gæstebud var det , men hvem , hvem skriver på væggen ? 
Og siden , da solen var ved at gå ned , holdt han det ikke ud længer , han tog sin hat og gik ud , til han kom til gærdet om lægeboligens have . Lian hørte stemmer derinde mellem buskene , tale og latter af højrøstede mandsstemmer . Pienge følte i det øjeblik en styrke i sig , der ikke var af ham selv , det var som ånden nu drev ham ind for at vidne og råbe til ham , der åd og drak derinde : du , du alene er skyld i denne unge piges død , skammer du dig ikke , som du frådser og svirer i samme øjeblik , du har rørt ved hendes lig ! Så kom tvivlen i det samme over ham og al hans styrke veg bort i et nu — havde han ikke selv sin skyld mod pigen , havde han talt og rådet hende , som det var hans pligt , dengang hun angst og bange kom flygtende til ham ? havde han ikke svigtet dengang , kendte han ikke nu sin afmagt — nej , han var ikke den , der kunne dømme nogen 

— han havde ikke styrken i sig til at vidne sandheden — 
så gik han stille bort , ad ensomme markveje udenom landsbyen og blev længe ude . 
Sent om aftenen vendte han tilbage , pakkede alt sit tøj ned i kasser , og næste morgen bad han den gamle præst om tilladelse til at rejse bort foreløbig for en tid . Den gamle præst sad i sit studerekammer op til ørene i personalhistoriske notitser , det var hans specielle mani ; han blev meget forvirret over denne uventede anmodning :  » Nå ja ja , men de kommer da for guds skyld snart igen , for jeg kan ikke hitte rede i noget som helst «  — så gik pienge tilfods i den dejlige sommermorgen ind til vesterkøbing . 
Fra vesterkøbing kom et brevkort med farvel til dr . Pedersen , og næste aften kom der igen brev til Fru Helga fra København . Det var et underligt forvirret brev på Vers , skrevet med pienges hånd , men uden underskrift . Fru Helga sad længe inde hos sig selv og læste det , hvert Vers flere gange igennem , for ret at fatte , hvad han havde ment , og det var , som om en dyb følelse var i færd med at bryde frem hos hende ; så tog hun sig sammen , 

lagde brevet ned i sit skrivebord og låste skuffen i med et hårdt smæld . 
Tåget og uklart var det også , det brev , skrevet ud af et underlig oprevet sind : 
forlængst du så og vel du ved , du fik mine tanker alle , for dig jeg bad min hedeste bøn om jeg turde min dig kalde — så slog jeg mine øjne ned for dine øjne klare , og dette blev min eneste bøn : med fred du lade mig fare ! 
Med fred du lade mig fare nu , du lærte mig livets digt , hvor bittert det er , hvor fuldt af fryd hvor dybt det er og hvor rigt — og derfor sér jeg roligt nu ind i dine øjne klare og takker dig og beder dig : med fred du lade mig fare ! 
Med fred til hver , der er faren vild , med fred til hver , som dømmes , med fred til hver en Vrå på min vej , hvor sorgens bæger tømmes — læg i mit fodspor mildheds glans fra dine øjne klare , og giv mig din hilsen med på vej : med fred så skal du fare ! 

Ix . 
Fru Astrid høst gik sin sædvanlige morgentur med sin lille dreng ud til bænkene i rønnebæralleen — i sin lyse morgenkjole og det hvide sommerliv ser Fru Astrid ud som en ganske ung pige , der glad og munter er ude at spadsere med sin lille Broder . De går langs vejkanten i det dugvåde græs op ad bakke , til byen ligger som forgrund med ny bygninger mellem de gamle røde Tage og et par ny slanke fabriksskorstene , hvorfra hvidlig røg stiger op i den tidlige sommermorgen , til de får fri udsigt over skinnende gule rapsmarker ud til fjorden — vandet er endnu blankt , blegt , ligesom dødt ind imod stranden , hvor hele øer af tang flyde over de lave grunde ; længere ude , hvor muddermaskinen 

ligger og fjorden åbner sig ud mod havet , er vandet mørkeblåt , med tågede skybanker bag den flade strand , som om der lå en fjældkyst derude , dragende ens tanker vidt ud til fjerne lande med de små hvide skonnerter , der ligge derude , solbelyste mod tågebanken . — 
men Fru Astrid vendte sig og så tilbage ad Alleen , derover , hvor det nybygte sygehus stod , endnu med stilladser op om de røde mure — det havde været hendes fornøjelse på sine morgenture at følge , hvor det rejste sig fra den dhg tidlig i foråret , grunden var lagt , lige da frosten var af jorden , til den majdag , kransen var hejst — i det sidste år havde der været fart og energi i alt , hvad der var bygget og arbejdet i vesterkøbing — så så’ hun atter ud over fjorden : nu kom brisen indefter , lidt efter lidt rifles også det blege vand inderst i fjorden i lette krusninger , bliver blåt som havvandet længere ude , og skybankerne over stranden fordele sig og der er morgenfriskhed og klarhed overalt og intet drømmeri mere . 
Hun var jo så sikker på , at hendes mand skulle blive læge ved det ny sygehus , 

med den position , han havde vundet sig i det år , han nu havde praktiseret i vesterkøbing , kunne det med sikkerhed vides , at han i det mindste ville få en afdeling deraf at styre . Det havde været et godt år for dem begge . Lorenz var bleven rolig og tilfreds og glad ved sit arbejde som i den allerførste tid , han var læge , og her , hvor alle folk i byen kendte dem , hvor Astrid også med langt større interesse kunne følge hans arbejde , var det igen som nyt at sidde sammen om aftenerne og tale om , hvad der havde været at gøre om dagen , og på gaden kendte hun hans patienter og hvert af de steder , hvor han var læge — straks , de var komne til byen , havde dr . Mus overladt det meste af sin fattigpraxis og sine mindre solide steder til ham , og siden , da der kom virksomhed og liv i byen , havde det ført mere med sig , men endnu var han jo dog den ny og unge læge i byen , og i kritiske tilfælde kunne det endnu hændes , at folk i sidste øjeblik gik fra ham og sendte bud til mirakeldoktoren i Skals , der altid mødte med ny og endnu uprøvede ressourcer eller i mangel deraf med mange store ord på rede hånd . 

en stor begivenhed var hændt : Lorenz havde fået universitetets guldmedalje for sin afhandling , som han just havde fået tid at fuldføre , inden de rejste fra København . Og denne hædersbevisning måtte veje tungt i vægtskålen nu , da det skulle afgøres , hvem der skulle være overlæge ved sygehuset . Astrid vidste , at gamle doktor mus havde frabedt sig valg , og den almindelige mening var , at Lorenz og dr . Franck ville få sygehuset til deling , således at hver af dem fik sin afdeling . Dette var næsten slåt fast som en afgjort sag* og derfor var det , Fru Astrid så sig glad på den nye røde bygning , så sig glad på alting i den friske sommermorgen . 
Havnearbejderne kom forbi bænken , hvor hun sad , fra de nybygte små arbejderboliger på byens overdrev , hvor hendes mand havde så meget at bestille , ned til englandsdamperen , som lå i havnen og lossede . Fru Astrid hilste venligt de af dem , hun kendte fra sin mands venteværelse — hun var glad , at hun nu aldrig mere følte noget til den skræk , der i hovedstaden havde kunnet gribe hende for fattigdommen , som kunne ligge på lur efter hende og hendes . Så rejste hun sig , tog 

drengen ved hånden igen , og fulgte en smal sti bag om byen mellem småhaver og bindingsværks udhuse , til hun nåde ned til havnen og kunne se damperens skrog op over den ny stensatte havnearm ; derude på molen så hun sin mand stå og tale med redaktøren . 
Hun slog sin parasol op for solen , der skinnede så stærkt på vandet , og gik ud ad havnearmen til dem . Hun kunne ikke lide redaktøren . Han redigerede vesterkøbing Avis , byens oppositionsblad , han var begyndt som yderliggående radikal , men alt som stemningen i egnen var blevet fredelig , havde han slåt om og var bleven meget stilfærdig ; for tiden havde han endda ganske hørt op at beskæftige sig med politik i sit blad , da han mærkede , at han ikke opnåede så meget derved som ved at påtale ormædte rendestensbrædter eller alt for lugtende grøfter omkring byen — han var derfor altid på jagt efter ting , hvormed han ikke kunne støde nogen for hovedet . Derfor havde han været så himmelglad over doktor Pedersens artikler , og de to mænd havde da siden støttet hinanden på enhver måde . Var der noget i videnskaben , der kunne antages at interessere , så var dr . Pedersen 

der med en populær artikel , og døde interessen hen , kunne da redaktøren begynde en avispolemik mellem et X , der fremsatte sin uforgribelige mening om et eller andet spørgsmål , f . Eks . om det sunde i at sove for åbne vinduer o . lign . , så kom dr . Pedersen med svar og i sådan polemik endte det bestandig med , at lægen i Skals masede det ulykkelige X sønder og sammen . — men hvad kunne han have at tale med Lorenz om — ja , det er sandt , i dag var det , de i byrådet skulle vælge sygehuslæge og redaktøren var jo en af de formående mænd i byrådet , også der leder af oppositionspartiet — nej , Fru Astrid kunne ikke lide den redaktørs ansigt . 
Midt på molen kom en af havnearbejderne forbi , han hilste Fru Astrid , og hun hilste fornøjet igen . Det var jo den mand , der mere end noget andet i det sidste år havde gjort Lorenz glad — han var en dag i foråret , da de sprængte sten ved havnearbejdet , bragt op ti dr . Høst med begge sine øjne spolerede af en krudtexplosion ; det havde i mange dage set ud , som om han måtte miste synet , men under kyndig og omhyggelig behandling var han kommet sig , så han nu næsten så lige 

så godt som de andre — da havde det været , som om nemesis var forsonet , og den skygge , Lorenz havde følt over alt sit arbejde siden den ulykkelige operation på den gamle kone , var svunden bort . 
Så nåde hun hen til sin mand og nikkede godmorgen til ham , redaktøren tog sin stråhat af — nej , det lod ikke til , at de havde talt om sygehuset , de talte om det livlige år , dette sidste år havde været for vesterkøbing , med ingeniørleben og baller og fester og mange fler penge i omløb i byen end noget år , redaktøren kunne huske . Liv havde der været i alle folk , men allermest var næsten doktor Franck levet op , først havde han haft storartet held med sin berømte whisky og siden havde han ført an , lige til den dag , han holdt sin glimrende tale på engelsk ved gildet for kaptajnen , der første gang førte den nye damper ud fra vesterkøbing . 
» Men herude får jeg nok ingen nyheder , jeg må ind til min Avis , «  sagde redaktøren og gik ind ad byen til —  » God morgen ! «  Astrid og Lorenz blev ene tilbage , de gik lidt frem og tilbage ad havnemolen , så ville drengen op på brystværnet , Lorenz løftede 

ham op og de blev stående for at holde ved ham , og så ud over det svagt krusede vand , missende med øjnene for sollyset , der kastedes skinnende tilbage fra hver enkelt lille krusning i strømmen . Midt i lysglansen lå en række små korkskiver og flød mellem to oprette stænger , markerende et af fiskernes bundgarn .  » Se på de flodholt derude i fiskergarnet , «  sagde Lorenz , og da Astrid så spørgende på ham :  » Ved du ikke , hvad et flodholt er ? det er sådan en korktingest — så længe den er ny , flyder den let og flot på vandet , men efterhånden , som den gennemtrænges af søvandet , bliver den tungere , synker dybere og dybere , men bliver lige akkurat ved at kunne flyde , så ligger den tilsist og flyder lige i overfladen , netop lige så tung som vandet selv — sådan går det nok også os mennesker , der tror , vi kan sejle så stolt ovenpå — vi må være glade , om vi får lov at flyde så meget som et flodholt ! « 
» Ja måske , «  svarede Astrid i tanker ,  » men de gør dog deres nytte , de flodholt , hvordan de end flyder ! « 
Byrådsmødet holdtes samme eftermiddag for lukkede døre . Borgmesteren indledede 

med et par velvalgte ord om , at det , de havde at tage afgørelse om i dag , atter var et bevis på byens fremskridt , endnu et trin opad mod ære og betydning i landet . Så foreslog han , idet han omtalte , at dr . Muus'på grund af alder havde frabedt sig valg , at udnævne de to velkendte dygtige læger i byen , dr . Franck og dr . Høst til at styre hver sin afdeling af sygehuset . 
Så rejste købmand Mikkelsen sig og spurgte , om der ikke var andre ansøgninger indkomne . 
Jo , det var der da , men borgmesteren havde ment at skylde byens borgere det hensyn at holde sig til byens egne læger . 
Men købmand Mikkelsen forlangte alle ansøgninger fremlagte og sekunderedes heri af redaktøren . Det viste sig da , at dr . Pedersen i Skals også var ansøger . 
Redaktøren tog ordet og sagde et par bidende ord om borgmesterens måde at behandle den foreliggende sag på . 
Så udtalte købmand Mikkelsen sig meget udførlig om dr . Pedersen , som havde erhvervet sig så stort et navn , og hvis dygtighed efter 

alt at dømme var så betydelig , at man i høj grad burde tage hans ansøgning i betragtning . 
Endelig rejste redaktøren sig , efter at han havde siddet en tid og grundig set ansøgningerne igennem :  » Det forekommer mig , «  begyndte han ,  » at den ærede borgmester har villet føre denne sag igennem noget hovedkulds . leg ser her kun to ansøgninger , en fra dr . Høst og en fra dr . Pedersen i Skals . Dersom dr . Franck ønsker pladsen , ser det da ud , som om han med sin velbekendte nonchalance ikke har gidet gøre sig den ulejlighed at skrive en ansøgning derom . Det synes mig en sådan tilsidesættelse af alle former og hensyn , at vi alene af den grund , om vi end ikke havde andre gode grunde , ikke bør tage noget ilensyn til dr . Franck . Hvad de andre to ansøgninger angår , da véd vi jo alle , at dr . Høst er en i enhver henseende velrenommeret læge , men han har kun været her kort tid i forhold til den anden ansøger , dr . Pedersen , og sammenlignet med ham tør jeg vel udtale , at han ikke kan jævnføres med dr . Pedersen i operativ dygtighed , dette være sagt uden nogen forklejnelse for dr . Høst personlig . Dr . Høst har sikkert erhvervet sig ret betydelig anseelse i 


det år , han har praktiseret her ; dog tror jeg , det meste deraf er grundet på det , at han vandt universitetets guldmedalje — «  . Her gjorde redaktøren et ophold og trak nogle hefter frem af sin brystlomme —  » i den anledning må det være mig tilladt her at fremlægge en kritisk artikel i et lægevidenskabeligt tidsskrift , hvoraf de vil indse , mine herrer , at den afhandling , der hædredes med guldmedaljen , på ingen måde er et af alle anerkendt arbejde , de vil her se — «  så læste han op :  »  » det foreliggende er som dr . Høst’s tidligere afhandlinger i aldeles overvældende grad et skrivebordsarbejde , næsten uden nogen hensyntagen til eller anvendelse på praktiske forhold «  «  —  » ikke sandt , mine herrer , det synes jeg , karakteriserer dr . Høst også i andre henseender , det være sagt uden forklejnelse for ham personlig . Derfor tror jeg , at de , mine herrer , vil være enige med mig i , til en så vigtig post som overlægestillingen ved vort ny sygehus — som jeg aldeles ikke ser nogen grund til at dele i to afdelinger — dertil at foretrække en mand , hvis eminente praktiske dygtighed vi alle har set beviser nok på — « 

her afbrød borgmesteren ham :  » Jeg synes , vi burde absolut vælge mellem byens egne læger — « 
» Dr . Pedersen er jo næsten at regne for en af byens læger , nu da den ny jærnbane-linje går over Skals , «  svarede redaktøren ,  » og desuden kan jeg bestemt udtale , at det er dr . Pedersens agt , dersom han får posten ved sygehuset , da at bosætte sig i vesterkøbing «  . 
Imidlertid havde købmand Mikkelsen ladet det medicinske tidsskrift cirkulere mellem byrådets medlemmer , de stirrede på de mange fremmede ord deri , og det absolut halshuggende indtryk , kritiken gjorde , når den således læstes uden forståelse af det væsentlige deri , viste sig tydelig i forsamlingen . Der var ingen , som overfor dette aktstykke turde tage alvorlig til genmæle for høst og ved afstemningen var der absolut majoritet for ikke at dele sygehuset i to afdelinger , men vælge dr . Pedersen i Skals til overlæge for hele sygehuset . 
Der var indignation mellem lægerne i vesterkøbing , da byrådets beslutning blev kendt . Dr . Franck var rasende , skældte ud over det elendige hul og svor på , at nu ville 

han rejse bort i morgen den dag og aldrig sætte sin fod der mere ; gamle dr . Mus var inderst inde fortrydelig over , at byrådet alligevel ikke havde opfordret ham til at overtage sygehuset ; Lorenz høst følte , som om nogen havde givet ham et slag i ansigtet , men vesterkøbing Avis ledsagede sit referat af mødet med en så varm lykønskning til byen i anledning af valget — det andet stedlige organ , der havde beståt i ethundrede år , indlod sig af fornemhed ikke på personalia — at folk efter den første overraskelse fandt sig særdeles tilfredse med byrådets valg . 
Nogle dage efter kom dr . Pedersen kørende i besøg til høsts . Astrid viste sig ikke , sagde , hun havde hovedpine , og Lorenz tog meget forbeholden imod ham , men han anslog straks en gemytlig tone :  » Du ser næsten ud , som du ville smide mig ud med det samme , men det kan du nu dog ikke ; lad os derfor sætte os ned i ro og tale om sagerne . Ser du , jeg blev lige så overrasket over min udnævnelse som i andre , men i vil da ikke forlange , at jeg skulle sige nej — så vidt er en da sig selv nærmest ! « 

» Mod det har jeg intet at indvende , «  svarede Lorenz ,  » men jeg kunne dog efter dette have lyst at spørge dig , hvorfor du i fjor fik narret mig hertil ? « 
» Ja , det er netop , hvad jeg i dag kommer for at tale med dig om . Da nu disse uventede forhold er indtrufne , stiller sagen sig jo lidt anderledes end før . Foreløbig kan du da ikke have fortrudt det år , du har været her . Men nu står det til dig at vælge : enten bliver du her eller du bytter med mig og flytter ud til Skals . Ærlig talt vil jeg ikke råde dig til at blive her . Du er jo nok ganske godt lidt og så videre , men det vil blive dig svært at konkurrere med mig , om vi skulle komme op at slås sammen . For selv i de små skæve gyder herinde er jeg nok så populær som du , slet ikke fordi den ene af os er dygtigere end den anden , men jeg skal sige dig : der er noget , du mangler , noget af det , der er allervigtigst for os — for eksempel : tag mig ned i hvilkensomhelst gyde , og jeg skal sige dig , hvem der bor i hvert hus ; tag mig ud på landevejen og jeg skal sige dig navnet på enhver Bonde , vi møder — du , det er meget 

vigtigere end om du kender navnet på hver en sygdom , du møder , ha , ha ! 
Nu skal jeg sige dig : dersom du vil overtage pladsen i Skals , vil jeg overlade dig den på så fordelagtige vilkår , som jeg aldrig ville tilbyde nogen anden , og så er det min mening , at vi herefter skulle arbejde på en måde i en slags kompagni med hinanden . « 
» Kompagni ? «  spurgte Lorenz . 
» Ja , forstå mig vel , du har nemlig også dine gode sider at gøre frugtbringende . Hvad jeg især så godt kan lide hos dig , er det , at du kan få så fast tro på en sag , sådan som din entusiasme for alt videnskabeligt er . Du har fulgt alle undersøgelserne fra de sidste år om hypnotismen og også prøvet den , ikke sandt ? Jeg med , ved du , men jeg tilstår , jeg har ikke fået ud deraf , hvad jeg havde ventet , og det giver anledning til så meget vrøvl . Der var en hysterisk pige sidste forår , som jeg behandlede en gang imellem , rent sindssyg var hun , og tilsist druknede hun sig i en mærgelgrav — du aner ikke , hvad historier der kan laves ud af sligt ! 
Nu er det , jeg tror , at du har en heldigere 1 lånd til sådant , hvor så meget kommer an 

på troen . Og jeg tror , der er endnu bedre ting under opsejling . Du har naturligvis læst om de forsøg , Brown sequard i Paris i denne sommer har gjort , og det er der , jeg tror , en stor chance venter dem , der i tide vil tage de forsøg op . Jeg har selv i den sidste måned prøvet at destillere den samme væske , som han bruger , og har begyndt at behandle en gammel fyr ude i Skals dermed — hvor godt det vil gå , kan jeg sagtens ikke vide endnu , jeg mangler den rette tro alligevel , føler jeg . « 
» Ja , i den sag gør jeg det med , «  svarede Lorenz .  » Jeg er jo lige fra studentertiden så grundig opdraget i den eksakte videnskab , at jeg ikke kan andet end stille mig skeptisk overfor alle de ny teorier , der vil få os til at eksperimentere med ting , vi så godt som intet ved om . Nej , du får ikke mig med til nogen slags humbug ! « 
» Ja , ved du hvad , humbug eller ikke , noget må du have at slå dig op på , synes jeg , °g da det kirurgiske nu næppe ligger så godt for dig — « 
» Som jeg siger dig , jeg indlader mig ikke på noget , jeg foreløbig må betragte som humbug . « 

» Humbug — ja gu’ er det humbug , netop derfor vil det kun kunne gå rigtig for den , der med hud og hår kan få sig selv til at tro derpå — 
ja , ja , tænk så på kompagniskabet ! «  sagde dr . Pedersen til afsked . 
Joakim Pedersen kom oftere igen , hver gang han havde noget at gøre i byen , og efter flere samtaler aftalte de da , hvordan høst til efteråret skulle flytte til Skals , samtidig med at Pedersen tog til vesterkøbing . Helga fulgte aldrig med ham ind , og hver gang han kom , gik Astrid ind i sit eget værelse . 
Astrid havde været mut og tavs lige siden den dag , byrådsmødet havde været . Hun følte , at det netop nu var hendes pligt frem for alt at være sin mand til trøst i hans modgang og på hver måde opmuntre ham , men så var der dette , at det dog var hans egen skyld , dette nederlag —  eftergivende som han var i alle forhold ; derfor var hun mut og tavs og kunne ikke lade det være . Så var det en af de dage hendes bryllupsdag . Lorenz , der også gik om i sine egne tanker , havde næppe husket dagen . Og Astrid sad ene på sit 

værelse , med alle vinduer åbne den varme sommerdag . 
Hun følte sig så ydmyget — der havde altid været så meget af stolthed i hendes kærlighed til Lorenz , at hun mindst af alt tålte at se ham lide et nederlag — ja , dersom hun blot i sine egne tanker havde kunnet klare ham for skyld — men det var sagen : selv i hendes tanker var han ikke længer den helt , hun havde tænkt — hun havde været nødt til at slå af og slå af — 
sangene fra deres bryllup tog hun frem — brudeparrets eksemplarer indbundne i rødt — der var sådan vemod i at læse dem igen nu — hvorfor skal dog alt det , som begynder i poesi , slæbes ud i prosa ? så fandt hun mellem gamle breve fra ham et lille digt fra deres solskinsdage i præstegården : 
i hængekøjen . 
Så nvdelig du hviler her i nættet , hvis masker tæt om din figur sig føje ; mens til og fra hinanden vi os bøje , hvert spor af mismod af mit sind er slettet — 
min sjæl ser ud som denne hængekøje , som den af spinkle tanketråde flettet , hver enkelt sluttende om dig så nøje . 

» Mismod , mismod , «  udbrød Fru Astrid og rynkede brynene ,  » altid mismod gemt på bunden af hans sjæl , selv i de dage «  — hvor skulle han da nu med frejdighed kunne tage kamp op ? 

X . 
Doktor Pedersen Skals havde nu antaget sin fødebys navn til permanent adskillelse fra alle andre Pedersen’er og var flyttet ind i sin store ny lejlighed i vesterkøbing i et nybygget sted nede ved havnen , ved siden af , hvor dr . Franck havde bot , indtil han for alvor havde rystet støvet af sine fødder og var rejst til København , hvad han gjorde i de samme dage , dr . Pedersen flyttede ind . 
Fru Helga gik op og ned i de store værelser for at holde varmen , udenfor var det råt vejr med storm , det trak ind ad vinduerne , og skønt der var fyret op med brænde i den svenske porcellænsovn , føltes det råkoldt i stuerne endnu — fjorden derude lå gråt i gråt med krappe hvidtoppede bølger , og ned 

over havnepladsen kom den ene byge jagende efter den anden . Og som Fru Helga gik urolig frem og tilbage og gned håndfladerne mod hinanden med nervøse ryk , var det , som hun så livet for sig således gråt i gråt — hun kunne ikke lade være at tænke tilbage på den tid , da hun i sin hospitalstid havde udmalt sig fremtiden — dengang skulle der nok mere til end en smule gråvejr for at gøre hende melankolsk ! — hvordan hun dengang havde tænkt sig , at hendes mand skulle gå frem , til han selv fik et hospital at styre ; hvor hun da ville føle sig på sin plads i livet som hans hustru , hans hjælper ! Nu havde hun det jo netop således — havde det alt sammen , alt undtagen lykken — hvad var det da , der manglede ? Var det fordi der ingen kærlighed var imellem dem — det var noget , hun ikke havde tænkt på dengang ; hun havde trot , at arbejde , fælles interesser , sundhed og gode kræfter ville være nok — og de havde jo dog respekteret hinanden , ja , også holdt af hinanden dengang , herregud , det måtte da kunne udfylde ens liv uden det føleri , forelskede folk kalder kærlighed . Nej , hun havde sikkert aldrig elsket , hun var alt for selvstændig en 

natur til at hun kunne give sig hen i en følelsel og ved en uvilkårlig tankeforbindelse faldt de underlige Vers hende ind , som pienge havde skrevet til hende . Pienge — nej , hun havde aldrig følt noget dybere for ham , han var borte nu , ganske slettet ud , han var også af de svage karakterer , for veg — og dog , han havde måske elsket hende , elsket hende og aldrig talt et ord derom , kæmpet sin kærlighed ned i sig selv — ja , om han havde været en stærk og selvbevidst mand , da ville han kunne have vakt det i hendes sjæl , der nu var dødt og altid havde været dødt , og som gjorde alt så tomt for hende — havde han haft den følelse i sig , der gør livet rigt , som han havde skrevet ? 
Hun følte sig så ensom , ikke en havde hun at hælde sit hoved til , intet virkeligt arbejde havde hun at bruge sine kræfter til , kun sig selv’ havde hun at leve for — hun smilte bittert , hun forstod nu de ensomme mennesker , der må , må holde en hund eller kat — hun og hendes mand , syntes hun , havde intet fælles mere , selv sin søster havde hun mistet ; Astrid havde været så uvillig og kold mod hende i de forløbne dage , da de byttede 

bopæl , som om hun bebrejdede søsteren den ydmygelse , der var tilføjet hende og Lorenz . 
Bare den ovn snart ville varme — og vinduerne , der måtte nok dobbelte ruder i til vinteren ! Så kom pigen ind og begyndte at dække frokostbordet , ovenpå dugen stillede hun den store sølvopsats , som beboerne af Skals og omegn havde foræret deres læge , da han rejste — pigen vidste , at Herren satte pris på at have den fremme til hvert måltid . Så kom doktoren hjem ude fra sygehuset , han var yderst velfornøjet , gik op og ned ad gulvet og talte i et væk . Fru Helga havde sat sig ved bordet og gav sig uden at svare ham tavs i færd med at skænke kaffe . Han satte sig også ned og begyndte at spise med god appetit , og blev ved at fortælle . Tilsist opirredes han dog ved hendes tavshed og udbrød hidsig :  » Men du er lige muggen . Jeg ved sgu ikke , hvad jeg skal gøre for at få dig i humør . Hvad er der dog i vejen med dig , er du ikke fornøjet nu da ? « 
» Å jo , «  svarede Helga ,  » jeg er jo glad ved , at det går os godt , men jeg er alligevel ked af , at du fik Astrid og Lorenz hertil , nu bliver vi ikke venner med dem mere ! « 

» Jo vist gør vi så , når de får sundet sig lidt derude . Det er netop efter min plan alt sammen , og du skal se , hvor det vil komme til at gå brilliant for os alle , når spilleværket kommer i gang . Det vil høst også indse og så bliver alting godt igen . Og hvad kan jeg derfor — er det min skyld , at høst ikke kan bore sig selv frem , men må have en til at tage ham under armen ? De , der duer noget , skal frem , de andre må være glade til , at de får lov at leve ! « 
» Ja , leve , «  sukkede Helga ,  » hvad skal vi da egentlig leve for — jeg ved snart ikke ! « 
» Hør , gør mig nu den tjeneste at lade være at surmule i dag — det er også dit velsignede hysteri ; det spolerer sgu tilsist dit kønne ansigt , og du var dog engang den kønneste af alle hospitalets sygeplejersker , husk på det ? 
» Ja , om jeg har forandret mig , hvem andre er det da end dig , der har gjort mig til den , jeg nu er ? Jeg havde dog en gang tænkt mig , at livet for os to skulle være blevet anderledes — « 
» Det havde jeg også tænkt mig , dengang du var den kække pige , som kunne hjælpe bedre end nogen anden derinde på flospitalet , 

husker du — men det blev anderledes ; det er min sandten ikke din skyld , om jeg kommer frem i verden ! « 
» Å , dersom du ville behandle mig på den rette måde , Joakim — men du har altid behandlet mig , som om jeg ingenting var værd — om der var lidt mere kærlighed tilbage mellem os , så kunne jeg måske hjælpe dig fremad også , få noget af det gode frem , der dog er i dig , om det også er godt gemt ! « 
» Nå , lille Helga , i dag er jeg alt for glad til at gide skændes med dig . Kærlighed — hvad kærlighed — du ved nok , hvad digterne siger : kærlighed er ligesom vin , siger de — nu ja , akkurat ligesom vin : nogen er hed og fyrig , og nogen er tør , men «  — så smilede han nok så fornøjet over sit indfald —  » den tørre er altid den fineste ! « 
Så gav han sig til at skrælle et æble , af de store gravenstener fra deres egne træer i Skals , som lå ovenpå sølvopsatsen . 
Ude i Skals lægebolig havde Lorenz efter middagen været beskæftiget med at slå søm i væggene og hænge billeder op derpå ; langsomt nok var arbejdet gået for ham ; nu 

stod han ved vinduet med begge hænder oo 
støttede mod vinduskarmen og så ud over det mørke efterårslandskab , hvor tunge skyer jog hen ad den grå himmel , ud over stubmarkerne til landevejen , hvor de skaldede popler svajede frem og tilbage for blæsten . I et par dage havde han været her nu , et par rigtig melankolske efterårsdage , der i al deres stilhed , syntes han , havde ladet ham føle sin åndelige uformuenhed stærkere end nogensinde før — det kunne ikke være landet alene , der virkede sådan på ham , han kendte jo så godt alt herude , så tit han havde været i Skals . Men dette var atter som et tabt slag . Og nu havde han disse sidste dage måttet se på , hvor bøndervognene kørte forbi hans dør ind til dr . Pedersen i vesterkøbing , og endnu havde ingen været inde at konsulere ham eller hentet ham ud noget sted . Og hvad der trykkede ham allermest , ham , der stedse havde sat sin uafhængighed frem for alt , var det , at han ved den overenskomst , hvorved han havde fået pladsen i Skals , fra nu af var i gæld til Joakim Pedersen , til plebejeren . Om han blot selv havde været en munter og lystig fyr , der kunne tage sligt let og le ad det tilmed — 

men han skulle nu altid tage så tungt på hver småting i livet ! 
Han blev stående ved vinduet , og hans tanker , som intet holdepunkt fandt i fremtiden , vandrede tilbage . Han tænkte på de foregående Års ærgerrige planer , på sin tidlige ungdom med de revolutionære frihedsideer — jo , nu troede han på alle tings stabilitet , og om han ikke troede , da skulle han vel lære det herude på landet , hvor hans Jørgen arvede Jørgen Hansens gård og Jørgen Hansen arvede efter hans Jørgen uden at det nogensinde kunne gå anderledes , om mændene blot passede sig selv og lod hinanden i fred . Passe sig selv og ikke stræbe efter , hvad der ikke ligger lige for — om ikke livet tilstrækkeligt havde lært ham den visdom endnu , skulle han lære den herude ! Og hans tanker gik helt tilbage til hans første drengefantasier , dengang han havde trot , at han var født til noget stort , da han havde bildt sig ind , at han alene var som en elastisk kugle — jo vist , han var nok lige så vel som de andre bare æltet af ler og fedt ! 
Imidlertid syslede Fru Astrid travl omkring fra den ene stue til den anden og ud i køkkenet 

og tilbage igen , arbejdet havde sat hende i godt humør og hun gik og fløjtede en munter Melodi — det var en af de kunster , hun kunne ; også hun vidste jo nok , at det var et tabt slag , men alt som hun følte sig oplivet ved selve sin travlhed , var hun så overbevist om , at her måtte være tid til at vinde et nyt . Og hun standsede ved vinduet , hvor Lorenz stod , lagde sin hånd , hvori hun endnu holdt pudsekluden , på hans skulder , og talte kærligt til ham :  » Vær nu ikke ked af det , vennen min , også her kan du finde dig en virkekreds ; tro mig , jeg ha‘r altid drømt , at vi nok en dag skulle finde et sted , hvor der skulle blive som et kongerige for dig , drømt at se dig som en god og mild hersker , til hvem de syge og de , der trænger til hjælp , kunne komme — ser du , sådanne dumme ting har jeg drømt , og hvorfor skulle det ikke kunne opfyldes , blot vi altid husker på , at det ikke er nok for en hersker at være god og mild — kræfter må der lægges i , kraften er det første , uden den kan der intet herredømme blive ! « 
Så kom gamle skolelærer Pedersen ind for at hilse på de ny doktorfolk . Også han søgte at opmuntre dem :  » det skal jo nok 

komme til at gå , når de først ret bliver kendt herude — «  . Blive kendt af de bønder i Skals og omegn — det var så inderlig godt ment , men det lød , som en blodig hån over alle lorenz’ ærgerrighedsdrømme .  » Ja ha , «  lo den gamle skolelærer og vendte sig til Astrid ,  » der skal jo tid til alting , tid til alting — undtagen til at fange lopper ! « 
Men Lorenz gik tilbage til vinduet , stemmede som før begge hænder mod karmen og blev ved at stirre ud i den grå luft , hvor de sorte regnskyer drev lavt og de høje nøgne popler svajede for blæsten , frem og tilbage , som om det var uhyre malerkoste , der malede den triste efterårshimmels grå bund over med tykke lag af skiden sort farve . 
Så kom Astrid lidt efter ind igen og gik fornøjet hen til ham :  » her er din første patient , «  sagde hun . 
Ude i gangen stod en gammel mand . Han var en af dem , forklarede han , som i de sidste måneder plejede at komme og få indsprøjtninger på armene og nu havde doktor Pedersen sagt , at han godt kunne lade sig behandle af den ny doktor , for de var jo ligesom i kompagni med hinanden . 

Lorenz tog ham med sig ind i konsultationsværelset , der så helt tomt ud , nu da vej-kortet hang alene på væggen og alle de andre pyntelige vægtavler var borte . Han fandt på reolen den veltilproppede flaske , som hans svoger havde vist ham , hvori indsprøjtningsvæsken efter Brown sequards metode opbevaredes — Lorenz havde ikke lagt videre vægt derpå , ti han havde ikke tænkt på at gøre brug deraf , han troede jo dog ikke videre på hele metoden . — 
så smøgede imidlertid den gamle mand langsomt sit • frakkeærme op , helt op til skulderen , så skjorten og uldtrøjeærmet , alt imens han fortalte , hvor godt han var kommen sig , hvor han i den sidste tid havde følt sig som et helt andet menneske , og hvor mageløs en velsignelse den ny opfindelse dog var — og han strakte og bøjede den magre rynkede arm for rigtig at vise , hvad kraft der var i musklerne nu — og for seks uger siden havde den næsten været lam ! 
Lorenz havde fyldt den lille nysølvssprøjte , stak den fine nål ind under huden på mandens overarm og skød langsomt stemplet ind , til han så , hvor huden over nålespidsen 

hævede sig , idet væsken trængte ind — var det da som en reaktion efter den selvopgivende stemning , han nylig havde givet efter for , eller var det netop angsten for denne selvopgivelse , der tvang ham til at gribe efter noget at holde fast ved ? I disse korte øjeblikke , da han atter drog nålen ud og aftørrede den , og den gamle mand fornøjet sad og strakte og bøjede sine arme , mens han smøgede ærmerne ned og knappede dem , i de øjeblikke følte Lorenz , at han virkelig fik troen på , at denne væske kunne hjælpe , virkelig kunne forny et menneskes livskraft — og det var igen , som ny ideer fik liv i ham og fremtiden åbnede sig lyst for ham . 
» Du Astrid , «  sagde han , da han atter kom ind i stuen til hende ,  » måske der dog kan gøres noget ud af den ny metode , måske der ligger et stort mål at nå ad den vej ! « 
Men Astrid smilede og rystede på hovedet :  » Det er så underligt med dig ; du finder altid et eller andet stort mål at stræbe efter , så snart det går op for dig , at du ikke kan nå det , der ligger indenfor din rækkeevne — herregud , — er det endnu den jagen efter berømmelse , du aldrig kan slippe ? Er der da 

noget så koldt som berømmelse ? Er det ikke langt mere været at stræbe efter at vinde de mennesker , du lever iblandt — er der , når alt kommer til alt , mere for os mennesker at vinde i verden , end om vi kan vinde en enkelt lille plet at holde af ? « 

Xi . 
Når solen er ved at gå ned en sommeraften og der er livligt med folk ud ad den brede vej , der fører fra Vesterbros sidegader ud over fælleden , så ser man visse aftener i ugen unge piger , enkeltvis eller to og tre sammen , forlade vejen og gå ind på en af de marker , der i skæve firkanter ligger mellem vejen og den gamle jærnbanevold , altid de samme unge piger , nu og da med et nyt ansigt imellem sig , og undertiden kommer en yngre kone med sine børn , de går langsomt frem og tilbage derinde på Marken , nikker godaften til hverandre , men taler ikke meget sammen og da altid helt dæmpet og sagte — frem og tilbage går de i det støvede græs og spejder ind mod vejen , der fører fra byen , 

indtil de ser en ung mand komme langt henne . Så snart de får øje på ham — og han er let at kende , som han går i en lang sort frakke , med bøjet hoved — samler de sig i en kreds tæt ind under det lave forfaldne stykke vold . 
Det er pienge , der nu er yngste kapellan ved en af de større kirker i hovedstaden , som går herud for at holde andagt under åben himmel med de folk , han ikke har kunnet få i tale inde i de fashionable kirkestole . Herude vil han tale ud af sit hjerte , anderledes end han har kunnet i kirkens store kølige rum — om hvordan livets fred kun kan nås gennem fristelser , som må overvindes , og kødets lyster , som må dødes ; han ved det selv , siger han , hvor vanskelig og hvor hård ens kamp kan være , men han ved lige så vist , at det bedste i en kan vinde sejr . Og når han , reven hen af sine egne ord , møder deres øjne , som hænger ved ham , da føler han , at har han end kæmpet meget og nægtet sig meget , da skal også meget gives ham : hver en af disse kvinders sjæle skal han vinde , og mange endnu skal han vinde gennem dem ! Og han tænker på alle de mennesker , der i livet jage efter 

gods og guld og magt og livets lyst — kunne han lære dem , hvad han gennem kamp og selvfornægtelse har lært selv , at det er idel’ tant alt sammen , idet tant overfor dette største : at vinde menneskers sjæle ! 
Og folk , der går forbi på vejen eller oppe på den flade vold , mens han står og prædiker for den lille skare , der er samlet om ham , de går vel ligegyldige forbi , de fleste af dem , eller trækker hånligt på skuldrene , alligevel kan de i grunden godt lide den unge mand , der giver sig så ganske hen , idet han taler . Men hos sine overordnede er pienge egentlig ikke vel anskreven , ti når man ansætter en præst ved en kirke , da er det dog meningen , . at han skal holde sig til den og ikke gå og give sine private følelser luft på gader og stræder ! . 
Det er en dag først i August , en varm sommerdag ; i vest har der længe ståt en skybanke og arbejdet sig langsomt op ad den klare blå himmel , til den nu har skjult for solen , som om det var et tordenvejr , der trak op ; skyens rand skinner som hvidt sølv , en lang lysende stribe parallel med horisonten , 

derunder er skyen dog ikke mørk som en tordensky , men blå som soldis , så man tilsist er uvis om , hvad der er sky og hvad der er klar luft , og op imod det blå fjerne står hvidgul røg fra et lokomotiv , der er drejet om og blevet borte mellem kornmarkerne . Ledvogteren lukker sit led op , efter at toget er passeret og tænder sin pibe — det er hans led , hvor den ny jærnbanelinje skærer landevejen mellem vesterkøbing og Skals — i det samme kommer en cyclerytter hen ad vejen , ledvogteren hilser ærbødigt og ser efter ham . Det var jo den ny doktor i Skals , der nu har fået sig et af disse nymodens instrumenter — den ny doktor i Skals , ja , han var nu den rigtige mirakeldoktor ; var det ikke mageløst alt det , man hørte , at han kunne kurere : gammel mands svaghed og faldende syge og gud ved hvad alt sammen — den forrige doktor havde jo været hændig nok med sin kniv , men denne var jo så god som en klog kone tilmed ! 
Glad og let i sindet cyclede Lorenz høst videre , forbi marker og bøndergårde , ad biveje nord om vesterkøbing , til fjorden glimtede frem langt forude . Glad og let i sindet var han , ti han holdt af sit liv , som 

det nu var , og han så en fremtid for sig , mylrende med muligheder . Han havde fået ganske anderledes huld på sig end før , og den nervøsitet , der før havde været over ham , var blæst bort i landets friske luft . Han havde lært at holde af landet , og landboerne havde snart lært at holde af ham , så var tilliden kommen og med den virksomhed nok til fuldt at gøre ham tilfreds . Og Skals var en rolig by — især efter at jærnbanen var kommen , var der ingen stridspunkter mere mand og mand imellem , hverken i politik eller religion ; i politiken herskede en indsoven moderation og hvad det religiøse angik , var vækkelsen fra pienges tid helt borte , den ny kapellan var en ung mand , der passede de sager , han lige var sat til at passe , men intet unødvendigt blandede sig i , ti al sin fritid havde han brug for til at besørge korrespondancen med sin kæreste — missionsbevægelsen med dens foreninger og møder var da død en stille død , og i stedet havde frelsens hær fra vesterkøbing gjort invasion og nu sås dens uniform rundtom på markerne , og dens  » Krigsråb «  lå og flød alle vegne i kroerne . 

men i det lille sted , hvor Joakim Pedersen havde haft sin kirurgiske klinik , husedes der patienter endnu , og de kom ofte langvejs fra ligesom i hans tid . Ti her havde dr . Høst gennemført sin behandling af gamle , kroniske nervesygdomme og epileptikere med Brown sequards væske . Hos den første patient , han havde overtaget efter sin forgænger , var han selv bleven forbavset over at se en bedring , som han næppe fra først af ville have trot på , i et par følgende tilfælde gik det ligeledes ; det lå da nær for ham at følge de videre forsøg , der meldtes om fra Paris , og gennemføre dem på sine egne patienter . Og idet hans entusiasme voksede , lukkede han øjnene for , hvad kritik metoden mødte både i udlandet og hjemme , på grundlag af sine egne første resultater skrev han en længere afhandling til et af landets mest ansete medicinske tidsskrifter , og alt som han arbejdede dermed og fordybede sig i hver enkelthed hos sine tilfælde , grundfæstedes troen dybere og dybere i ham . 
Skarp kritik mødte ham , suggestion og autosuggestion blev der talt om og mange pæne omskrivninger af begrebet : humbug , 

men ét nåde han , at opmærksomheden straks henledtes på ham , l . Høst i Skals . 
Og dette , at han blev nævnt som forkæmper for en sag landet over , det førte ham videre , end troen alene ville ført ham ; det drev ham ad den endnu så lidet prøvede metodes dunkle veje ind på spekulationer og forsøg , der tabte sig i tågede vidder , hvor måske store opdagelser lå skjulte , men hvor intet endnu kunne overses eller beregnes . Og når da kritiken straks havde taget hårdt fat på hans første afhandling , bevirkede dette blot , at hans tro blev fastere , han huskede de ord , hans svoger havde sagt i spøg , at den som havde troen , for ham skete det vidunderlige — der var dog noget deri . Endnu havde ingen åbenlyse uheld mødt ham ved hans kure , og de resultater , han havde opnåt , så virkelig for hans øjne lovende ud , der var mest dette at indvende , at endnu havde metoden været prøvet så kort . Og af og til havde Lorenz sine anfægtelser , om nu virkelig hele denne ny helbredelsesmetode ville kunne stå for tidens prøve — han vidste det jo ikke , han lukkede bare øjnene — ti han måtte jo sige sig selv , 

at her havde han fået hold på noget , han ikke turde slippe . 
Af al magt støttede Joakim Pedersen ham , de kom ofte sammen , og Pedersen sørgede for , at folk langvejs fra rejste til nervekliniken i Skals , og gav ofte sin svoger gode vink med hensyn til driften , ti Joakim Pedersen var endnu den gode regnemester , han havde været som  .dreng . Og det sidste projekt , de havde drøftet sammen , var dr . Pedersens idé at formå vesterkøbing by til at anlægge en stor badeanstalt ved strandskoven , hvor saltvandsbade kunne kombineres med behandling efter den verdensberømte , alle mulige sygdomme og svagheder kurerende , kraft og sundhed gengivende Brown sequardske mettode . 
Og derfor cycler Lorenz høst nu afsted , glad og let i sindet , med nutiden fuld af ivrigt arbejde og fremtiden mylrende med muligheder , cycler ud til strandskoven ved fjorden , hvor han skal møde sin hustru og svigerinde , som er derude på en lille skovtur , netop deromkring , hvor den projekterede badeanstalt er udset til at anlægges . 
Helga og Astrid venter med kaffen derude ved et lille skovløberhus , indtil Lorenz kan 

komme . De har sat sig ned på skrænten ved søen , hver med en cigaret , Astrids lille dreng sidder imellem dem , travl optagen af at spise stikkelsbær . Helga er hos høst’s i disse dage , mens hendes mand er til et lægemøde i Jylland , næste dag rejser hun selv hjem til præstegården i Jylland , hvor hun vil blive resten af somren . Hun vil ikke vente , til hendes mand kommer hjem — han rejser desuden straks efter en tur til udlandet — hun vil heller ikke møde ham på vejen ; hun vil i det hele taget ikke se ham mere ! 
Helga har kun modstræbende indladt sig på at tale om disse ting , Astrid har følt det , hun har siddet tavs i nogle minuter , så siger hun , mens hun puster cigaretrøgen ud i store ringe : 
» Kan du huske fra bibelhistorien : der er også to søstre , der talte sammen , og den ene siger til den anden , at hun gør sig bekymring og sorger over så meget , men kun et er fornødent . Vi tænkte vist ikke over , dengang vi var børn , hvad det var , der er så fornødent , men jeg tror , jeg har forståt det nu . Du kan tro , i et samliv nytter det ingenting , alt hvad en gør for at nå til lykken , kun det ene er 

fornødent at -holde af hinanden og stole fuldt på hinanden ! « 
» Du er et barn , Astrid , du er og bliver et barn alle dine dage , «  svarer Helga ,  » men derfor skal du også have lov at være lykkelig . « 
Så sidder de stille længe , til deres cigaretter er gået ud , så begynder drengen at kaste stikkelsbærskaller på dem , så får han skænd af sin moder — så tændte Helga sig en ny cigaret og blev længe liggende på skrænten og stirrede op i trætoppene . 
Langt om længe kom Lorenz , han fik kold kaffe til straf fordi han havde ladet vente på sig , men fandt sig rolig deri , tændte en cigar og lagde sig ved siden af de andre på skrænten . Det var en stille klar eftermiddag , den truende sky , der havde skjult for solen , var sprængt , og den brede fjord lå i varmt solskin foran dem , med blå dis over den lave kyst lige overfor . Og langt ude i horisonten kom en damper sejlende indefter . 
Lorenz føler sig behagelig træt efter den lange cycletur , han nyder sin cigar i langsomme drag , drengen er krøbet hen til ham og har puttet sit hoved ind under hans arm , der er fred over hele landskabet og hele 

livet her og over alt , hvad der er hans — og der kommer tanker op i ham , han søger at forme til Vers som i gamle dage : 
» Solen går ned , og langt ude på den stille fjord svinder røgen fra en damper bort i den disede luft som en let sky . 
Mangt et fartøj kommer ind sådan , har været ude på stormfuldt hav , har krydset sig frem gennem tåge og mulm , før det når ind til en sikker havn . 
Mangen en mand kommer ind sådan , har været ude på stormfuldt hav , har famlet sig frem gennem tåge og mulm , inden han finder ind til en sikker havn . 
Mangen en mand kommer ind sådan , og sér al sin bekymring og sorg svinde hen i den stille aften som røgen fra damperen , der kommer sejlende ind på den stille fjord . «  — 
det går ikke så let for ham nu som i de helt unge dage at finde rim og sætte ordene sammen . Men poesien var dog i ham . Ti i det øjeblik følte Lorenz , som om han selv havde været ude i livets store storme . 
Henad solnedgang kørte de hjem , lorenz’ bicycle blev læsset på damernes vogn — da de kom hjem til Skals , var drengen faldet i 

søvn undervejs og blev straks bragt i seng , Astrid dækkede tebordet på verandaen ud til haven , Helga gik om i stuerne og så på fotografierne på væggene , de samme , som de havde i København , der var billedet med sygeplejerskerne endnu — Helga stod længe og så på det — inde over lorenz’ skrivebord hang et stort portræt af Brown sequard , derinde i konsultationsværelset så der ellers ud som i et kemisk laboratorium . — 
Helga var kåd ved tebordet , lo meget og svarede så tit hen i vejret , når de andre spurgte hende om noget . Da teen var drukket , fik de deres store stanglampe ud på verandaen , og Fru Astrid opvartede med rødgrød og en flaske Madeira — hyggeligt ville de have det i aften . Så gav Astrid pludselig et lille hvin fra sig , der var kommen en ørentvist op ved hendes tallerken . Helga lo :  » det er altid sommergæsterne herude i Skals , «  sagde hun . Og hun så ned på ørentvisten , der kom løbende over til hende .  » Véd du hvad , svoger Lorenz , nu skal vi andre også lave Vers — kom med din notebog og blyant , så skal vi digte Vers om den ørentvist ! « 

og hun satte sig ned og skrev ivrigt , så deklamerede hun : 
kom hen til mig , du ørentvist , som bange frem dig lister , en sang jeg digte vil til pris for alle ørentvister 
se dog på det elegante dyr med krogen i sin hale og sig mig , om vi der ej sér poesien den ideale ? 
» Ja vel , jeg begynder at forstå , hvor du vil hen , «  udbrød Lorenz , og nu skrev han sit Vers  : 
ti hele somren ud og ind den render på dugen snclt mellem rejer og bøf den leger skjul med foragt for alt materielt . 
» Rigtig , «  sagde Helga —  » nu du , Astrid ! «  Astrid prøvede også : 
og vinger har den , vor ørentvist nok ti ! en poet at være de ligger under det sorte Skjold men kan ikke dyret bære ! 
Så tog Helga notebogen , skrev , kradsede ud og skrev igen , så læste hun op : 

den skal jo i hovedet kunne gå ind og røve folks forstand 
gud véd — men en digter bilder sig ind at han for det samme er mand . 
Derfor er så mangen ørentvist mas’t gået uskyldig til sine fædre men den , der maser en rigtig poet , han gør dog det , som er bedre ! « 
» For jeg skal sige dig , «  sagde Helga , idet hun knipsede ørentvisten væk fra dugen ,  » de folk , der sætter deres følelser på Vers , dem skal man vogte sig for at tro — enten mener de ikke et ord af , hvad de siger , eller også er der lumskeri bagved ! «  så lænede hun sig tilbage i stolen :  » kan du huske vort sygeplejerskegilde , Astrid , dengang var vi dog glade ! « 
Men i det samme rejste hun sig med et sæt fra bordet , stirrede et øjeblik ud i den mørke have , hvor stjærnerne var begyndt at skinne , og sagde heftigt :  » Å , jeg havde lyst at drage ud i verden for at finde en mand , som var en mand , og ikke var så ussel og fej som i er på bunden alle sammen — en er så bange for sin egen fejhed , at han løber sin vej , og en dækker den med brutalitet , for at ingen skal opdage den , og en 

sylter sig ned i humbug over begge øren , alt sammen fordi i ikke selv tør se , hvor ynkelige i er «  — så bød hun kort godnat og gik ovenpå . 
Men Astrid sagde til Lorenz :  » Vi må ikke tage Helga hendes hidsighed ilde op , hun er rent ude af sig selv i denne tid — du kan tro , hun har haft meget at gå igennem . « 
Og Lorenz og Astrid gik sammen ud i den stille kølige sommeraften , gennem landsbyen , hvor der stod en em af bondetobak , forbi gadekæret og møddingerne ud i den rene luft over markerne — den rene danske luft , der nivellerer alle for vidt flyvende tanker , og lader al ærgerrighed , der intet fast fodfæste har , ligge så fjernt borte og så årelangt tilbage . 
Inde i vesterkøbing havde der været en større begravelse . Følget var gået hjem og inde på kirkegården var gamle doktor mus bleven ene tilbage . Gamle doktor mus havde haft mange ærgrelser det sidste år , først havde han aldrig rigtig forvundet det , at byrådet ikke , blot for en forms skyld , havde tilbudt ham sygehuset ; så det , at den hyggelige 

dr . Franck var rejst og den radikale bondedoktor havde taget alt ; også ærgrede det ham jo , at hans fattigpatienter alle var vendt tilbage , nu da fløst var rejst — alt gjorde , at gamle doktor mus gik i melankolske betragtninger op og ned ad kirkegårdsstierne indenfor det store gitter mod rønnebæralléen . Han læste indskrifterne på gravstenene rundtom : lutter kendte navne , næsten alle mennesker , ved hvis dødsleje han havde været tilstede — alle mennesker , der havde haft deres mål og deres kampe og udrettet deres i livet , små mål måske og små kampe og småt , hvad de havde udrettet , småtskårne skæbner og småmands liv måske — hvad ret har vi til at dømme derom , hvad ved vi om de store skæbner og hvor ofte ser vi dem , hvor de findes ? Og så dø og være færdige med alting eller måske begynde på noget nyt — hvem er det , der har sagt de ord : at dø , ydmyget af livet ? ja , det er det , alt kommer an på — ydmyges af livet for at forstå det og kunne bringe forståelse af det med sig , om der er noget bagefter — det er jo dog den mening , en til syvende og sist får ud af al religion — den religion , livet skal lære 

enhver af os — gamle doktor mus gik og snakkede halvhøjt med sig selv og endte så i et dybt suk :  » Ja ja , den vej skal en selv jo også snart og så skidt være med det hele ! « 
Men gennem alléen udenfor kirkegårds-gitret kom doktor Pedersen Skals kørende med sine to flotte travere — hans vogn havde hentet ham fra jærnbanestationen , som den altid plejede , når han kom fra rejse — han havde været til det store lægemøde , hvor han havde indledet en diskussion om , hvilke forholdsregler lægerne burde gribe til imod den overhåndtagende , rent amerikanske konkurrence af de ganske unge kolleger , der ville bore sig ind både her og der . Og han havde fået gennemført ret skarpe resolutioner på mødet og var i det hele vel fornøjet med sig selv . 
Han kørte ned ad alléen hjemad , i morgen skulle han tiltræde en længere udenlandsrejse , først til den internationale lægekongres i Berlin , hvor der var anmeldt et epokegørende foredrag af den store professor Koch om fremtidsbehandlingen af tuberkulose , hvad der måske ville blive noget for ham at udbytte 

her i landet ; senere agtede han sig til Paris for at blive der nogen tid , det ville endnu mere styrke hans anseelse — medens han var borte , skulle dr . Høst besørge sygehuset for ham . Han kørte rask ind ad sin port , gav tøjlerne til sin Karl og gik selv op i sin lejlighed , ind i sit trefags konsultationsværelse — alt var tilpakket , siden hans hustru var rejst ; ikke engang hendes portræt stod på hans skrivebord , hun havde taget det med sig , men han savnede det ikke — der på skrivebordet lå hans udkast til den første årsberetning for vesterkøbing sygehus , han så det igennem med et veltilfreds smil — der var dog virkelig gjort nytte her , ud fra disse blade smilede jo taknemlige ansigter ham i møde , erindringer om mennesker , hvis liv han havde frelst ved en dristig operation — der kom noget af en følelse over ham som den , der har magt over liv og død — og så igen en følelse af , at der dog var noget , han holdt af udenfor sit eget jeg — så smilede han ad sig selv :  » ja , nu skal vi straks stå i tableau i sidste akt , doktor Pedersen Skals med kirurgiens fé i bengalsk belysning «  — så tog han en lille pakke , der lå ved siden af på skrivebordet , 

med visitkort , som han havde bestilt til sin rejse , åbnede pakken og læste de sirlige kort , endnu fugtige fra trykkeriet : 
docteur Pedersen Skals 
chirurgien en chef des îles danoises . 
Résidence : vesterkoebing . Danemarc . 


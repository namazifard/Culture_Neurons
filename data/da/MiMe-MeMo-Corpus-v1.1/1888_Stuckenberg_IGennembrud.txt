I . 
Aldeles bestemt ! hjem gik Jørgen ikke mere . 
Hellere lige ud i stranden . 
Han var allerede langt ude i nørre allé . 
Han kunne se sundet . 
Sagen var den , han havde fået en lussing 
af sin fader . Den slags ting tager man ikke 
imod i sit fjortende år ; og akkurat så gammel 
var Jørgen 
ja om den endda havde været fortjent . Skønt 
det skulle være svært at finde på noget , som 
gav ret til lussinger , når man først var så 
langt , at man Havde stemmen i overgang Havde 
han ikke siddet dér ganske stilfærdigt i gyngestolen , 
da faderen var kommet hæsblæsende 
ind og straks skulle haft ham afsted pokkerivold 
ud i Rosenvænget . Det jog vel ikke så 
stærkt , havde Jørgen ment . Og så sad lussingen 
der . Herregud , fordi ansigtet havde 
været lidt gnavent . Det kunne jo være . Man 
havde jo dog også visse rettigheder . 

han havde nær slået igen , da han var 
sprunget op fra gyngestolen og havde grebet 
faderen i armen . Jørgen kunne endnu høre 
sit eget hæse  » Tag dig i agt ! «  og han kunne 
føle på sine kæber , at han måtte have skåret 
tænder , da han sagde det . Musklerne stod 
endnu så stramt om munden , syntes han . Han 
kunne ikke rigtig få ansigtet i orden igen . 
Og så de underlige ravende skridt , han 
var faret ud af værelset med . De havde vist 
taget sig lidt forfjamskede ud . Og det var det 
ærgerligste af det alt sammen . For Jørgen ville 
have imponeret . Der var også den entredør , 
han fik smækket for voldsomt i . Havde han 
bare lukket den en ubetydelig smule sagtere , 
var der kommet mandighed over det . 
Og nu var han langt ude i nørre allé . Gud 
ved hvordan han var kommet dér ? 
Han stod lidt stille . 
Det var ham umuligt at huske , hvad vej 
han var gået . Han havde en fornemmelse af 
noget indvendigt noget , som gik med dampkraft 
og drev på . Og at han hellere ville dø 
end standse det dampvæsen , var han fuldstændig 
klar over . Det var allerede galt at stå stille . 
Tågen dryppede fra allétræernes nøgne 
grene . Stammerne stod sorte og våde . Og 
når vinden susede gennem de bladløse elme- 
o 

toppe , faldt tågedryppet som regn ned over 
vejen . 
Han måtte videre . 
Men hvor hen ? 
Bare ud , ud i verden naturligvis . Tage 
tjeneste på en bondegård langt borte , slide 
sig nogle penge sammen og vende hjem som 
en stor mand . Tage tjeneste . Var der i grunden 
andet at gøre ? Blive svinedreng . 
Jørgen smøgede kraven op om ørene . 
Tågen var så råkold . Og så skød han den 
idé fra sig . Det gøs i ham . Den var kommet 
så brutalt over ham . Han havde set gården 
for sig , set sig selv på gårdens mødding . 
Fællederne lå på begge sider af alléen 
og blev borte i tågen som store stepper med 
fattige brunvisne græstotter over våd , tungjord . 
Netop her havde han dage i træk leget sin 
bedste leg , været indianer , skudt steppens ville 
bøfler med bue , skreget krigsskrig og sprængt 
afsted . Eller ligget på ryggen og stirret op 
på himlen og drømt høvdingedrømme . Ligget 
her , træt af legen , og spekuleret på de virkelige 
stepper , som vinden gik hen over i jævn 
glidende fart som oppe under himlen , uden 
susen , bare bølgende græsset ; hvor der var 
frit og vidt og skyggeløst og intet ekko . Og 
han havde fabiet sig en tung længsel til mod 
store marker , mod brede egne , hvor der var 

milelangt til horisonten . Gik han i gaderne , 
kunne han pludselig sætte i løb , styrte afsted 
for at komme ud af byen , inden husene kvalte 
ham . Og han holdt ikke af snevre døre . 
Nu var han endelig fri ; fri for alt og alle . 
Der var ikke det mellem himmel og jord , Jørgen 
var afhængig af . 
Sundet kom mere og mere frem under 
tågen ; det lå gråt og kruset . Han havde 
rent glemt det sund . Nu da han så det igen , 
vidste han med ét , hvorfor han netop var gået 
den vej . Han ville jo tage livet af sig . Det 
kildrede ligefrem i kroppen , når han tænkte 
på , hvad faderen og de andre ville sige , når 
de fik at høre , at han havde gjort det . Faderen 
ville angre og fortryde og erkende sin uret . 
Bondegården og svinedrengen og stepperne 
blev helt borte , mens han gik og nød al den 
anger og smerte . Og så skulle de få lov 
at indrømme , at der alligevel havde stukket en 
mand i ham . 
Men der hagede det kedelige ved sagen , at 
man selv skulle ligge lig og ikke kunne se 
de andre . Det slog til syvende og sidst et 
slemt skår . Blot det at kunne rejse sig op en 
eneste gang og få sagt sit  » Der kan i se ! «  . 
Så kunne man gerne lægge sig til at dø igen . 
Men så meget måtte man have sagt . 

Jørgen fandt det bedst at tænke lidt nøjere 
over dette og opsætte det lidt . Vandet var der 
jo ikke langt til . Han ville følge strandvejen . 
Og så drejede han om hjørnet ved lille 
vibenshus . Der stod en betjent på hjørnet , 
ellers var der ikke et menneske at se . En vogn 
rumlede langt nede på vejen ; men den kørte 
bort , ind i tågen ; Jørgen kunne ikke se den . 
Han gik ganske langsomt , drev afsted med 
hænderne dybt nede i vinterfrakkens lommer 
og hørte efter sine egne trin ; de knirkede i 
det våde grus . Vejen var sølet . Ovre på den 
anden side lå grøften fuld af gammel snavset 
sne . Der var tomt og stille som inde i de øde 
villahaver . 
Skulle han tage livet af sig ? Vade ud i 
det grå vand dernede , som tågen stod over 
som kold damp . Tænderne ville klapre i 
munden på ham , bare han stak fødderne i 
det . Han så sig selv stå derude i vand til 
knæene , blågul af kulde , ene i denne døde 
tågestilhed , i færd med at drukne sig . Jørgen 
følte sig ganske hånlig stemt . Det kunne aldrig 
falde ham ind at gå ud i det vand . 
Men hvad ville han da her , her på strandvejen , 
klokken ti om formiddagen , i februar 
måned ? Var der nogen mening i det ? Hvert 
skridt han gik , var et skridt længere bort . 
Bort mod hvad ? 

6 
han gik , gik videre , bare gik . Han tænkte 
egentlig ikke mere . Alle hans tanker endte i 
et sløvt , grædefærdigt had til faderen . Det 
var jo ham , der ene havde voldt det alt sammen . 
Og det var ikke første gang , dette had kom 
over ham . Mange gange før havde han stået 
med knyttede hænder og sammenbidte 'hænder , 
når faderen havde pryglet ham og var gået , 
eller havde forbudt ham en leg eller en bog . 
For faderen havde en barsk , buldrende måde 
at gøre det på , som lignede ondskab . En 
stor , rå tamp kaldte Jørgen ham ved sådanne 
lejligheder . Kom vreden over faderen , og det 
gjorde den tit , skulle man lede længe efter 
ondere øjne end hans . Egentlig var det første 
gang i dag , Jørgen rigtig havde set i dem . 
Jørgen kunne overhovedet ikke rigtig komme 
ud af at se folk i øjnene . 
Og nu gik han der med sit had , bare gik , 
sløv og ligegyldig . Underligt nok , dette had 
gjorde ham al tid forfjamsket , lammede ham . 
Det arbejdede i ham som en dampmaskine , 
han havde tabt herredømmet over , en dampmaskine , 
der snurrer mod sprængning . Jørgen 
gik tæt inde langs de våde træer ; der var 
kommet som en uvilkårlig trang over ham til 
at gemme sig bag hvert enkelt af dem . 
En bagervogn kørte forbi ham , og lidt efter 
en vogn med jærn . Jærnet raslede og klaprede . 

han så efter de to vogne ; de kørte ind ad 
byen til . Det klaprende jærn blev ved at lyde ; 
han kunne længe høre det . Og da lyden 
endelig døde bort , og vejen igen lå for ham i 
tågen , gold og grå og tom , faldt denne tomhed 
over ham med centnervægt . Der inde bag 
ham arbejdede staden , sled og slæbte livet , 
hamrede maskinerne , og summede der stemmer . 
Og her stod han uden mål og med , på en 
øde vej , viljeløs , med to ledige hænder . Han 
havde sneget sig bort , følte han . Bag ham lå 
alt det , han længtes efter , og foran ham ingen 
store stepper , bare tåge og lange , øde veje . 
En kongelig vogn kom frem af tågen ; 
den kørte ganske langsomt og inde på stien 
spaserede en dame med en lakej bag sig . 
Jørgen fik hjærtebanken . Det gik ham al tid 
sådan , når han opdagede det røde liberi . 
Inde i byen strøg han helst nedad en Sidegade ; 
eller han blev stående glorød og bukkede , 
når han ingen Sidegade havde ved hånden . 
De generede ham al tid , de møder ; der kom 
ligesom angst over ham  ; han vidste ikke hvorfor . 
Skulle han hilse eller ikke ? Mens han 
prøvede på at samle sine tanker , gik han ud 
på vejen . Han kunne næppe få vejret for 
hjærtebanken . Så kom han udenom vognen 
og var bag dem , før han endnu havde fået 
tænkt . Bred og uforstyrret , i afmålt sindighed 

vandrede den røde lakejryg afsted og blev lidt 
efter lidt borte igen . 
Jørgen stod og så efter dem . Denne røde 
ryg , som gik der i tågen ind mod byen , 
lukkede ham vejen tilbage , syntes han . Han 
var sat udenfor ; havde selv valgt det . Han 
måtte videre . 
Og så tog han igen fat på faderen og 
på hadet . Men der var ingen kræfter i tankerne . 
Han prøvede med længslen mod de 
store stepper . Men ingen ting lykkedes . Han 
var træt . 
Charlottenlund lå inde bag blegnet ligeså 
dryppende og død som villahaverne . Det var 
en lang vej , han allerede var gået . Om han 
nu vidste , hvad klokken var . Han havde ikke 
rigtig lyst til at tage uret frem . Men til sidst 
fik han et par våde frakkeknapper op og en 
valen hånd ind . Ja — det var nok det , han 
havde tænkt — elleve . Nu sad de hjemme og 
spiste frokost ; moderen stille og som med 
gråden i halsen , faderen rolig og afmålt , 
som om der intet var hændt , og Johanne pludrende 
og vrøvlende med mælkesøl på hagen 
og ned over forklædet . Og så fo’r gråden 
ham selv i halsen , pludselig , næsten med et 
ryk ; og i samme nu som gråden var tanken 
om stranden over ham . Den sugede sig ind i 
ham , holdt ham fast , mens han stod dér og 

stirrede så uhjælpelig fortvivlet ned mod det 
grå vand . 
Han frøs , og han var sulten . 
Atten øre havde han i lommen . Han fik 
dem op og blev stående og talte dem . En 
tiøre , en enøre , en femøre og en toøre . Jo , 
atten . Og så talte han dem en gang til og 
puttede dem i lommen igen . Han kunne altså 
få noget at spise . Det hjalp . Det var 
ligesom tågen blev lidt lindere og slap lidt 
mere lys igennem . 
Lige ved skovshoved bøde der en bager , 
vidste han . Dér kunne han gå hen . Og så 
gik han , lidt lettere i gangen . Den var dog en 
slags mål , den bagerbutik . 
Jørgen købte for ti øre hvedetvebakker . 
Butiken var trang og lav og med fattigt lys , 
og klokken over døren gneldrede som en arrig 
moppe , der ikke vil tie . En gammel bondeklædt 
kone gav ham fem indskrumpede små 
tvebakker i et ældegult stykke avispapir , der 
var alt for lille . Hun tog tvebakkerne fra en 
sortladen blikbakke , sådan en som de hjemme 
brugte ude i køkkenet til at stille tallerkenerne 
på før opvasken . 
Da Jørgen kom ud igen på vejen , havde 
han mest lyst til at lægge tvebakkerne på 
skærvebunken lige ved og lade dem ligge dér . 
Han stod med dem i armen . Nej , ved tvebakker 

forstod han rigtignok noget andet . Og 
så den butik . Han følte sig helt flad ; det var 
slet ikke det , han var gået efter tågen lå 
tæt igen og uden lysbrud . 
Om der endda ville komme en unge , han 
kunne forære dem . 
Men der kom ingen . 
Så gik Jørgen ind i Charlottenlund . Lige 
indenfor stod der en våd bænk ; den satte han 
sig på . Der var kun fire tvebakker i papiret , 
han måtte altså have tabt den ene . Han bed 
i en af overtvebakkerne ; den var hård og sej . 
For at bløde den lidt , lod han nogle tågedryp 
falde på den ; men det hjalp ikke synderlig . 
Rundt omkring ham stod de store , stille stammer , 
og dråberne faldt så højtideligt og tungt ned 
på det våde rustrøde bladelag . Oppe gennem 
trætoppene gik vinden i ensformig , slæbende 
susen . Og der fløj ingen fugle . Lidt borte 
fyldte tågen helt rummet mellem . Stammerne 
og skjulte skoven . Der kom ingen ud fra den 
tåge og gik ingen ind . Jørgen var ene ude . 
Han spiste bare den halve tvebak ; resten 
lod han ligge . De var ikke til at bide itu , og 
han var heller ikke sulten længer . 
Han var ingen ting længer . Dum , tosset , 
et fæ , ligeglad . 
Og så rejste han sig op og gik hjem ad . 
Hænderne stak han i frakkelommerne igen ; 

kun et smalt stykke håndled stod bart mellem 
lommen og ærmet . Det blev helt rødt af den 
råkolde luft . Og hans sko var sølede og 
våde . 
Han gik hurtigt , uden at tænke på noget 
bestemt , blot med en underlig tilspidset følelse 
af at vandre maskinmæssigt løs på noget uundgåeligt . 
Ingen ting lagde han mærke til undervejs . 
Og da han drejede ind i porten , og hans 
trin gav genlyd under loftet , og han så sig 
hjemme , gav det et sæt i ham , så han standsede . 
Hvad nu i grunden ? Løbe sin vej igen , 
havde han størst lyst til , bare komme bort . 
Dér lå gården foran ham , og den måtte han 
ind igennem , forbi faderens kontorvindu . Han 
havde en fornemmelse , som skulle han tvinge 
sig tværs gennem en kugleregn . Sæt han mødte 
nogen ; sæt nogen så ham . 
Så samlede han sig og gik hurtigt forbi 
vinduerne om til køkkendøren . Plan mødte 
ingen , men hans hjerte bankede , så det var 
ved at kvæle ham . 
Inde i køkkenet kunne han høre pigen stå 
og skure . Han blev udenfor døren . En kedel 
kogte over , og hun slap skuringen et øjeblik , 
og tog så fat igen . Jørgen greb hårdt i låsen 
og fik døren op på klem , så han kunne få 
hånden ind og nå nøglen til sit værelse ; 
den havde sit søm lige indenfor . Pigen så 

hen på ham ; han følte det ; han så ikke på 
hende . Og så slog han døren rask i og sprang 
hurtigt og flot op ad trappen . Værelset lå 
ovenpå . Ingen skulle mærke det , allermindst 
hun , at han kom for at overgive sig . 
Det skrattede i den lange tomme gang 
deroppe , da han lukkede sig ind . Og så stod 
han i værelset . 
Der var gjort i stand , siden han var gået , 
det så han straks . Sengen var redt . Det 
hvide lagen lå glat over den og så så 
koldt ud , og morgenskoene stod ved siden af 
hinanden nede ved fodenden . Hans moder 
satte dem al tid dér . Henne på bordet lå 
den bog , han havde læst i i Morges , inden han 
stod op . Den havde moderen ikke flyttet ; hun 
turde ikke røre hans bøger . Tågen udenfor 
fyldte værelset med et gråt , tungt lys . 
Jørgen satte sig på træstolen ved sengen . 
Henne ved vinduet , stod hans kurvestol ; efter 
middag plejede han al tid at drive en halv times 
tid i den . Han lagde knap mærke til den nu , 
men sad og stirrede så dumt på væggen lige 
overfor og følte sig fremmed i sit eget værelse . 
Han ventede og lyttede efter trin i trappen . 
Hvad der ville ske , vidste han . Pigen ville gå 
ind og fortælle moderen , at nu var han hjemme , 
og så ville moderen komme op . 

der gik en dør nedenunder ; en til . Jo , 
nu kom hun . 
Da moderen tog i låsen , stod Jørgen 
henne ved reolen og bladede i en bog . Hun 
kom ind så underlig forskræmt lydløst og blev7 
stående henne ved døren . 
— Jørgen ! 
Det lød så bedrøvet bønligt , så stille bebrejdende , 
akkurat sådan som Jørgen nødigst 
ville haft det . Han så ikke op fra bogen og 
vendte næsten ryggen til ; men hans ja kom 
mere tyst , end han havde vildet det . Han fik 
det ikke gjort ligegyldigt nok . 
Så kom moderens  » Jørgen ! «  igen ; måske 
lidt mere bebrejdende . 
— ja vel . 
Denne gang lykkedes det ham at få det 
halvt irriteret . 
— hvor kunne du  .  .  . 
Han smækkede bogen i og dinglede med 
overkroppen . 
— det er dog din far , Jørgen . 
— en rå ka’l . 
Madvigs grammatik blev puffet lidt længere 
ind på hylden og den danske læsebog halet 
lidt frem . 
— skam dig , Jørgen ! at tale sådan ! 
— han skulle ikke give anledning . 
— men når du var uartig . 

— ja vist ja ; man skulle tåle al ting . 
Nej heldigvis , man er da ikke et rent fjols . 
Moderen svarede ikke men kom ganske 
stille hen til ham , lagde begge armene om hans 
Hals og hovedet ind mod hans skulder og græd . 
Jørgen havde ventet dette ; han vidste det ville 
komme . Men alligevel tog det ham , så han 
næsten fik gråden frem , og alle de bedste 
løfter kom ham på tungen ; han gjorde sin 
højre hånd fri , for at stryge den hen over 
moderens gråsprængte hår , der sad så tyndt 
om den rynkede , gulhudede pande ; men tvang 
den så med en rå kraftanstrengelse om på 
ryggen og stod stiv og stirrede op i loftet . 
— ja vist , ja . Det kender vi . 
— Jørgen , Jørgen ! du skal være en god 
dreng . Du ved ikke , hvor meget ondt du gør 
mig . Jeg kan ikke tåle det længer ; jeg bliver 
syg til sidst . Bed din far om forladelse , Jørgen . 
Han kom næsten til at ryste , så usigelig 
træt følte han sig på én gang . Alle tanker 
blev som skyllet bort . Der hang et spindelvæv 
i loftet lige over reolen ; på det stirrede han , 
som om han med øjnene klyngede sig om det 
for at stå , stirrede aldeles vildt . Og rent hen 
i vejret pressede han et stakåndet nej frem 
mellem tænderne . 
Moderen slap ham . Hendes øjne var røde 
og anstrengte og ansigtet underlig skarpt i 

trækkene efter gråden . De magre kinder var 
våde . Og stemmen blev så ensformig hård 
og så dump i tonen . 
— det er smukt af dig . Det er den tak , 
vi har fortjent . Sådan bærer en god søn sig 
ad . Men gå da i guds navn dine egne veje . 
Hun lagde fingrene på låsen , stod et 
øjeblik , slap så igen og gik tilbage mod Jørgen 
og tog hans hånd . 
— nej du mener det ikke ; du kan ikke 
mene det . Du er ikke ond . Vær god . Jeg 
kan ikke tåle det . Jeg kan ikke tåle det , 
Jørgen . 
Og så tog hun igen med begge flænder 
om hans hoved . Hun måtte løfte på armen ; 
han var jo højere end hun . Begge sine hænder 
pressede hun sammen om hans nakke og klamrede 
sig fast , så underlig angst og nervøst , og 
tvang hans hoved ned , så han måtte se på 
hende , se ned over den slidte kjole , der hang 
så fattigt om det spinkle legeme . Så udpint 
og sygelig havde han aldrig set hende , og 
så gammel . Han fik lyst til at løfte hende 
op ; så træt som han var , ville det gå som 
ingen ting ; dette lille legeme havde jo ingen 
vægt . Og så drev det med ét tåget forbi 
ham , at det var hans skyld , moderen så sådan 
ud . 
— tal med din far , Jørgen ! 

— ja , mor . 
Han rettede sig anstrengt og fik øje på 
Blichers noveller , som stod med forgyldt ryg 
på øverste hylde i reolen . Og sådan blev 
han stående , mens moderen strøg sin magre 
hånd idelig og idelig over hans venstre kind . 
— gør det aldrig mere , Jørgen ! 
Hun gav ham et langt Kys . Og han følte 
hendes våde kind op mod sin . Og så gik 
hun , stille og lydløst , som hun var kommet . 
Døren lukkede sig så let , som om ingen havde 
rørt låsen . 
Nu var han ene igen og svimmel af træthed . 
Det forekom ham , at tågen væltede sig 
ind gennem vinduerne og fyldte værelset ; der 
lagde sig som en grå hinde for hans øjne . 
Og han fik ikke samlet sig , før han igen sad 
på træstolen . Straks han satte sig , faldt han 
sammen ; og han blev siddende uden at røre 
sig , sløv , med halvåben mund . Hans tanke 
arbejdede af sig selv , og han lod den trække 
frem , hvad den ville ; men hvert øjeblik , når 
den var længst borte , langt ude i et gammelt 
sommerferieminde , slap den , og Jørgen vågnede 
op med et uroligt : bare faderen snart ville 
komme . 
Han fik sin middagsmad op på værelset . 
Moderen bragte den . De talte ikke sammen ; 
hun fortalte bare , at faderen ikke kom hjem 

til middag . Jørgen trak sin træstol hen til bordet 
og spiste . Og så lod han tankerne glide langt 
bort igen og halede dem til sig med et ryk 
og ønskede faderen hjem , og lod dem glide 
langt bort igen . 
Det blev mørkt , men lys tændte han ikke . 
Endelig klokken seks var faderen der . 
Moderen kom op og sagde ham det . 
— men du sidder jo i mørke ! 
Jørgen svarede et kort ja , rejste sig , gjorde 
sig bred over brystet og gik ned . Han trådte 
hårdt i trappen , som da han kom hjem , 
og han gik hurtigt gennem stuerne . Udenfor 
faderens kontordør stod han et øjeblik for at 
kue det hamrende hjærteslag , og gik så ind 
uden at have kuet det . 
Faderen sad og skrev . Den lave lampe 
lyste ned over papiret og hans hårede hånd . 
Han så ikke op og skrev videre . Jørgen stillede 
sig ved enden af skrivebordet og sagde ingen 
ting , men stirrede ned i en glastærning , der 
lå som papirpresser , og flyttede et par gange 
øjnene over på faderensfingerring , der skinnede 
på den skrivende plånd . Han kunne ikke få 
et ord frem og stod så længe og hørte efter 
den skrattende pen , at lyden af hans egen 
stemme ville bragt ham til at fare sammen . 
Han turde ikke åbne munden . 

— vil du mig noget ? spurgte så endelig ; 
faderen , mens han skrev . 
— ja — jeg ville  .  .  . 
Længere kunne han ikke komme . Hans 
hjærtebanken var standset , straks faderen spurgte . 
Men nu stod gråden og sved bag øjnene og 
tog magten fra stemmen . 
Faderen tørrede pennen af og lagde sig 
tilbage i stolen og så op på et fotografi , der 
hang over skrivebordet . 
— du skal aldrig lade en plistorie blive 
så gammel , min dreng . Hvorfor har du ventet 
så længe ? 
Jørgen græd . 
— dine forældre skal du aldrig være bange 
for . Der er ingen på den hele jord , der vil 
dig det bedre end de . Kom al tid til dem . 
Men du må skamme dig over det i Morges . 
Hvad måtte din lille søster ikke tro ? Og du , 
som ved , hvor ondt sådant noget gør din mor . 
Du er så hidsig , Jørgen . 
Faderen sad så rolig der i stolen , og hans 
stemme kom så stille . Der var varmt og lunt 
i værelset , og lampen lyste hyggeligt . Jørgen 
følte sig sikker her . Ja , vist var han hidsig ; 
men faderen da ? Det var underligt , det var 
den mand , der sad dér , som i Morges havde 
givet ham den lussing . De overgange forstod 
Jørgen aldrig . Han begreb ikke sit had 

og glemte det . Der var ingen , han var så tryg 
hos , som hos denne mand . Og alligevel , vidste 
han , ville hadet komme igen , næste gang 
faderen var hidsig . 
Han stod og snøftede . 
— ja ja min dreng — faderen tog hans 
hånd — lad nu den gråd være og gå ind 
og giv din mor et Kys . Det bliver næppe sidste 
gang , din hidsighed gør dig knuder . Vi kommer 
nok nogle gange endnu til at tale sammen om 
dette . Gå du så kun . Og sig til mor , jeg 
drikker the i aften . 
Og så bøjede faderen sig langsomt frem 
over papiret , blæste et fnug bort og skrev videre . 
Jørgen var gerne blevet stående lidt endnu ; 
han befandt sig så vel der inde i det lille 
tarveligt møblerede kontor , hvor alt så stilfærdigt 
og afdæmpet ud ; det nedrullede gardin , 
den overklattede almanak , de solide protokolrygge 
og lampelyset over skrivebordet . Og 
han begreb egentlig ikke , at det var overstået , 
det der havde jaget og fyldt ham den hele dag . 
At der ikke var mere . At han kunne gå ud 
og ind her og sætte sig i de stole , han ville , 
og tale og få svar , akkurat som i går og i 
forgårs . Var der da ikke sket noget i formiddags ? 
Formiddagen stod på én gang så 
uendelig fjernt , gemt bag en uhyre parenttes . 

og Jørgen kunne sunget , da han kom ind i 
stuen igen . 
Ingen spurgte ham , hvor han havde været ; 
ingen talte om i Morges . Ved ttebordet væltede 
Johanne sin kop og fik skænd og græd og 
kom i seng ; og faderen var færdig længe før 
de andre og satte sig til at læse avisen . Bismarck 
var rejst til varzin , og en kone kørt over 
på hjørnet af Østergade og Købmagergade . 
Det ækle hjørne ! sagde moderen . Ja det er 
uforskammet farligt ! føjede faderen til . Og så 
kom det meteorologiske instituts vejrberetning . 
Aldeles som sædvanlig . 
Jørgen måtte ligefrem anstrenge sig for 
at holde fast , at han havde fået en lussing i 
Morges og været på strandvejen og villet 
drukne sig . 
Han gik tidlig i seng . Moderen kyssede 
ham , som hun plejede , da han sagde godnat . 
Og da han lå der oppe i sengen , tænkte 
han endnu en gang på strandvejen og det 
grå vand og de store uendelige stepper . Og 
så faldt han i en tung , træt søvn uden drømme . 
Udenfor var tågen blevet til regn , der 
drev mod vinduerne . 

i . 
Jørgen withs fader — cand . fil . Henrik 
with — var rodemester ude på Nørrebro og 
sad småt i det . Familien var ikke stor ; faderen , 
moderen , Jørgen og Johanne ; men penge 
havde den aldrig haft . Faderen havde været 
fattig alle sine dage og moderen ikke bragt 
spor af medgift , blot et grumme tarveligt udstyr . 
Hun havde så tit fortalt Jørgen om den 
dag , hun blev forlovet ; det var ude på landet 
hos hendes søster , hvor faderen var huslærer ; 
hun havde stået og pyntet sig med sin nye 
hvide kjole , og så var søsteren kommet og 
havde hjulpet hende , og , da hun var færdig , 
havde søsteren sagt : se så , nu kan i jo giftejer 
på svovlstikker ! Moderen var blevet rød i 
hovedet og løbet ud i haven ; hun forstod så 
godt hentydningen ; og dér ude havde hun 
truffet ham , og så havde han friet . De havde 
gået rundt som forlovede i samfulde syv år , 
og var begge blevet op i trediverne , før faderen 
fik et kummerligt lille embede som skriver 

ved et hospital ude i provinsen . Det embede 
havde de giftet sig på . 
Ude ved hospitalet var Jørgen født . Det 
lå på en flad mark i en flad egn . Landevejen 
løb der forbi , hen over landet , og forsvandt 
i skoven , der stod i vest , en halv mils 
vej borte , og gemte for købstaden . I nord 
og øst og syd bredte sig marker med spredte 
gårde og enkelte landsbyer . Jærnbanen skar 
tværs over markerne og tværs gennem landevejen ; 
man kunne følge toget fra horisont til 
horisont omtrent ; der var ingen bakker . 
Af begge bedstefædrene havde Jørgen 
fået træheste og huse til at stille op . Af 
morfaderen , som han huskede ganske svagt 
som noget højt , mildt , hvidhåret ; bedst mindedes 
han ham siddende på en vogn , en dag 
Jørgen havde været med oppe og hentet ham 
ved jærnbanestationen . Det var kort før han 
døde . Jørgen var fem år den gang . Og han 
huskede dagen , da brevet om hans død kom . 
Moderen sad på en skammel inde i dagligstuen 
med brevet i hånden og græd , og faderen 
gik op og ned ad gulvet . Når han 
tænkte på det nu , kunne han se moderens 
ansigt for sig , rødt og fortrukket af gråd , og 
et hvidtskuret gulv med en skinnende solplet 
på . 
Og så farfaderen , som var lubecker og 

sagde  » Sture pusselanker «  , når han red fedtelam 
med ham . Ham var han næsten bange for . 
Ikke fordi han nogen sinde gjorde Jørgen det 
ringeste . Han legede al tid med ham . Men 
hans bevægelser var så tunge , og så talte han 
tit så underlig hårdt , mest til faderen . Når 
han gik forbi , måtte Jørgen al tid stå stille og 
se efter ham med åben mund . Der var noget 
ved farfaderen , han ikke rigtig begreb . 
Største delen af året var de ene der ude 
ved hospitalet . Så løb Jørgen rundt på markerne 
og havde lege for med forvalterens to 
drenge ; rendte over stenbunkerne på landevejen 
eller krøb i træerne . Ingen af delene 
måtte han ; stenene skar hans fodtøj itu , og 
'præerne flængede hans klæder . Han sad en 
dag oppe i en poppel , da faderen kom gående . 
Det gjaldt om at skynde sig ned , inden han 
blev set , og så greb han forkert og faldt ned 
i en tjørnebusk , der stod ved foden . Der 
fandt faderen ham og fik ham hjem og klædt 
af for at få tornene pillet bort ; han sad på 
køkkenbordet imens og smågræd . Men prygl 
fik han ikke . 
Faderen havde ellers jævnlig en lussing 
ved hånden . Den kunne komme , når Jørgen 
mindst tænkte på det , blot han stod på et 
stolesæde eller væltede en ildrager . Og al tid 
kom den med disse masser af vrede ord foran 

sig og bag efter . Så fyldte faderens stemme 
de små værelser som et ondt vejr . Eller 
når Jørgen skulle hente noget og ikke kunne 
finde det ; han fik jo aldrig mere end halv 
besked . Han frygtede den stemme meget mere 
end selve lussingen . Det var fest for ham , 
når moderen en dag skulle høre ham i hans 
lektier i stedet for faderen ; det gik så hurtigt 
for ham . Hos faderen varede det syv 
lange og syv brede ; han turde ikke komme , 
før han var fuldstændig sikker på , at nu kunne 
han dem , og det var det ham umuligt at blive , 
så længe faderen var i værelset . Han følte 
sig aldrig rolig , når han var inde . Og når 
han kom udenfor , søgte han al tid hen på 
steder , hvor de ikke kunne se ham hjemme 
fra . Kom så faderen forbi , standsede Jørgen 
al tid midt i legen og stod ganske stille og så 
på de andre og ventede , angst for at have 
gjort noget galt , på at faderen skulle kalde . 
Og ikke før faderen var langt forbi , turde han 
begynde igen . 
Han havde fået den ide , at alle mennesker 
ville faderen ondt . En dag mødte han hospitalets 
bogholder nede på landevejen . Den 
mand kunne faderen ikke lide . Bogholderen 
standsede ham og spurgte , om hans fader holdt 
foredrag i aften . Det vidste Jørgen ikke . Så 
gik bogholderen . Jørgen vidste overhovedet 

ikke , hvad foredrag var . Men han fik en fornemmelse 
af , at bogholderen ville komme og 
gøre faderen et eller andet . Og mange dage 
efter , at en mand var blevet henrettet der på 
egnen , gik Jørgen om i angst for , at skarpretteren 
skulle komme for at hente faderen . 
At denne havde mange underlige ting for , 
som de andre drenges fædre ikke gav sig af 
med , vidste han . Og så gik han og passede 
på moderen for at se , om hun ikke også var 
angst . Men han opdagede ikke noget , og spørge 
turde han ikke ; hverken om dette eller om ret 
meget andet . Han spurgte næsten aldrig . For 
kom han til faderen , blev han for det meste 
bidt af ; faderen havde aldrig tid . Og moderen 
gik så underligt udenom . Så opgav han 
at spørge , og troede sine tanker dumme og 
gemte dem . Heller ikke de andre drenge fik 
dem ; Jørgen var al tid angst for , at de skulle 
le ad ham og gøre nar . 
Men hændte det så en sjælden gang , at 
faderen gav sig tid og hørte på ham og lod 
ham få svar , lyste øjnene på Jørgen , og han 
var så henrykt , at han syntes , alle de flade 
marker udenom lå og skinnede . Så snakkede 
han væk , til faderen blev træt og sagde : ja — 
men nu skal du tie ! Jørgen tav al tid øjeblikkelig 
og satte sig hen , flov og misfornøjet over 
bestandig at bære sig dumt ad . 

moderen havde han mest om sig . Hun 
var så stille . Man mærkede næsten ikke , at 
hun sad i stuen . Enten syede hun eller tørte 
støv af , alt sammen så stilfærdigt og tyst . 
Var det sol ude , kunne hun synge , dér hvor 
hun sad , sang efter sang , afdæmpet og blødt , 
så det lige hørtes den lille stue over . I gråvejr 
sang hun aldrig . Kom faderen hjem og 
hørte hende , gik han al tid hen og tog hende 
om livet og strøg hendes hår glat og kyssede 
hende . Så kunne han blive stående 
henne hos hende med hånden på hendes 
hoved uden at sige noget , og moderen sidde 
ganske stille . Jørgen rørte sig ikke i sådanne 
øjeblikke , men sad og var ved at græde , så 
stille lykkelig følte han sig . 
Egentlig holdt Jørgen ikke rigtig af dette . 
Tanken om , at de kunne dø fra ham , de to , 
at han kunne miste dem , kom al tid bag på 
ham under sådanne scener . Det gik alligevel 
meget bedre , når de skændte , eller når 
faderen slog ; så slap han meget lettere over 
den slags tanker . 
Han var for resten ikke god ved moderen . 
Det kunne godt falde ham ind at bruge mund 
mod hende og stampe i gulvet . Og en gang 
truede han med at tage livet af sig . Moderen 
sagde aldrig andet end : nu er du styg , Jørgen ! 
Men den gang , han truede så voldsomt , 

tog hun ham i armen og så ham så underligt 
ind i øjnene uden at få sagt noget . Jørgen 
blev helt betuttet og gik længe efter hende 
og trak i hendes kjole og sagde : mor ! til hun 
vendte sig og så ned på ham . Så tog hun 
ham ind til sig . 
— Jørgen , Jørgen , du ligner din far ! 
Da faderen kom hjem den aften , var han 
oprømt og glad og talte så mildt til dem . 
Men moderen svarede næsten ikke og så ikke 
på ham . Nu bliver han vred , tænkte Jørgen ; 
bare hun så ikke går hen og fortæller ham 
om mig ; at hun ikke også kan være venlig 
mod ham nu ! Men faderen blev ikke vred . 
Han rystede stille på hovedet og så hen for 
sig og sagde blot : herregud , Marie ! 
Der var én person , Jørgen særlig holdt sig 
til i det lille tarvelige hjem med de trange 
Stuer og de gammelagtige møbler , og det var 
pigen . Hun havde været hos dem , siden han 
var tre måneder , og han så dag ud og dag 
ind hendes fregnede ansigt med de små ærlige 
øjne , der kunne plire så godmodigt og blive 
så sære , og hørte daglig hendes tunge trin , 
som fik alt i stuen til at ryste og glassene 
inde i skabet til at klirre . Han regnede hende 
med , når han tænkte på køkkenet og stuerne ; 
hun hørte til dér , som den store sort betrukne 
sofa , faderen havde bragt med fra sin ungkarletid , 

som det aflange dagligstuebord , der 
var lavet af hospitalets snedker , og som de to 
små træsnit på væggen og flueskabet ude 
i køkkenet . Med hende gik han tur , , og med 
hende passiarede han . Hun sad al tid inde i 
spisestuen hos ham , når lampen var tændt , 
og hun var færdig i køkkenet . Så syede hun 
på bånd til sin hue eller rimpede sine blåtærnede 
forklæder sammen . Men han måtte 
al tid spørge hende først , før han fik hende på 
gled ; og det var al tid det samme , han spurgte 
om ; om Slagelse og vemmeløv ; den egn var 
hun fra ; og om hendes moder , som trak hende 
ud i fadeburet og viste hende en tallerken 
reven ost og spurgte hende , om hun kunne 
sige Fyn , og så sagde hun det , så al osten 
røg hende om ørene . Og om broderen . Ham 
havde Jørgen set . Han havde været der en 
dag og besøgt hende og gynget Jørgen i hans 
gynge oppe på loftet og spurgt ham , om det 
ikke var plaser . 
Efter the kom Karen — Karen hed hun 
— ind igen , og så sad hun der og syede , til 
hagen faldt ind mod hendes bryst , og de smalle 
øjne lukkede sig . Hun kunne sidde et kvarterstid 
og smånikke og småsove og tage et 
par sting en gang imellem , inden hun gik op 
på tagkamret , hvor sengen og kommoden 
stod , og hvor Kristus og jomfru Marie hang på 

væggen , Kristus på et forgyldt kors og 
jomfru Marie i glorød kjortel og med et salmevers 
nedenunder . Kommoden havde Jørgen en 
slags respekt for ; Karen truede al tid med at 
tage den på ryggen og gå sin vej , når han 
slog til hende eller vrængede ad hende . Men 
først ville hun sige det til faderen . Rigtignok 
gjorde hun det aldrig , men Jørgen var ikke 
sikker . 
Mellem de tre levede Jørgen sin barndom 
ude ved hospitalet på den flade mark . Drengene , 
han legede med , blev aldrig hans kammerater . 
Han mente al tid , de gjorde nar , og de bad ham 
aldrig hjem , og han aldrig dem . Han måtte 
aldrig , når de endelig ville have ham med til 
en eller anden større drengebedrift . Jørgen 
forstod ikke hvorfor , men faderen sagde al tid 
nej . En dag ville de marscheret ud ad landevejen , 
og Jørgen var kommet med , men da de 
gik forbi , hvor Jørgen bøde , stod faderen i 
vinduet og kaldte ham ind . Bogholderens store 
dreng råbte pattegris efter ham . 
Jørgen gik mest alene om eller sad hjemme 
og så ud af vinduet , ud over markerne . Om 
efteråret sad han der og ventede på den 
første snestorm . Han huskede al tid en , som 
var kommet så pludselig en oktoberdag og 
havde fyldt luften med stor , vrimlende sne , 
og han huskede en sort ravn , som var fløjet 

bort gennem alt dette hvide , fløjet så ilsomt 
og rædt . 
Gik han alene ud , var det over til jærnbanen , 
hvor den skar landevejen . Han kunne 
stå længe der og stirre ned ad banen og følge 
skinnerne og grunde på , hvad der var nede 
bag svinget . Toget begreb han ikke rigtig . 
Når det kom farende forbi og fyldte luften 
med larm og lagde sin røg ned over ham , 
så han ikke rigtig kunne se , før det var langt 
borte , og larmen død , og markerne igen lå 
hen i stilheden , så følte han det , som om der 
var dundret forbi ham en løsreven stump af 
noget travlt , der rørte sig ved begge ender af 
banen , ude bag horisonten , noget der ikke 
havde tid til at opholde sig over ham og hans 
gabende undren og de øde marker . Han kunne 
længes efter dette travle larmende , men stod 
al tid ængstelig og sky midt i sin længsel . Det 
var dér ude , han første gang hørte om de store 
stille stepper og gik rundt og tænkte sig markskællene 
borte og elospitalet og de spredte 
gårde og landevejen og banen glattet ud , 
så det blev helt fladt alt sammen . 
Efteråret var hans bedste tid , når skyerne 
lå over hele himlen , og luften var grå og 
kold , og landevejen hver dag stod med vandpytter 
og var sølet . Men han så det helst fra 

vinduet . Han kom så let til at fryse , når 
han gik ud . 
Så fik faderen rodemester - bestillingen 
inde i København . Jørgen var elleve år den 
gang . De måtte flytte ind til byen , bort fra 
hospitalet . 
Moderen græd den dag , de skulle køre . 
Stuerne stod så tomme og så endnu mindre 
ud end ellers . Møblerne lå ude på flyttevognen , 
stolene og bordene med halm om 
benene . Jørgen spaserede om og kunne ikke 
finde ro et eneste sted . Han holdt ikke af at 
se ud over markerne den dag , og på byen 
turde han ikke rigtig tænke . Så gik han udenom 
det alt sammen og følte sig utryg og 
hjemløs . 
Men da den store lukkede wienervogn , der 
skulle hente dem , svingede ned fra landevejen , 
og kuskens rødtforede slag flagrede i blæsten , 
fik Jørgen på én gang fornemmelsen af noget 
fint og flot og blev med ét så kæk og ønskede 
alle de andre drenge sammen for at se ham 
køre bort . 
* 
inde i København kom Jørgen i en latinskole . 
Student skulle han være , enten der så 
var råd dertil eller ej . 

de mange drenge var ham straks imod . 
Han stod i frikvarterene op ad plankeværket 
og kunne ikke finde rede i al den stormen 
rundt om hinanden og ingen ting høre for alle 
disse skingrende drengestemmer . Kom så et 
par af de større hen til ham og trak ham lidt 
i øret eller spurgte , hvad han hed , og kneb 
ham , fordi han vovede at have sort hår , når 
han hed with , prøvede Jørgen på at le og 
trak overlæben i vejret til et underligt smil , 
som viste hans fortænder . Så kaldte de ham 
tanddokteren , og det navn beholdt han længe . 
Oppe i klassen sad han og turde ikke 
røre sig det ringeste , men fulgte læreren med 
øjnene . Han var flink , sagde de . Lektierne 
kunne han al tid , men blev han spurgt i noget , 
de havde haft for fjorten dage siden , blev Jørgen 
rød og stammede og vidste intet ; eller 
fandt en lærer på at henvende sig til ham 
som den eneste opmærksomme , skete det undertiden , 
at han , der sad og stirrede på læreren , 
var lige så langt borte fra at høre efter , som 
p"uksen , der sad og trillede papirskugler med sin 
sidemand . Jørgens tanker gik så vide . De 
var ikke ved lektierne , dem lærte han udenad , 
blot for ikke at få skænd i timen og 
blive bemærket ; kunne han dem , gik alt så 
stille af , at han kunne dykke ned igen i den 
sky stilhed , han al tid søgte at skjule sig bag . 

når han gik fra skole , stod han og så 
efter drengene , så dem komme ud af porten 
i samlet strøm og spredes til alle kanter og 
blive borte mellem de mange mennesker og 
under gadernes larm . Så kom denne larm 
ham som stilhed imod skolens . Han havde 
hurtigt vænnet sig til gadetummelen , der stadig 
lød om ham . Den havde slugt ham og skyllede 
ham frem og tilbage ; han havde en fornemmelse , 
som bar den ham . Men det var ikke 
den larm , han havde stået og længtes imod 
ude på hospitalsmarken , når toget dundrede 
forbi ham som en vild bøffelflok på flugt over 
steppen . Det var en larm , som måtte knuse 
og mase som et tungt slidende mølleværk og 
trække alt ind under sig , så man mærkede , 
man var med og måtte dreje sig den larm 
gik han endnu og længtes imod , den og så 
de store stille stepper . 
Når Jørgen ikke havde tankerne hos sig , 
mens han læste eller sad på skolen , var det , 
fordi de søgte p'ælleden idelig og al tid . Der 
ude havde han fundet sin hospitalsmark igen , 
der ude legede han steppelegene om og atter 
om uden at kedes . Og han havde fået en 
kammerat , som han havde lært dem ; men bedst 
legede han dem alligevel ene . 
Denne kammerat hed Åge Schmidt og 
var søn af en skolelærer fra Havdrup , der 

havde arvet og var flyttet til byen og levede 
af arven . En af de første dage Jørgen var i 
skole , var Åge kommet hen til ham og havde 
spurgt , om han ikke havde en kniv  ? Jo . Om han 
måtte låne den ? Ja . For religionslæreren 
havde taget hans . Så havde Åge fået den 
og var gået . Men lidt efter var han kommet 
tilbage og havde sagt , at nu havde bestyreren 
selv taget Jørgens . Siden den dag begyndte 
de at holde sammen . Egentlig var det Åge , 
der søgte Jørgen ; Jørgen gled ind i kammeratskabet 
som i en vane , han til sidst ikke gad 
bryde . Bad Åge ham hjem , så gik han , og 
bad en gang imellem Åge hjem til sig . 
Åges moder var en underlig en , fandt 
Jørgen . Første gang han havde været der ovre , 
havde hun taget begge hans hænder og holdt 
dem så længe i sine og set ham ind i øjnene 
og så sagt : gud velsigne dig , kære , kære 
Jørgen ! du vil være min Åge en god ven , kan 
jeg se på dig ; Vorherre mærker al tid sine . 
Jørgen var blevet rød i hovedet og havde ikke 
forstået hende . Men så havde hun i det 
samme set , at Åge ikke havde tørklæde om 
halsen , og havde givet sig til at skænde på 
ham . Siden hans søster var død af brystsyge , 
måtte Åge ikke komme udenfor en dør uden 
det tørklæde . Jørgen var næsten angst for 
Åges moder ; al tid talte hun om gud i himlen 

og vor frelser og jorderige og om , hvor store 
syndere vi var , og om vor gæld til Jesus . Det var 
ham , som tvang hun ham til at sidde og stirre 
ind i et virvar af flammer , som det egentlig 
var hans pligt at styrte sig ind imellem . Og 
når han kom ned på gaden , fandt han luften 
så levende frisk og så lettende kølig , som 
havde han virkelig siddet ved et svidende bål . 
Faderen var en stor , svær mand ; Åge lignede 
ham mest . 
Åge samlede på fugleæg og på konkylier . 
Og så gav Jørgen sig også til at 
samle . Men det gik kun småt , og efter otte 
dages forløb var han ked af det ; lysten kom 
kun tilbage en sjælden gang , når han havde 
set andres samlinger , og døde så hen igen . 
En dag stod han ude på køkkentrappen 
med en håndfuld konkylier og viste Åge 
dem . Så kom Karen forbi og slog til hånden 
og lo bondsk , da alle konkylierne fløj i vejret 
og spredtes over trappen . Men Jørgen vendte 
sig i en fart og gav hende en på øret . Lidt 
efter blev han kaldt ind og fik prygl ; Karen 
havde sladret . Men da Åge den næste dag 
spurgte ham , om der havde vanket noget , svarede 
han nej . 
— tør du gi’ dit æresord derpå ? • 
Jørgen måtte se på Åge , han spurgte 
så højtideligt , syntes han . 

— ja- 
men der var kommet noget af moderen 
over Åge , da han spurgte . Det var straks 
gledet bort igen . Hans øjne havde brændt så 
underligt og set så bedrøvet dømmende på 
ham , så Jørgen følte , at Åge så , han løj . 
Hvorfor løj han også ? Det var dumt . Der var 
ingen skam ved at få prygl . Det var sådan 
faldet ham ind at sige nej , lige i det Åge 
spurgte ; han havde slet ikke tænkt over det . 
Men han blev stående ved løgnen . Fra den 
dag gik han helst uden om Åge også . 
Så randt årene ; et efter et begravede 
den summende by dem i sin tummel . Og den 
dag kom , da Jørgen skulle konfirmeres . 
Det var en råkold morgen i oktober . Han 
sad og frøs i drosken og så ud af vinduet 
og kunne ikke sanse andet end , at en strøm af 
mennesker og grå husfagader uden ophør flød 
forbi . At han skulle konfirmeres , tænkte han 
ikke synderligt på . Alle hans tanker sled sig 
sløve med , at han skulle gå op ad kirkegulvet 
mellem mange mennesker og sidde der 
og samle alles øjne på sig . Og så skulle 
alle disse mennesker høre hans stemme , når 
han svarede præsten . Han rystede og frøs og 
ønskede det overstået og sig selv vel hjemme 
igen . 
De var mellem de første , som kom . Kirken 

var kold og næsten tom ; op over midtergangen 
stod rørstole i to rækker ; Jørgen fik plads på 
en af de øverste . Der sad han så og hørte 
på alle de mange lyd , som samlede sig til 
larm oppe under hvælvingerne , til larm af døre , 
der lukkedes op og i , og af højtidelige trin 
over stengulv og over tæpper . Han vidste ikke , 
om han måtte beholde sine handsker på , eller 
om han skulle tage dem af , eller hvor han 
skulle gøre af sine øjne og sine flænder . Så 
gav han sig til at blade i salmebogen . Foran 
i den stod der : 
gid , min søn , Vorherre holde sin hånd 
over dig og bevare dig i hvad ondt , der 
måtte møde dig i livet . 
Din moder . 
Jørgen havde læst det hjemme . Men nu , 
da han så det igen , mens han sad der alene 
ude på kirkegulvet , måtte han tvinge sig for 
ikke at komme til at græde . De lød ham som 
en afsked , de ord . Han så sig revet bort fra 
moderen af en rå magt , og moderen stå og 
se efter ham og blive ved at se og ikke kunne 
hjælpe . Og han vidste , hvad de par ord betød , 
og led ved at vide det . Nu var han ikke 
længer hendes , nu kunne hendes hænder ikke 
skærme ham længer . Verden tog ham ; det var 

verdens ret . Og så overgav hun ham i sin 
vånde til Vorherre . 
Hvem var Vorherre  ? Det vidste Jørgen ikke 
rigtig . Det var blot hjemme , de sagde Vorherre , 
og så var det endda sjældent , de talte om ham . 
I skolen og hos præsten var det Jesus Kristus 
og gud og den hellige ånd , med lange skriftsteder 
om hver især , som Jørgen lærte , som han 
lærte den store tabel , og salmevers , der var 
sværere end danske Vers , og som han begreb 
endnu mindre . Men de havde ikke noget at 
gøre med Vorherre der hjemme fra . Sagde 
Jørgen den hellige ånd eller to gange tolv , 
han forbandt lige meget med det . Men når 
han som mindre var uartig , og moderen sagde , 
at Vorherre blev vred , tænkte han sig noget , 
der var fader og moder på én gang , noget 
hyggeligt noget , der ville være hjemme med 
det samme , hvis det kom ind ad døren , og 
ikke se fremmed ud ; noget der sagde du til 
alle . Men den Vorherre var ikke her i kirken , 
hvor der var koldt og fuldt af mennesker , og 
hvor Kristi lidelseshistorie hang i billeder på 
væggene oppe om alteret . Vorherre havde 
ingen lidelseshistorie , han havde slet ingen 
historie . 
Da Jørgen kom hjem , havde han glemt , 
hvad præsten havde spurgt om . Han følte sig 

så uendelig lettet . Og nu behøvede han ikke 
mere at gå i kirke hver søndag . 
Der var et par af Jørgens famitie hos dem 
den dag og så Åge Schmidt , der forærede 
ham wilh . Buschs humoristiske tegninger med 
påskrift  » til minde om konfirmationsdagen «  . 
Hans moder havde givet ham en lang hilsen 
med , men den havde Åge glemt . 
Om aftenen , da de fremmede var gået , 
og der var blevet stille i værelserne , og Jørgen 
havde sagt godnat , og faderen strøget ham 
over kinden med et stilfærdigt : jaja , min dreng ! 
Følte han sig så underlig træt og tomhændet . 
Han lå og tænkte på , hvad moderen havde 
skrevet foran i salmebogen . Også for ham var 
det en afsked . Var hans barndom ikke omme ? 
Den gled så underlig bort fra ham . Og tænkte 
han på dagen i morgen , hvad så ? Hvad skulle 
der hænde i de dage , som kom ? Jo det var 
afsked , de ord . Og så Vorherre , som skulle 
bevare ham , Vorherre som ingen rigtig kendte , 
moderen heller ikke . Han følte sig så uendelig 
usikker og så uendelig ensom . 
Moderen kom op og kyssede ham ; han 
lod , som han sov ; hun kyssede ham på panden 
og på den højre kind og lagde tæpperne 
rigtigt om ham og hviskedee så : min dreng . 
Min dreng . Han blev ved at høre de to 
ord , hørte dem i halvsøvne med lyd som af 

fjærn klokkeringning , der kom hen over brede , 
aftenstille marker . Og sov så ind . 
Men det første , han tænkte på den næste 
morgen , da han vågnede , var den unge pige , 
han havde siddet lige over for i kirken , hende 
med krøllerne ned ad nakken og den blege 
hud . Hun havde hele tiden set ned i sin 
buket og blot én gang over på ham , så 
forlegent og ængsteligt , som bad hun ham 
ikke se på hende . Men han havde set alligevel , 
han kunne ikke lade være . Og da hun 
havde grædt , mens præsten velsignede hende , 
havde Jørgen gerne givet alt i denne verden 
for at måtte tage hendes hoved mellem sine 
hænder . Han havde selv fået tårer i øjnene . 
Hvem der kendte hende ! 

Iii . 
Ude på Klampenborg station stod skolen 
opstillet og ventede på toget ; trætte og støvede 
drenge med bunker af bøgegrene . 
Det var en aften først i juni ; solen var 
ved at gå ned , og det unge , friskt farvede løv 
blev mørkere i skumringen og gjorde skoven 
tættere . 
På bænkene foran stationen og langs 
stakittet sad en del skovgæster med anemoner 
i buketter og i kurve . De var trætte som 
drengene og længtes hjem . 
Højt oppe under den blege , stille aftenhimmel 
fløj svalerne rundt i krydsende kredse . 
Bestyreren gik frem og tilbage og talte 
med et par af lærerne . Han var en lille , firskåren 
mand — rotten kaldte drengene ham 
— med to sikre , mønstrende øjne-bag brillerne ; 
han gik så stift stilfærdigt og havde næsten 
ingen bevægelser , og stemmen var lav og afdæmpet . 
Men øjnene var alle vegne og næsten 
aldrig der , hvor man troede dem . Fangede de 

noget , holdt de på fangsten , til den var behandlet ; 
det var umuligt at slippe løs fra dem . 
Jørgen , som var i næstøverste klasse og 
skulle være student om et år , stod og snakkede 
med to kammerater ; med Åge Schmidt , 
der var blevet høj og svær og var skolens 
bedste fægter men aldrig kunne mere end det 
halve af lektierne , og som al tid kom for sent , 
og med den lille tørre lyshårede Niels Jensen , 
bondesønnen fra Jylland , der var myreflittig og 
al tid i timerne sad med anstrengelsens svedperler 
på den brede , knudrede pande og stødte 
ordene frem med lange mellemrum , stiv i 
ryggen og sikker . 
Hvert øjeblik kikkede Jørgen hen på bestyreren , 
og Åge puffede ham utålmodigt i 
siden med albuen . Niels Jensen mumlede 
noget opmuntrende bag de sammenbidte , blodløse 
læber , som han ikke fik fra hinanden . 
Endelig trak de to lærere sig tilbage , og 
bestyreren satte sig på bænken ved stakittet . 
— nu da ! sagde Åge . 
Og så gik Jørgen hen mod bænken . 
Åge og Niels Jensen fulgte ham i afstand 
— jeg ville gerne spørge bestyreren , om 
de havde noget imod , at Åge Schmidt og 
Niels Jensen og jeg blev her ude — det vil 
sige gik hjem ad strandvejen i stedet for at 
køre med skolen . 

— hva’behager ? 
Jørgen stod og så på en stakitstage . Han 
var rød i hovedet og hørte Åge bagved bore 
med hælen i gruset . Se på bestyreren turde 
han ikke ; de to hvasse øjne sad bag brillerne 
og lurede på ham , følte han . 
Bestyreren rømmede sig et par gange ; det 
betød indvendinger . 
— af hvad grund ? 
— vejret er så dejligt . 
— hm ! 
Jørgen tog mod til sig og så ned på ham , 
lige ind i brillerne . Og , sært nok , de hvasse 
øjne drejede af og søgte over mod skoven . 
— men om nu hele skolen fik den ide . 
— det er bare os tre . 
Øjnene kom tilbage igen og fangede Jørgen . 
Men Jørgen veg ikke . Så så de hen på 
Åge og Niels Jensen og så igen en stund 
på Jørgen . 
— jeg holder ikke af det . 
De blev stående foran bestyreren , alle tre . 
— klokken er jo også mange . 
— når vi går nu , kan vi være i København 
klokken ti . 
Bestyreren så længe på sit ur . 
— ja ja da . 
— tak . 

de lettede på hatten og bukkede og gik 
så rask tilbage ad skoven til . 
— han er sgu flink , du ! sagde Jørgen og 
trådte om for at komme i trit med de andre to . 
— gu’ er han så ! mente Åge . 
Niels Jensen sagde ingen ting . 
De kom ind i skoven . Hvad vej nu  ? På 
dyrehavsbakken eller til Charlottenlund ? Jørgen 
ville til Charlottenlund ; dyrehavsbakken havde 
de været over med skolen ; den var beset . Jamen 
det kunne gøres grundigere , indvendte 
Åge , og Niels Jensen gav ham medhold . Nej 
der var ikke mere der , holdt Jørgen på ; og i 
Charlottenlund var der færre folk ; de var mere 
ugenert dér . 
Det blev ved Charlottenlund . Og de blev 
enige om at gå det lille stykke vej igennem 
dyrehaven til Ordrup jagtvej og så følge den . 
Skoven blev mørkere og mørkere og der 
var stille i den , som stod disse tusinder af bøge 
og holdt vejret for at lytte efter de bløde trin i 
den fugtige skovbund . Ikke en lyd uden disse 
tre drenges trin . De talte ikke videre men 
gik bare til for at komme skoven igennem ; 
Jørgen i midten . Mørket gjorde det trangere 
imellem stammerne , og Niels Jensen snublede 
en gang over en stub . Der fløj en stor fugl 
op med det samme og søgte længere ind i 

skoven ; de hørte dens tunge vingeslag inde 
mellem træerne . 
Da de kom ud gennem hegnet , ud på 
jagtvejen , skinnede skumringen over den brede 
mose som klart dagslys og skar dem i øjnene . 
Og her fik de stemmerne på gled igen . 
Åge var den første . 
— er der nogen afjer , der har flere penge ? 
For jeg har kun tredive øre . 
Jo , Jørgen havde firs . 
— nå så er vi oven på . 
Niels Jensen havde ingen . 
— så har du drukket for meget øl på 
turen . 
Niels Jensen havde bare drukket en kop 
kaffe , og det var den , bestyreren gav . 
— hvor Pokker har du da gjort af dem ? 
Niels Jensen havde taget tyve øre med , og 
dem havde han røget op . 
— hvor når ? 
Da de andre legede røversoldat , var han 
vandret væk fra soldaterne og havde lagt sig 
bag nogle buske og røget . 
— du er ligegodt en vittig mand , Niels 
Jensen . Du skulle sagt det til os . 
Et par skæve trækninger om Niels Jensens 
læbestreger var al det svar han fik . 
— jeg skal sige dig , man må lægge på 

tallerkenen , og det tage r på tiørerne , belærte 
Åge ham . 
— så kan de vel nøjes med femører , de 
fruentimmer . 
— nåda ! Du mangler levemåde , min 
dreng . Men vent bare til klokken bliver ti , så 
skal du se , hvor du er avanceret . 
Niels Jensen gik og travede ude i hjulsporet 
og havde ikke øjnene fra det . Han skulle 
al tid blære sig , denne Åge ; og så havde 
hans fader dog bare været skolelærer ude ved 
Havdrup . 
Åge begyndte at synge . De var snart 
ikke til at tælle , de sange , han kunne . Og alle 
sammen var de om piger og kærestefolk og 
fulde af fæle tvetydigheder . Jørgen kunne ikke 
lide dem ; de ærgrede ham , og han blev ækel 
ved Åge , når Åge sang dem . 
Jørgen gik nemlig rundt med en slags 
hellig ærefrygt for alt , hvad der hed kvinder . 
Egentlig kendte han slet ingen . Der kom ingen 
hjemme , og han var sjældent udenfor hjemmet . 
Moderen gjaldt ikke ; hun var så dagligdags 
og ovenikøbet gammel . Hvad Jørgen forstod 
ved kvinder , var noget ualmindeligt , noget friskt , 
ungt , med skær hud , dybe , varme øjne og 
klare stemmer . Sådan som han mødte dem 
på gaderne ; i smukke dragter . Sådan som 
de gik forbi ham . For de gik al tid forbi , ingen 

af dem så ham . Og han turde ikke , turde 
ikke for alt i verden røre sig for at nå dem . 
Åges sange ærgrede ham , for de var kun 
tomme , klodsede ord om det , han ville skulle 
være handling , fin , tiende handling . Og de 
var ord , intet uden ord ; de bragte ham ikke 
nærmere . 
Og så ærgrede det ham dobbelt , at Åge 
netop skulle synge de sange nu , da han endelig 
gik sit mål på livet og var spændt og 
egentlig helst gad været alene . 
Imidlertid sagde han ikke noget ; nødigst 
af alt ville han fornærme folk . Men da Åge 
lod til at blive ved , måtte han lede noget op 
for at få en samtale i gang og sangen stoppet . 
— det bliver mørkt , sagde han så . 
— ja , svarede Niels Jensen . 
Åge hørte det slet ikke . 
— har du været her før , Niels Jensen ? 
— jeg kan ikke vide det . 
— hvad snakker i om ? 
Åge kom hen til dem . Gud ske lov 
tænkte Jørgen ; når han nu bare ikke begynder 
igen . 
Men det gjorde han ikke . 
De kom op forbi villaerne på jagtvejen . 
Der løb et par børn og legede ude på vejen ; 
men de blev kaldt ind i seng , hørte de , ligesom 
de var kommet forbi dem . Og de mødte 

et par landliggere , der gik aftentur . Store , 
mørke tjørnehække stod langs vejen og gemte 
for haverne . 
Så slap villaerne op , og der blev flad mark 
til begge sider med stille sommeraften ud over . 
Nede ved Charlottenlund station peb et tog ; 
den kom så fredsommeligt , denne eneste lyd . 
Og så var de inde i skoven . 
Mørk , trang underskov hegnede stien , og 
tætte trætoppe lukkede over den lidt foran 
dem gik der nogen . Om det var en mand eller 
en kvinde , kunne de ikke se . De gik til og 
kom forbi ; det var en mand . 
Så så de endelig pavillonen . En bred 
lysstribe lå ud gennem den åbne dør , og 
der lød stemmer der inde og tynde klavertoner . 

de stod stille et øjeblik udenfor døren 
og så på hinanden . Jørgen havde hjærtebanken 
og svedte og var klam i hænderne . Men så 
lo Åge og fik Niels Jensen puffet ind . Og så 
var de der alle tre . 
En eneste gæst drev på en stol henne i 
en krog , ellers var der ganske tomt om de 
små borde i det lave , langstrakte rum . Et 
par kortkjolede sangerinder sad oppe på tribunen 
og så ud i luften , der var tung efter 
osende petroleumslamper , og en høj lyserød , 
som stod og talte med den enlige herre , gik 

op til de to andre , straks efter at Jørgen , Åge 
og Niels Jensen var kommet ind . 
De satte sig ved det bageste bord , ganske 
stilfærdigt . Havde der stået et endnu længere 
borte , havde de sat sig ved det . Og så stirrede 
de over på sangerinderne ; det faldt ingen af 
dem ind at sige noget . 
Opvarteren gik og tørte de nærmeste borde 
af ; han kom omtrent helt hen til dem . 
De så på hinanden . 
Det blev til tre sodavander . 
Men propperne måtte de selv om at få 
op , og følgelig flød sodavandet ud over bordet , 
så der ikke blev en tør plet til en albu . 
Jørgen fik noget op i ærmet , og hans ene manschet 
blev drivvåd . 
Så gik den lyserøde frem på tribunen 
og begyndte at synge 
» Jeg troede , der bøde 
en sangfugl i mit bryst . « 
Hun så mest op i loftet ; men en gang 
imellem faldt der et blik af til de tre , et ganske 
ligegyldigt blik . 
Jørgen kunne ikke få øjnene fra hende . 
Sangen gik ham forbi ; han hørte bare , at den 
stemme og det klaver passede godt sammen . 
Egentlig måtte hun helst tie og blive stående 
der oppe og blot bevæge sig sådan som nu . 
Hagen var så fin ; der var så blødt og hvidt 

inde under den . At lægge en finger ind i hulningen 
og mærke struben bevæge sig mod den 
måtte være noget i retning af salighed . 
Da sangen var færdig , rejste Herren henne 
i krogen sig og slentrede ud . Han så ikke 
op mod tribunen , men slog hånden skødesløst 
op til hatteskyggen . Opvarteren gik og 
pillede propper op , og den gamle , visne herre 
oppe ved klaveret tyggede på sine negle . 
Sangerinderne sad på stolene og skrabede lidt 
med fødderne . 
— du ! skal vi ikke flytte nærmere ? foreslog 
Åge . 
Netop det sad Jørgen og tænkte på men 
turde ikke komme frem med det . Han måtte 
de bare arme mere nær , følte han . Det måtte 
ske på en eller anden måde flytte tættere 
hen var jo foreløbig den eneste . Men der var 
det lange rum , de skulle igennem , uden om 
alle de borde ; det ville gøre støj ; og så ville han 
høre sine egne trin , høre dem her inde ; fornemme 
at han virkelig var her , at man kunne se ham . 
Stille , gemt måtte det ske , så han selv var 
skjult , og ingen fik at vide , det var ham . 
Men frem imellem bordene måtte de jo , 
hvis de ville nærmere . 
Og så rejste de sig og satte sig hen ved 
tribunen . 
Der sad en af sangerinderne helt ude ved 

randen ; Jørgen kunne nå hende fra sin stol . 
Hun smilede ned til ham og lagde hænderne 
i skødet , og han sad og så op på hende og 
følte , hvor sveden kom og gik og kom og gik . 
Og så fik han virkelig et anstrengt smil stavlet 
op ; det blev stående på hans ansigt en tid ; 
han glemte det . 
Den gamle , visne herre slog et par akkorder 
an , og den lyserøde kom frem igen og 
sang . De to andre stillede sig op ved siden 
af hende ; der hørte kor til sangen . 
Åge lo og Niels Jensen stirrede . Men da 
sangen var forbi , og Jørgen igen havde sin 
sangerinde overfor sig , lagde han sin hånd op 
på hendes nøgne arm . Den var så kølig og 
blank ; hans hud brændte . 
— de ! fik han sagt ; resten blev siddende 
ham i halsen . 
— nå ? 
— fryser de ikke ? 
— hvor  ? 
Hun lo . 
— på den dér . 
Han trykkede sine fingre ned i hendes hud . 
— på armen ? 
— ja . 
Flun lo igen . 
— ih du forbarmende ! nej det ved gud 
jeg ikke gør ! 

Jørgen tog sin hånd bort . Han havde 
presset sine fingre så fast , han kunne , mod 
hendes arm og følte sig så underlig tom . Var 
det det hele ? Han skubbede sin stol lidt tilbage 
og så over mod døren . Opvarteren stod 
der henne ; og udenfor var sommernatten . 
Den lyserøde kom med tallerkenen . De 
lagde deres tiører , og Åge tog hende om 
livet . 
— skal jeg ha’ et Kys ? 
— nej vi må ikke . 
— hva’ for noget ? 
— hører de , slip mig ! Kommer Jakobsen 
får jeg mulkt . 
— hvem er Jakobsen ? 
— politiet naturligvis . 
— hvorfor skulle han komme ? 
— han kommer hver aften på denne tid . 
— å skidt , de ! 
— ja gi'r de et glas banko ? 
— hvor meget koster det ? 
— fyrretyve øre . 
Åge så over på Jørgen . Jørgen var den 
eneste , der havde flere penge . 
Men Jørgen så hen imod døren , om der 
var noget politi at se , og spurgte så den lyserøde , 
om hun ville kysse ham for et glas 
banko  ? 
— ja gi’er de ? 

— opvarter ! et glas banko ! 
— men de skal sætte dem her på mit 
skød . 
Han talte så stakåndet , og det varede 
ham en evighed , inden opvarteren kom . 
Åge så over på ham og lo så småt . 
Opvarteren kom med glasset . 
— men skal de ingen ha’ selv ? spurgte hun . 
— nej . Kom så ! 
Jørgen tog hende fast om livet og tvang 
hende ned og pressede sin mund ind mod hendes . 
Han følte to kolde , våde læber mod sine . 
— de kvæler mig . 
Så slap han hende og tog vejret , som han 
næsten havde tabt , i et tungt , langt drag . 
— sikken de også kysser . Giv mig så 
bankoen . 
Hun drak den , og imens trykkede Jørgen 
sit knæ op under hende , så han følte hendes 
legem mod det . Hun blev siddende lidt med 
det tomme glas i hånden og rejste sig så . 
— går de ? 
— jeg kan da ikke blive sittende her til evig . 
Jørgen måtte anstrenge sig for at få bugt 
med en rysten , der pludselig var kommet over 
ham . Han sad og så efter hende . Hun gik 
op på tribunen og satte sig , som om intet 
var passeret . De ikke så meget som lo , de 
andre sangerinder . Den gamle , visne herre 

skruede lampen , som stod på klaveret , lidt 
ned ; den osede ; og så slog han sine akkorder an . 
En ny sang begyndte . 
Midt under denne kom en tyk , yngre politimand 
ind . Alle sangerinderne nikkede til ham . 
Han mønstrede Jørgen , Åge og Niels Jensen 
og satte sig så ved et bord ovre ved væggen 
og fik sig en bajer . 
Det måtte være Jakobsen . 
Men da sangen var ude , foreslog Jørgen , 
at de skulle gå . De havde jo dog ikke flere 
penge . 
Og så rejste de sig og styrede ud imellem 
bordene . 
Natten var klam af dug ; den slog imod 
dem stille og frisk . 
Niels Jensen lo kluntet og gryntende , da 
de kom udenfor , og Åge spændte sin brede 
brystkasse , men sagde for øvrigt ikke noget . 
Først da de drejede ud på strandvejen og 
kunne se Trekroner fyr og ned over reden , 
hvor ankerlanternerne lyste som en bunke nedfaldne 
stjærner , henvendte han til Jørgen 
— du kunne dog gerne ladet mig fået 
det Kys . 
Han sagde det så stilfærdigt . 
— ja såmænd , svarede Jørgen . 
Han følte sig lidt stolt over , at det var ham , 
der havde fået det . Men så huskede han 

pludselig på , at han jo på en måde havde 
båret sig lumpent ad overfor Åge ved at benytte 
sig af sine penge , og så føjede han til : 
— det smask måtte du såmænd gerne 
fået . 
Ved vibens hus skiltes de . Jørgen skulle 
ned til Nørrebro en let tåge fyldte fællederne . 
Men den lå lavt , så han kunne se Alleens 
trætoppe over den og langt nede set . Johannes 
kirkespir . Græsset var vådt under tågen og 
himlen ovenover blegblå og fattig på stjærner 
i den halvlyse sommernat . 
Han kunne ikke blive det Kys kvit . Og 
mens han gik dér ganske alene over de stille , 
tågede fælleder , tænkte han al ting igennem 
igen . Det var altså kvinder . Var han dum , 
eller hvad var det . Var det virkelig det , han 
havde længtes sådan imod ? 
Da han klædte sig af . smed han den manschet , 
sodavandet havde gjort våd og krøllet , 
ind under sengen . 

Iv . 
Så blev Jørgen student , med første karakter , 
og fik et glas vin inde på bestyrerens 
værelse og sit eksamensbevis . Han havde 
stået og læst det udenfor skoleporten . Nu 
så han hen på denne port , som han morgen 
efter morgen , år igennem , havde skubbet 
op og ladet falde i bag sig , mens sporvognen 
var kørt forbi der udenfor , sporvognen 
og alle de andre vogne , som havde 
fyldt morgenen med travl støj og givet Jørgen 
lyst til alt andet end netop til den stille 
skolegård . Hvor meget var der ikke sket 
i verden , mens han havde siddet indelukket 
i den triste klasse , hvor meget var der 
ikke passeret blot her igennem gaden , forbi 
skoleporten , på fart fra ét sted til et andet ? 
Han huskede morgener , han var kommet her i 
solskin og lys , og morgener i regnvejr og 
sne , al tid med lyst til at vandre videre ned 
ad gaden , blot forbi denne port , drive med 

færdselsstrømmen . Men al tid havde han måttet 
ind her . 
Nu var han endelig fri og havde høstet 
lønnen for sin lange forsagen , for sin daglige 
indespærrede hersen med , hvad han ikke forstod 
og ikke interesserede sig for . Han havde 
sit eksamensbevis og på det stod der om hans 
åndelige modenhed og hans dannelse . Plavde 
han modenhed ? Kunne han i virkeligheden 
græsk til ug-i- ? han , som havde glemt at 
repetere de uregelmæssige verber og havde 
været så heldig at komme op i de to aller 
almindeligste , som naturligvis ethvert fæ kunne . 
Elvad skulle han også med græsk ? Han fik 
en underlig fersk fornemmelse , når han tænkte 
på den modenhed . Men nu fik det være ; 
han havde gjort sin pligt ; nu havde han fri 
hænder og kunne fange til sig så meget , han 
ville af det liv , han før havde ladet gå forbi . 
Det kunne samles ind endnu , det han havde 
spildt i skoleårene . Han var nitten år . 
Da han kom hjem , gik han lige ind på 
faderens kontor . Faderen sad og skrev skattelister . 

— nå min dreng , er du der ? 
— ja , nu er jeg færdig . 
— nå så til lykke da . Ja gud ske 
lov ! De skolepenge begyndte at blive drøje . 
Nu må du straks ud og se at få nogle timer ; 

du må tjene noget . Jeg kan ikke længer 
føde dig . 
— ja nu har vi da sommerferien først , 
mente Jørgen , hvem faderens evindelige pengeklagen 
kom så kejtet og plumpt . 
— ja al tid opsætte , så bliver du nok til 
noget . 
— å når man tænker sig om og bare 
er rolig , sagde Jørgen overlegent og med tør 
stemme . Han vidste , det blev som faderen 
havde sagt , at han måtte ud om timer . 
— du er så klog . 
Faderen skrev videre . 
— du har naturligvis endnu ikke fundet 
dig et studium . 
— nej . 
— findes der ikke et , du har interesse for ? 
— nej . 
— tror du , der overhovedet er noget 
mellem himmel og jord , du har interesse for ? 
Jørgen tav ; for han troede det egentlig ikke . 
— du er så overfladisk , sukkede faderen , 
med et af disse lange suk  , Jørgen ikke kunne 
fordrage ; de lød ham så anbragte og kom 
så tungt , som om de samtidig skulle berette 
om al den nød og al det slid , f'aderen havde 
udstået for hans skyld . 
Men så slog faderen om i sin milde 
tone . 

— min dreng , jeg kan forsikre dig , det 
går dig ilde , om du ikke ser dig om i tide . 
Tror du , det er muntert for mig at måtte henvise 
dig til dine egne kræfter ? Jeg kan jo 
ikke andet . Din moder og din søster skal jo 
dog også leve . Du må tage dig sammen , 
Jørgen . 
Jørgen begyndte at finde sig til rette i 
dette med at søge timer ; han havde nok haft 
en anelse om , at det ville og måtte ende 
med timesøgeri , men han havde ikke gidet 
tænke videre over den sag , så længe den 
endnu lå fjærnere . Han havde fabiet sig 
noget om frihed og luft i lungerne . Endnu 
for lidt siden , da han gik ud af skoleporten , 
var han midt i frihedsfabelen . 
— jeg skal sige dig en ting , min dreng , 
— for nu betragter jeg dig som stor nok til at 
kunne fatte den slags sager , — jeg var i 
Morges oppe hos Stein og bad ham låne mig 
tre hundrede kroner . Han sagde nej ,  » siden 
du har sluttet dig til det parti , der haler gud 
og kongen i sølet , kan jeg intet låne dig «  . 
Så små er menneskene , min søn . 
Faderen sagde det så roligt og uden suk ; 
Stein og han var gamle skolekammerater og 
venner . Men Jørgen følte hjertet suge sig 
sammen , og der gik et ryk gennem alle hans 
muskler . Han så faderen overfor Stein , 

forlegen og pint , og hørte Steins fejende svar . 
Det var et vilddyrs raseri , der for gennem 
Jørgen ; han mindedes sin barndoms rædsel 
for , at nogen skulle gøre faderen ondt , og 
gjorde med det samme front mod en tåget , 
truende masse , han ikke nærmere kunne forme , 
men som han syntes pressede sig frem imod 
dem tor at kvæle dem . Fattige var de , vidste 
han , men han var gået udenom det som om 
så meget andet og havde slidt faderens aflagte 
klæder uden at mugge ; han havde fået 
den mad , han kunne spise , og de bøger , han 
skulle bruge , og aldrig spurgt , hvorfra pengene , 
der betalte , kom . Om hjemmet var fint eller 
ikke , havde han aldrig tænkt over ; egentlig 
havde han aldrig set sig rigtig om i deres egne 
Stuer . Faderens klager havde han hørt så 
tit , at de gled forbi , næsten uden at han lagde 
mærke til dem ; og moderens og Karens endeløse 
beregninger havde han overværet hver 
eneste aften ; dem kunne han udenad og 
kendte gangen i dem ; denne langsomme regnen 
om og om for at få pengene til at slå til . 
Nu lå hjemmet pludselig for ham i sit 
grålys , og han så forældrenes trællesliden , 
så hvor de havde slæbt sig frem , slæbt sig 
igennem . Og det gik op for ham , hvor stille 
der i grunden al tid havde været hjemme . Og 
samtidig vidste han , at blev han i hjemmet , 

kom han aldrig selv nogen vegne . Der var 
noget som sumpluft over det , noget som 
stemmede for brystet og gjorde døsig ; under 
dette fattigdommens evindelige tågedryp , som 
faldt og faldt og holdt al anden lyd ude , var 
hans barndom gledet hen ; de klamme dråber 
havde slukket hans tanker , og alt , hvad han 
havde syslet med , var sovet ind under deres 
ensformige smågrædende nynnen . 
Han gik hen og slog op i vejviseren for 
at finde skoleadresser . Blev det ikke friluftsliv , 
anden luft blev det dog og andet lys . 
— det var ret , min dreng ! sagde faderen 
og lagde en bunke skattelister til side . 
Og så gik Jørgen ud og kom hjem igen 
hen på eftermiddagen . De skolebestyrere , han 
havde truffet , havde skrevet hans navn op og 
givet ham løfter . Før efter ferien kunne han 
naturligvis ingen timer vente , 
men til ferien havde han indbydelse fra 
Åges onkel , dyrlæge Vallentin , der havde en 
mindre gård i nærheden af Roskilde . Jørgen 
havde truffet ham en gang hjemme hos Åge . 
Åge og han skulle sammen derud . 
— jeg havde ellers tænkt , du skulle 
hjulpet mig lidt i ferien , sagde faderen ; men 
rejs du kun . Den fornøjelse under jeg dig 
såmænd gerne . 
— herregud , skal vi af med min egen 

dreng , sukkede moderen og føjede lidt efter 
til : den rejse kan da gud ske lov ikke koste 
meget . 
— nej mor ; en krones penge . 
— men jeg vil savne dig . 
— det er jo ikke mere end et par mil 
her fra . 
— men dog så langt , at jeg ikke kan 
få sagt god nat til dig hver aften og vide 
dig i seng oppe på dit værelse . 
— børnene kan da ikke hænge hjemme 
al tid , sagde faderen lidt gnavent . 
Moderen svarede ikke ; hun sukkede blot . 
Et par dage efter rejste Jørgen . 
Men han rejste ene . Åge var blevet forkølet 
og måtte ikke tage med ; han skulle 
komme senere . Dyrlægen havde skrevet , at 
Jørgen ikke behøvede at vente . 
Det var en sollys juliformiddag , han kørte 
ud af Københavns banegård . Straks toget 
kom udenfor glashallen , faldt der en solstrime 
ind over kupeens gulmalede træsæde og lidt 
op ad vognvæggen . Og den solstrime blev 
der ; kun at den flyttede sig lidt , eftersom 
banen svingede . 
Jørgen sad ved vinduet og så ud . De 
kørte en stund mellem huse og haver ; så 
begyndte husene at slippe op , og haverne 

bredte sig til store gartnerianlæg og gled til 
sidst over i marker . De var ude på landet . 
Han sad og så ud over disse marker , som 
lå helt ud til horisonten , flade og frodige i 
solskinnet , så ud over dem alle , ud i sollyset , 
uden at søge sig et bestemt punkt frem . 
Trær og bluse gled ham forbi som skiftende 
f'arver under den brede sommerhimmels dirrende 
blegblå , der hele tiden fulgte . Han følte sig , 
som var han kommet op til jordens overflade 
efter årelang sygnen i dybe gruber . Disse 
åbne markdrags lys vaskede ham ren og 
gjorde ham smidig . Der strømmede sommerlun 
frodighed ind til ham gennem det åbne 
vindu , og han sugede den til sig , lod den 
dysse ham hen i døs , mens han i ung , tryg 
glæde sad og drømte om lange vandringer 
over gærder og grøfter , om halvgemte stier 
mellem modnende kornmarker og om ensom 
himmelstirren bag skyggende pilehegn . 
Han var glad ved , Åge ikke var med . 
Så kunne han gøre sine ture ene . Og ene 
måtte man være for at komme denne markstilhed 
nær . 
Toget holdt ved Hedehusene , og dér skulle 
Jørgen af . Han samlede sit rejsetøj sammen , 
lidt utilfreds alligevel over at få sine drømmerier 
afbrudt ; han sad så uforstyrret stille med 

dem og tænkte i grunden slet ikke på at få 
dem virkeliggjorte i sådan en fart . 
Åges onkel holdt i stationsskyggen med 
en enspænder . 
— Go’ da’ ! Go’ da’ de ! råbte han , da 
han så Jørgen komme frem i døren . 
Jørgen lettede på stråhatten . 
— kravl de op her ! Et flinkt tog at 
køre med , det tog . 
— å ja . 
Det havde Jørgen slet ikke tænkt over . 
— hvordan har Åge det så ? 
— han ligger . 
— nu har jeg min salighed hørt det med ! 
Sommerdage ! Og så sidder min svigerinde 
naturligvis og giver ham varme klude på 
brystet ovenikøbet . Og synger salmer 
så kørte de ; ud af stationsskyggen , ud 
på den solhede landevej . 
— nu må de ikke gå hen og gøre os 
frøken Poulsen tosset , når de nu bliver hos 
os i nogen tid . 
Jørgen lo tørt og tvungent . Altså der 
var damer på gården ! Han blev med ét 
så usikker . Det havde han aldeles ikke 
tænkt på . Han var overrumplet . Alt det , han 
havde siddet i kupeen og lavet sammen om 
ensom stilhed og menneskefjærnt markliv , slap 
ham ud af hænderne , og hele hans ferieplan , 

som han den sidste uge havde drømt omigen 
og omigen hver dag . Alt sammen tog det nu 
en anden retning . Han følte sig fremmed . 
Markerne lå omkring ham , tæt ved og langt 
borte , i farveløs solbrand ; al ting var visket ud 
i flimmer og gnitren . 
— for ellers lærer hun sgu ingen ting . 
— lærer ? 
— ja husholdning naturligvis . 
— nå sådan . 
Jørgen syntes ikke rigtig om denne dyrlæge ; 
hans stemme var så støjende , og så 
talte han så klodset om frøken Poulsen . Og 
hende kunne Jørgen ikke få sine tanker fra ; 
de havde flokket sig om hende i samme nu , 
de slap feriedrømmene ; og de holdt så ivrigt 
fast , ligeså ængstelige de var . En dame . Det 
stod uklart for ham , som om noget , han længe 
havde gået og længtes efter , pludselig havde 
grebet ham . Og han følte sig på én gang 
kuet og nysgærrig . Hun måtte gerne skyde 
op af landevejen med det samme , og alligevel 
ønskede han gården et stykke borte endnu . 
Vognen skumplede og stødte . De kørte 
på markvej ; Jørgen havde ikke i agt mærke 
til , at de var drejet af fra landevejen . Nu 
så han det først . Og da han hørte dyrlægen 
brumme over de mange stene , gik det op for 
ham , at de havde siddet tavse længe . 

— der ligger gården . 
Dyrlægen pegede med pisken på en 
klynge trær , som stod ved vejen et stykke 
fremme . 
Jørgen tog vejret i et langt drag og rettede 
sig . Rank og voksen måtte han for enhver 
pris se ud , når de svingede op for døren . 
Nu var de tæt ved gården . Han kunne 
høre de høje popler suse svagt og rasle dovent 
med de hårde blade . Dyrlægen slog et flot 
knald , og to store gule hunde kom farende 
ud af den åbne port og lige løs på vognen . 
De giode op og gøde og holdt sig springende 
ved siden af forhjulene . 
Så svingede vognen ind igennem den 
brolagte port , hvor hjulene skrattede og larmede , 
og hvor der var kølig skygge , og ud igen i 
solskinnet , op for stuedøren . En flok duer 
smældede til vejrs , og begge flundene fik 
forpoterne op på vognen ; halerne gik på 
dem , og tungen hang dem ud af halsen . 
Der var ikke et menneske at se . Jørgen 
mønstrede i en fart alle vinduer og opdagede 
en morgenkappe og et par øjne over et fortræksgardin . 
Hvad farve øjnene havde , fik 
han ikke set ; han tog sine til sig i samme 
nu ; men han havde en fornemmelse af , at de 
var blå . 
Solen brændte i de lave længers hvide 

kalk og på det tørre stråtag . En Karl kom 
ud af en dør ovre i portlængen og klaprede i 
tungt træskotrav over imod vognen , og i 
hælene på ham et par drenge . 
Jørgen og dyrlægen var allerede nede ; 
dyrlægen stod med begge hunde op ad sig 
og klappede dem og lod sig slikke og så så 
over på drengene . 
— hvad tage er i jer for ? 
— vi hjælper Lars med at fordre hestene . 
— har i ikke andet at bestille ? 
- nej . 
— nå det er sandt , det rak har jo ferie . 
Og så fortsatte han med hundene . 
— se så ttor , se så , se så ! Ja det 
er godt , gamle fyr ! Lad det nu være godt ! 
Han gik bag om vognen over til Jørgen , 
som stod og trak sin koffert frem under sædet . 
— nå , velkommen with ! Nej ved de 
hvad , lad nu den koffert være . Pigerne skal 
sgu da også ha’ noget at bestille . Lad os 
nu komme ind . 
De gik ind i den lille forstue , hvor der 
var snevert med plads . Loftstrappen tog halvdelen . 
Jørgen fik sin fiat op på en knage , 
som i forvejen bar et par stigbøjler , og dyrlægen 
smed pisken ind i krogen under trappen . 
Så kom de ind i den store lavloftede 
dagligstue , og samtidig kom den lille , svære 

Fru Vallentin farende inde fra en anden stue ; 
hun havde køkkenforklæde på og det ene 
ærme halvt opsmøget . 
— nå er du endelig der , Emma ! Ja det 
er hr . With , og det er Åges tante . 
— maden passer ikke sig selv , min ven ! 
Svarede fruen og strøg sig med armen over 
den svedende pande . Velkommen hr . With , 
og til lykke med eksaminen ! 
— det er sgu sandt , det har jeg rent 
glemt ; gratulerer ! skyndte dyrlægen sig at 
få sagt . 
— nu skal jeg vise dem deres værelse 
— — men Åge , min egen Åge , hvordan har 
han det ? afbrød fruen sig , i det samme hun 
var ved at få Jørgen ind i den næste stue . 
— å han ligger med fem dyner på og 
et lagen om halsen , snærrede dyrlægen og 
gik tilbage mod forstuen . 
— den stakkel ! Men kom de med mig ! 
Dyrlægen var allerede ude i forstuen igen , 
og Jørgen fulgte med fruen . 
De gik ind gennem den lille spisestue , 
som vendte mod haven og havde dør ud til 
den . Jørgen fik lige set noget af en gruset 
gang med et trekantet stykke skygge ind 
over . Hvor skyggen kom fra , fik han ikke opdaget , 
for fruen havde ham allerede inde i et 
værelse på størrelse med spisestuen . 

— her , hr . With . Nu må de lade , som 
de er hjemme . 
— tak , stammede Jørgen . Han var rød i 
hovedet og genert ; hun talte til ham som 
gammel bekendt , og han havde dog aldrig set 
hende før . 
— den dør dér fører ind til det egentlige 
gæstekammer , og den dér til frøken Poulsens 
værelse . Men det skal ikke komme til at 
genere dem . Vi behøver slet ikke at gå 
denne vej . Der er to andre indgange til de 
værelser . 
Jørgen så på de to døre og kunne ikke 
finde på noget at sige . 
— ja nu må de undskylde os ; før middagen 
er overstået , har man ingen fred på 
landet . Knebent nok så . Men de kan nok 
finde dem til rette selv , ikke sandt ? Dér 
udenfor deres vindue har de gården , og 
flaven er de i , bare de går ind igennem 
spisestuen 
— ja gubevares ! Han forsøgte et buk . 
Så gik Fru Vallentin , og Jørgen var alene . 
En stor spyflue summede op og ned ad 
det ene vindue og stødte en gang imellem 
mod ruden med et bums ; ellers var der ingen 
lyd at høre . Jørgen blev stående midt på 
gulvet og så sig om og vidste ikke , hvad 
han skulle røre sig til . Hvad skulle han der 

overhovedet , så komplet fremmed som han 
var ? Nu skulle han begynde på at leve 
sig sammen med disse mennesker og alt 
her omkring ham ; vænne sig til det , hvis det 
i det hele taget kunne lykkes ham . Det krøb 
i ham , som skulle han til at begynde på et 
tungt arbejde , han ikke havde spor af lyst 
til . Alle disse nye mennesker . Hvor det var 
dumt med menneskene ; alle vegne var de ham 
i vejen og forstyrrede . Og pludselig længtes 
han så inderlig hjem igen , tilbage til det solfattige 
hjem , hvor han kendte alt ud og ind , 
og hvor intet kom ham på tværs og tvang 
ham ud af den vane , han slentrede af i , jævnt 
og mageligt . 
Den seng dér med det hvide tæppe over , 
den var ren og skinnende , men det var ikke 
hans seng ; hans moder havde ikke redt den , 
hans hyggelige moder . Hun stod så tydelig 
for ham ; billedet af hjemmet samlede sig om 
hende . Og hun sad der inde i byen og længtes 
efter ham ; begge to længtes de . 
Han ville skrive ind til hende straks . 
Brevpapir og konvolut havde han i lommen 
og et blyant . Det kunne godt gøres med 
blyant . Hjemmefra havde han frimærker på 
konvoluterne . 
Der stod et bord foran vinduet ; der kunne 
han sidde . Moderen ville blive glad . 

7i 
ligesom han ville begynde , fik han øje 
på en ørentvist , som kom krybende hen over 
vinduskarmen . Han fejede den ned på gulvet 
med blyantet og trådte den ihjel . 
Kære moder ! skrev han . 
Og så så han ud i gården , over på 
portlængen , for at samle en begyndelse . 
Portlængen kastede et par alen skygge 
langs sig , ellers lå gården i sol . Duerne 
spaserede rundt derude , og af og til kom en 
spurv eller to flyvende ned , sad et øjeblik på 
en brosten eller hoppede lidt omkring og fløj 
så igen . En af de to store hunde lå ved 
vandposten med hovedet på forpoterne og 
sov i solskinnet . 
Jørgen lagde blyantet og lukkede vinduet 
op . 
Sådan en fred der alligevel var over den 
gård ! De så så trygge ud de stråtage . 
Han stirrede ud på dem og syntes til sidst , 
han ikke havde set på andet siden sin 
barndom , så hjemlige forekom de ham . 
Den ro der var over dem ! De lå dér i den 
stille sommerdag , som om der ikke var andet 
end stille sommerdage til hele året rundt . 
Og over dem den varmedirrende blå himmel . 
Alt sammen så lysende , lydløst . 
Han tog blyantet igen men kunne ikke 
finde på noget og havde egentlig heller ikke 

rigtig lyst mere . Konvoluten var faldet på 
gulvet . Da han ville tage den op , kom han 
til at se på ørentvisten , han havde trådt 
ihjel før . Før ? Han syntes alligevel , han begyndte 
at føle sig hjemme . 
Brevet fik vente . Det var i grunden synd 
mod moderen . Men han kunne ikke . Når 
han ikke længtes , hvad skulle han så skrive 
for ? Og han længtes alligevel ikke . 
Jørgen hentede sin hat og gik ud i haven . 
Der var ingen i stuerne . 
Og heller ingen i haven . Han stod lidt 
i den åbne spisestuedør og så ned over 
midtergangen . Den trekantede skygge , han 
havde fået et glimt af før , kom fra en spidstoppet 
busk , som stod i et plænebed . Gangen 
gik midt gennem plænen og delte den i to 
dele , der bredte sig til begge sider , lysegrønne 
og åbne for solen . Ude om randene stod 
buskads og yderst den høje række popler , der 
gik hele gården rundt ; oppe i Toppen var 
poplerne visne og stak de knastørre grene til 
vejrs i varmen ; men nede om stammerne sad 
bladene tæt , og kun et enkelt sted kunne 
Jørgen skimte marker i sol bag dem . 
Han gik ganske langsomt ned ad midtergangen , 
fra solskinnet ind mellem to høje 
hasselhække , hvor skyggen var klam og luften 
sur af våd jord , som om der aldrig faldt sol . 

og så løb gangen ind i et lysthus . 
Jørgen blev stående i indgangen og kikkede 
ind . Der stod en bænk og et bord , og på 
bordet lå en lille stråflettet sykurv . Han 
blev rød i hovedet og kom i det samme til 
at tænke på døren ind til frøken Poulsens 
værelse . Han havde så småt glemt den . 
Nu kom tanken over ham så pludselig , at 
han fik hjærtebanken og blev stakåndet . Det 
måtte være hendes kurv . Og så gik han 
på tæerne hen mod bordet og lettede forsigtigt 
låget op , men slap det i en fart og 
var i et nu henne ved indgangen igen . Han 
syntes der kom nogen . Men der var ingen at se . 
Ad en sidegang gik han videre . Gå tilbage 
til kurven turde han ikke . Han så 
flygtigt hen til den . Der lå solpletter på 
bordpladen . 
Der var en lang stikkelsbærgang med 
brede ærtebede inde bag buskene . Han 
pillede mekanisk et par halvmodne bær , bare 
tor at have noget at bestille og lade rolig 
°g ligeglad drivende , hvis nogen kom . Så 
lidt tænkte han på bærrene , at han ikke 
smagte , om de var sure eller ej . 
Og nu kom der nogen . 
Inde fra ærterne raslede det som af en 
stiv kjole , og lidt efter kom morgenkappen 
frem over et par lavere ris , og til sidst pressede 

en ung pige med et fad ærter i armen sig 
ud mellem et par stikkelsbærbuske og tog 
vejen ned igennem gangen forbi Jørgen . 
Hun gik til og havde travlt ; det var alt 
det , at hun nikkede , da han hilste ; og så var 
hun borte . 
Jørgen stod og stirrede efter hende . Han 
havde holdt vejret , mens hun passerede , og 
kun set halvt på hende . Nu hun var borte , 
syntes han , hun havde fyldt hele gangen , og 
at haven var gledet bort , og blot hun havde 
været der . Alle hans nerver havde hun spændt 
og fanget alle hans sanser og fyldt hver enkelt 
af dem helt . Nu slappedes alle sanser igen og 
lå som døde , og han øjnede ingen ting . Først 
lidt efter lidt skød det frem for ham igen , 
stikkelsbærbuskene og ærterne der inde . Og 
til sidst havde han samling på det alt sammen , 
gangen og solskinnet og den blå himmel . 
Men det stod dødere end før . 
Han havde hilst , men meget skødesløst , 
så forvirret som han var . Hatten var ikke 
kommet til at sidde rigtigt efter den hilsen ; 
han rettede lidt på den . Gud ved , hvordan 
han i øvrigt havde taget sig ud  ? Det ville 
han give meget for at vide . Naturligvis forfjamsket . 

et var han sikker på . Øjnene var blå . 
Dem havde han fået set ; hvordan vidste han 

ikke . De var faret forbi ham , og han havde 
lige bevaret fornemmelsen af den blå , spillende 
farve . 
Hvor skulle han nu gå hen  ? Blive stående 
dér var der ingen mening i . 
Så drev han videre og kom op på en 
høj i udkanten af haven . 
Der lå de for ham i sollyset , de vide 
marker med bøndergårdene plantede ud hist 
og her . Langt ude ragede Roskilde domkirkes 
to tynde spir op i himlen , og et smalt stykke 
af fjorden blinkede hvidt frem mellem et par 
bakker . Den solhede luft stod dirrende ud 
over det alt sammen , og oppe over hans hoved 
raslede poppebladene døsigt . 
Han sad på en bænk og stirrede . Vidste 
han bare , hvad der skulle blive ud af dette . 
Hvad kom nu i grunden frøken Poulsen ham 
ved ? Ikke det ringeste . Nå . Tossestreger 
altså . Kendte han hende måske eller hun 
ham ? Det var lige meget , om de kendte hinanden 
eller ej , eller om hun hed frøken Poulsen 
eller hvad . En ung kvinde var hun , en ung 
kvinde . 
Sollyset flimrede og flimrede , og han fik 
en p'ornemmelse , som gled han langsomt ud 
mod noget , han ikke havde styret over . 
* * 
* 

ved middagsbordet blev han præsenteret . 
Hun rakte ham hånden , en fin lille hånd , 
som faldt så blødt i hans og forekom ham 
så skør . Og så smilte hun og så på ham . 
— jeg havde så travlt før oppe i ærterne , 
derfor fik jeg ikke hilst på dem . 
Ikke spor af forlegenhed . Flun talte til 
ham som f'ru Vallentin og dyrlægen , ligefremt , 
som havde de truffet hinanden mangfoldige 
gange før . Han stod dér med sin højtidelighed 
og var rød og kunne som sædvanlig intet 
svar finde . Men det susede for ørene på 
ham , og luften blev så lind . 
Om hun var køn eller grim , så han slet 
ikke . Smilet , stemmen og det bløde håndtryk 
var alt , hvad han sansede . Egentlig vidste 
han heller ikke , hvordan stemmen lød . Den 
havde kvindeklang og kom imod ham blød 
og varm som håndtrykket . 
De kom til at sidde lige over for hinanden . 
Han talte med dyrlægen og så i pavserne 
forsigtigt over på frøken Poulsen , så inderlig 
nysgærrig . Og hver gang mødte han et par 
øjne , som så så klart på ham , så klart og 
så spillende åbent , som sagde de du til ham . 
Og alligevel sad han med en fornemmelse , 
som om de øjne sønderlemmede ham inderst 
inde og tog hver stump fra de dybeste kroge 
frem i lyset . 

da de rejste sig , og hun rakte ham hånden 
til velbekomme , rødmede han ikke , men så 
på hende og bukkede . Og da hun lidt efter 
kom udenfor i haven og spurgte efter sin 
syæske , fik han mod til at sige , at han havde 
set en oppe i lysthuset , men han løb ikke 
efter den . Han stod ærgerlig og flov og så 
hende løbe og ville springe efter og få sin 
kejtethed kuet ; men blev og nøjedes med at 
følge , hvor kjolen slog hende om benene ved 
de små hurtige trin , og hvor overkroppen 
vuggede , og hvor solen lyste i nakkepurret . 
Ung var hun , og han syntes , hun så godt ud . 
Hun kom tilbage rød i kinderne og let 
forpustet . 
— puh ! sådan en smule løbetur , og det 
dumme tøj hænger allerede fast ! 
Hun vrissede med kroppen , så kjolen 
svingede om hende . Al den naturlighed drog 
Jørgen og gjorde ham ør ; han svimlede svagt 
og fik så indvendt : 
— jamen de løb også så stærkt . 
— kalder de det stærkt ! 
— ja—a . 
Han vidste hverken , om hun var løbet 
stærkt eller langsomt , blot at hun var løbet . 
Men noget måtte han sige ; han måtte tale 
med hende , i lag med hende . Foreløbig gå 
blindt på , så kom der nok mening i det 

senere . Der kom noget over ham , som tog 
magten fra ham , og han var til mode , som 
skyllede et hav ind mod ham . 
— nej det kan de da ikke kalde stærkt . 
Jeg kan rigtignok løbe ganske anderledes . 
Når ttor og jeg løber om kap , så skal de 
se ! — ttor ! Ttor ! råbte hun og fløjtede ; 
men ttor kom ikke . 
— med ttor , hunden ? 
— har de set den ? 
— ja . 
— det er et dejligt kræ . Den vil jeg 
have med mig , når jeg rejser . Hvor mon 
dyret er ? Skal vi gå og lede det op ? Så 
kan de med det samme se haven og gården . 
Og så fulgtes de ; haven igennem og op , 
hvor Jørgen havde siddet før middag og set 
ud over markerne . De to tynde spir stod ude 
i horisonten . Hun var født der ude og havde 
levet sine barneår dér , og begge hendes forældre 
lå begravede i Roskilde . De var døde 
for flere år siden , moderen sidst . Hun havde 
slet ingen at holde sig til . Lidt penge havde 
hun arvet ; nu ville hun lære husholdning og 
så tage ud og bestyre et hus . 
Jørgen så på hende . Hun sagde det 
så sikkert , at han følte sig selv som den slappeste 
driver , der var til . 
Da han den aften gik i seng , havde de 

talt og let og næsten leget . Han begreb ikke , 
hvordan det var gået til , og kunne hverken 
huske , hvad han eller hun havde sagt . Han 
tog sig selv i at smånynne . Aldrig før havde 
han følt sig så ung eller set så meget lys 
om sig . 
Og han lå i sengen og lyttede efter , om 
han ikke kunne høre hende inde på værelset 
ved siden af . Men ikke en lyd hørte han . 
Søvn fik han ikke . Han tænkte . Hverken på 
i dag eller på i går eller på i morgen . 
Han gled ude i solflimren og havde ikke grund 
under sig , vuggede og gyngede og gled og 
var så lykkelig svimmel . 
Tidlig på morgenen vågnede han efter 
en kort , urolig blunden og stod op og gik hen 
ved vinduet . Der var stille ude i den halvlyse 
gård ; en due sad på taget lige over for og 
kurrede og kurrede og fyldte morgenen med 
sin kurren . 
Formiddagen igennem drev han omkring 
og gad ingen ting og var utålmodig . Efter 
middag først var frøken Poulsen fri . Men så 
mødtes de og holdt sammen , til aftenen kom , 
og bordet igen skulle dækkes . Dag efter dag 
gik ; al tid var eftermiddagene deres . Og Jørgen 
sansede intet uden disse eftermiddage . Fra 
han stod op , til middag var ovre , lagde han 
mærke til intet men gik som gennem store , 

tomme lader over koldt lergulv og i dæmpet 
lys . Hjemme fik de korte , ordknappe breve 
fra ham , og han fløj deres igennem og lagde 
dem hen . 
De var kommet langt ud i Marken en 
eftermiddag og havde sat sig på et gærde . 
Solen faldt gennem sejgpilenes tjavsede løv , og 
der var kun liden skygge . 
— å hold min parasol , bad hun Jørgen 
og rakte ham den . Nej sådan , ellers river 
de hatten af mig . Man skulle såmænd tro , 
de aldrig havde holdt en parasol før ! 
— det har jeg heller ikke . 
Hun lo af ham og flyttede sig lidt for 
at komme til at sidde bedre . 
— mon her er myrer  ? 
— er de bange ? 
— de væmmelige tingester . Å min 
hat , min hat ! nu får de snart over fingrene ! 
Jørgen sad og så på hende og havde 
glemt parasolen . 
— her er for resten rart ude ; synes de 
ikke ? Bare vi havde det vejr al tid ! 
— her må være dejligt i alskens vejr . 
— måske ; når her var mennesker . 
— mennesker ? 
— ja , mennesker — sådan som — som 
de — og Åge , føjede hun til . 
— kender de Åge ? 

— j-a det kan de tro ! Vi har leget 
sammen . 
Jørgen så på en vogn , som kørte langt 
ovre på landevejen . Han syntes , han ikke 
rigtig kunne lide Åge , siden hun kendte ham . 
Siden hun kendte Åge ; kendte en anden . 
— se nu tier de igen . De længes hjem . 
— næ . Han rystede stilfærdigt på hovedet . 
— jo . De er ked af at være her . 
Han blev ved at ryste på hovedet . 
— der er noget i vejen . 
Hendes stemme lød så stille , og hun 
bøjede sig frem for at se ham ind i øjnene . 
Men han stirrede bestandig over på vognen ; 
turde ikke flytte øjnene fra den , så underlig 
grædefærdig han var . Aller helst havde han 
lagt sit hoved i hendes skød og drømt sig til 
døde under hendes hænders kærtegn . Han 
var veg og forknyt og følte sig ene ude på 
et milevidt hav , ene , med længsel mod blødt 
sommergræs og søvn i skyggesvale skove . 
Hun rev græs af gærdet og dryssede det 
ud over ham , og brød en kornblomst og stak 
den i hans hat . Men han rørte sig ikke . Så 
blev også hun stille . 
Luften lyste af sol . 
- som vi sidder her og stirrer ! Nogen 
skulle se os ! -udbrød hun pludselig og lo og 
rejste sig og rystede kjolen . 

Jørgen kom langsomt op og gav sig til at 
pille græsstråene af . Han tog hatten og 
rystede den ; der lå strå på skyggen . Men 
kornblomsten lod han sidde . 
Og så gik de hjem ad ; han med hendes 
parasol opslået , midt ad vejen , midt i støvet ; 
hun inde på stien langs grøften . 
Lidt fra gården kom ttor imod dem . 
Hun tog den i halsbåndet og halede i den 
og klappede i hænderne og kyste ad den . 
Den gøde og sprang foran hende i små korte 
hop . Så satte de i løb begge to ind 
igennem porten . 
— kan de se , vi to kan løbe ! råbte hun 
Jørgen i møde , da han lidt efter langsomt kom 
ind i gården . 
Men han svarede ikke , lo blot kejtet og 
gav hende parasolen og gik ind på sit værelse . 
Noget senere samme eftermiddag traf han 
hende oppe på havegærdet . Hun sad og 
syede ; og da hun så Jørgen , gjorde hun plads 
til ham på bænken . 
Ingen af dem talte . Så lagde hun sytøjet 
i sit skød og så ud over havremarken . 
Solen var ved at gå ned ; al lyd stilnede 
ude over markerne , og alle farver sløredes . 
- sig mig , hvad har jeg gjort dem i dag ? 
Spurgte hun stille . 
— ingen ting . 

— så har de ikke lov at være sådan . 
— hvordan ? 
— det ved de godt . 
Han så , som hun , ud mod solnedgangen . 
— fordi jeg ikke legede med , da de løb 
med hunden ? 
— kan de da kun lege ? 
Hun tog et par sting , ganske langsomt , 
og satte så nålen fast igen . Jørgen følte 
noget komme glidende imod sig , som han ikke 
turde vige for og ikke havde evne til at møde . 
Som hun sad og talte sådan , gjorde hun ham 
usikker og angst , men drog ham ikke . Han 
var kun vant til hendes latter . 
— ja , hvad mener de ? 
— enten leger de , eller også tier de . 
Vi har aldrig talt sammen . 
— det synes jeg , lo han dumt . 
— ja , der kan de se . De ler ad mig . 
Nej det kan vist ikke nytte ! 
Hun tog igen et sting , sent og nølende . 
Og så atter ud mod de spæde aftenskyer . 
— og dog ville jeg så gerne , de skulle 
tale alvorligt med mig . Ellers fjaser de fremmede , 
her kommer , al tid ; men de kan ikke andet , 
alle disse mejerister og dumme forvaltere . 
— men dyrlægen da , og Fru Vallentin , 
fik Jørgen anbragt . 
— han er så slagteragtig , og hun snakker 

som en kogebog . De kan ikke tro , hvor ene 
man kan føle sig . 
Jørgen havde bøjet sig forover og sad og 
stirrede ned i jorden . Hvert ord , hun sagde , 
lagde sig som tyngsel over ham , og han 
måtte presse hjærnen sammen , for at tankerne 
ikke skulle skride ud . 
Og hun talte videre . Sætningerne kom 
så tyste , som bar usikre , ængstelige tanker 
dem frem , tanker som var tænkte i skumring 
og havde skumringens lød . Og han sad i 
dødelig angst for , at hun skulle opdage , 
hvilken tom undermåler , hvilken grøn dumrian , 
han var . 
— jeg har kun mig selv . Mig selv fra 
morgen og til aften . Og derfor kommer der 
somme tider trods op i mig mod de andre . 
Så vil jeg bort fra dem . Leve et liv , som 
ikke ligner deres , et lyst og smukt liv . Og 
så føler jeg , at jeg kan . Men tvivlen kommer 
atter og atter . Jeg er så angst for den tvivl . 
Bor jeg tror de andre har tvivlet sig til det , 
de er . 
Jørgen sad og hørte . Men hans angst gik 
over til tung højtidelighed , mens hun talte . 
Og for hver sætning , hun sagde , tegnede der 
sig for ham som i tynd tåge linjerne af et 
liv , han aldrig havde tænkt på , han som 
havde ruget over sit eget og fyldt verden med 

det alene . Og hans eget blev til intet ved 
siden af dette ny . 
Da hun tav , var det , som lå der ude i 
den stille skumring noget han forstod , men 
ikke turde nærme sig , noget stort tavst , der 
blot ventede på , at han skulle tale . 
Men han tav , tav som skumringen , og så 
langsomt op på hende ; og derpå langt ud 
over markerne . 
Hendes øjne havde mødt hans med et 
blik , som tog hun ham i ed . Alt det han 
stirrede ud over havremarken , kunne han ikke 
blive det blik kvit ; han følte sig som naglet 
fast , men kunne ikke finde til hvad . 
Den aften tænkte han tungt og så sære 
o o 
stive skygger drage forbi og lægge sig som 
mørke foran ham . Og ude fra dette mørke 
tog hendes blik ham i ed og brændte sig ind 
i ham . Ud mod det vaklede han . 
Dagen efter så han hende først ved middagsbordet . 
Han havde været oppe ved gærdet , 
hvor de havde siddet aftenen i forvejen . Nu 
lå solen igen over markerne og flimrede , og 
havren stod og grøde og gyngede så levende 
med aksene . Den skar i øjnene , al denne 
sommerdags frodighed , og brød så plumpt 
ind over ham . Han bar på noget i slægt 
med den stille skumring og de sovende skygger , 
en hemmelighed , han ikke selv vidste at råde , 

men som fulgte ham og gjorde ham stille . Han 
var ikke ene . Der kredsede noget om ham i 
store lydløse ringe . 
Og han havde ventet at finde hende som 
i går aftes men hun lo ham i møde , og 
hendes øjne lyste som klar dag , og der var 
ingen dæmpede skumringsklange i stemmen . 
Han blev forvirret og fik en fornemmelse , som 
gik hjærnen pludselig i stå midt i et hårdt 
og tungt arbejde , og han blev træt i alle 
nerver . 
Men han måtte følge hende som før , 
fanget af hendes legen . Kun at han pludselig 
kunne bryde legen af og falde i staver og 
stirre på hende , til hun lo ham vågen igen . 
Så en dag kom Åge , underlig klar i 
øjnene men med runde , røde kinder . Der var 
kun fire dage igen af ferien . 
Dyrlægen blev glad ; han havde ikke haft 
megen fornøjelse af Jørgen . Nu begyndte han 
at trække rundt med Åge . Men Åge kunne 
ikke gå lange veje og blev hurtigt stakåndet 
og træt . 
Og Emma Poulsen mødtes ikke med Jørgen 
to eftermiddage . Hun var mest på sit værelse , 
siden Åge var kommet . Åge spurgte evindeligt 
efter hende ; men Jørgen lod ligegyldig . 
Plan var tvær imod Åge og ønskede ham i 
København de hundrede gange om dagen . 

og ved måltiderne så Emma Poulsen kun 
sjældent over til Jørgen , og al tid som langt borte 
fra . Men talte hun til Åge , var hendes stemme 
så underlig mild . 
Den sidste eftermiddag kom . Det var 
solskin og varmt , med små stumpede skyer 
på himlen og sommerfugle i de døsigt ludende 
blomster . 
Oppe på gærdebænken traf Jørgen Emma 
Poulsen . Hun sad og legede med sin halvt 
åbne kniv og prøvede på at få den til at 
sidde fast i bænken ved at svirre den rundt i 
luften , så den faldt ned med spidsen mod 
sædet . Men hun gjorde det klodset . Jørgen 
stod lidt og så på hende . Hun lo op til 
ham , hver gang det mislykkedes ; og han lo 
med . Deres latter var dæmpet og slyngede 
sig sammen i den myge , varme luft . 
Så rejste hun sig og gik hen til et træ 
og skar et j . W . i Barken . Og hed i kinderne 
skar Jørgen nedenunder et e . P . Og så lo 
de igen . Men så ville hun skrabe ud , hvad 
hun havde skåret . Jørgen stak hendes kniv 
i lommen og trak sig ind mellem buskene ; 
hun fulgte efter ham . Og der begyndte en 
kælen jagt rundt om det samme par buske . 
En strimmel af hendes kjole blev hængende 
på én ; hun tog strimlen og slog den om 
halsen på Jørgen og trak ham baglængs ind 

til sig . Der stod hun så med ham i armene ; 
og han følte hendes ånde komme i hurtige , 
glødende strømme ned over hans ansigt , dybt , 
dybt inde fra brystet , som han mærkede 
bølge . Han lukkede øjnene , og alle hans 
tanker fløj bort , tyst som fugle i natten , og 
hans sanser blev én strøm , som slog vuggende 
om ham . 
Men så slap hun pludselig og bad om 
kniven og gik langsomt ud mellem buskene . 
Han fulgte ikke . Han stod og så efter 
hende , sløv og lammet , med en fornemmelse , 
som var der faldet en tung gren ned foran 
ham og havde knust noget . Og han blev der 
oppe ved gærdet , til han hørte dem råbe hans 
navn nede fra huset . 
Vognen holdt for døren . De skulle køre . 
Da han kom ud af den lukkede nøddegang , 
stod Emma Poulsen midt på græsplænen 
og stak en rose i Åges knaphul , og ttor 
lå og strakte sig i græsset . Åge kaldte 
Jørgen hen til dem , og Jørgen gik nølende ind 
på plænen . Emma Poulsen blev stående og 
pillede ved rosen og så ikke på Jørgen . 
Så tog hun en reseda og satte hos rosen . 
Jørgen havde stillet sig lidt fra dem og gnubbede 
ttor med stokken . Åge smålo ned til 
Emmas fingre ; men ingen af dem sagde noget . 
Så blev hun til sidst færdig med Åge og 

8q 
satte langsomt en hvid knop i sit eget bryst . 
Og lå længe på knæ ved beddet og rejste 
sig sent med en reseda , som hun rakte Jørgen 
uden at se på ham . 
— de skal vel også have en , sagde hun 
som i forbigående , og løb ind i spisestuen . 
Hun var ikke ude ved vognen , da de kørte . 
Jørgen sad sløv og stirrede ud over de 
aftenstille marker . 
Langt nede dampede en eng . 

træffes 3—4 stod der på skolebestyrer 
fris’ dør . 
Jørgen havde banket to gange , men ingen 
havde svaret . Han hørte det larme nede i de 
lange skolegange , og skræppende drengestemmei 
lød op til ham . Der blev stormet ned over 
'trapperne . 
Bestyrerens værelse lå på tredje sal . Og 
klokken var lidt over tre . 
Så bankede han én gang til . Stadig intet 
svar . Men nu lød der tunge , afmålte trin i 
trappen , og en brummende nynnen . Han vendte 
sig og så en høj , sværtbygget mand komme 
op mod ham . Manden var i sort frakke og 
høj hat og havde et langt vikset overskæg . 
Mere kunne Jørgen ikke se ; for manden gik og 
så ned i trappen . Først da han stod foran 
døren , ved siden af Jørgen , spilede han et par 
store lorgnetdækkede øjne op og giode Jørgen 
ind i ansigtet , som ville han stirre ham tværs 
ud igennem muren . 

— de ønsker ? 
— jeg ville gerne tale med hr . Skolebestyrer 
fris . 
— det er mig . Værsartig ! 
Hr . Fris smækkede døren op og lod Jørgen 
gå først ind . Døren slog mod noget , der stod 
bag den . Og så skød hr fris den i igen og 
satte sin høje hat oven i en bunke stilebøger , 
der lå i vinduskarmen . Alle vegne lå der 
stilebøger ; på det runde bord midt i stuen 
og på de to stole . Og et landkort drev , 
skævt rullet sammen , i chaiselongen . 
— de vil mig ? 
— jeg søger timer . 
— timer ! Gud hjælpe os ! Tror de jeg 
har timer ? 
Jørgen så på hr . Fris , der stod og rodede 
i bogbunkerne på skrivebordet og vendte 
ryggen til . Hvad skulle han svare  ? 
— har de undervist før ? 
— nej . 
Hr . Fris trak på skuldrene . 
— studerer de ? 
- ja 
— hvilket . 
-- tteologi , løj Jørgen og blev rød . 
— og de hedder ? 
— with . 
— søn af rodemester with ? 

-- ja . 
— jeg kender deres far . Men hvorfor i 
himlens navn vil de undervise ? Har de aldrig 
gået i skole ? Har de set værre humbug end 
skoler ? Lad os bare være ærlige . 
— jeg skal leve . 
— en anden sag . Men for fyrretyve øre 
timen , hvad ? Jeg gjorde det sgu ikke , sagde 
bestyreren . De ser formodentlig idealt på 
sagen  ? 
Jørgen så slet ikke på sagen . 
— forretning , min kære , forretning ! Kender 
de ikke parolen . Bygge huse , lave kniv 
pulver , stemple ølpropper , holde skole . Det 
nytter ikke at skabe sig . Der er syv Carl 
nielsen’er i skolen ; hvem Pokker kan interessere 
sig for hver enkelt hr . Carl ? Og lærere til 
fyrretyve øre ; lutter udannede bæster . Hr . 
Petersen siger til en dreng , at drengens mor 
er en beskidt kælling ; kællingen kommer rendende . 
Det er naturligvis kedeligt . Men i 
himlens navn ! Nej , kære , kære ! bare intet 
skaberi . Slide og tjene og gi’ ud og slide og 
tjene . Jeg har sandt for dyden ingen timer 
til dem . 
— ja ja da . 
Jørgen bukkede , og hr . Fris bukkede og 
fulgte ham til dørs . 
Og så gik Jørgen ned ad de brede trapper . 

der lå sammenkrøllet papir på de slidte trin , 
og en glemt madkasse stod i en vinduskarm . 
Ingen timer fik han , hverken hos hr . Fris 
eller andre steder . Han drev ned ad gaderne 
med hænderne i lommen og stod stille lange 
tider udenfor manufakturhandleres vinduer og 
ved boglader og høkerbutiker ; inderst inde 
ret fornøjet med udfaldet og så småt glad 
over alligevel ingen bånd at have fået på 
sig . Hvad interesserede det alt sammen ham ? 
Ikke en smule . Nu havde han opfyldt sin pligt 
og gjort , hvad han kunne . Når der ikke var 
timer at få , så var der ingen ; det var sikkert . 
Og denne sikkerhed gav ham en ligeglad ro , 
som han befandt sig vel i . Han nød travlheden 
omkring sig ; disse fortovstrømme af 
folk og gadernes evindelige vogne . Ikke spor 
kom de ham ved ; ingen krav havde de på 
ham , og ikke en tomme gad han give dem . 
Moderen stod ude på trappen , da han 
kom hjem . Det ærgrede ham straks . 
— nå , min dreng- ? 
Kunne hun ikke give tid ? Og så så 
hun så spændt ud . 
— ingen . Han rystede på hovedet og 
så ikke på hende . 
— slet ingen  ? 
— nej naturligvis . 
Og så gik han ind i gangen , forbi moderen , 

som blev stående lidt ude på måtten . 
Jørgen hørte et træt suk . Så kom hun ind 
og lukkede entredøren stille efter sig og gik 
videre , ind i stuen , gik så arbejdstræt og tungt 
og tav med sin skuffelse . Jørgen kendte så 
godt den gang . Sådan ville han mindes 
hende længst . Og alligevel ærgrede den ham 
al tid den var så opgivende . Og herregud , 
så længe der bare var liv , var der jo intet at 
opgive han havde fået en underlig uformelig 
tro på dette , han kaldte liv . Der lå noget 
udenom ham , syntes han , som havde bæreevne , 
og som man trygt kunne regne på . 
Men han bleval tid svimmel og fik overbalance , 
når han ville gøre prøven . Han kunne brede 
armene ud for at fange det ind til sig ; men 
de faldt hver gang slapt ned , og han stod så 
dum og gad ikke mere . Alligevel vidste han , 
det som havde bæreevne lå der . 
— ja , du må blive ved , blive ved at gå 
til dem , til du får noget , sagde faderen ; vi 
må anstrenge os det , vi evner . 
Al tid dette ulidelige hastværk , tænkte 
Jørgen ; men han tav og svarede ikke . 
Han skulle hjælpe faderen , til han fik 
timer . Og så for resten tænke over et studium . 
Men alle hans overvejelser fandt ham intet 
studium . 
Dagene gik . 

Jørgens tanker kunne tage fat på , hvad 
de ville ; blev han ene , slap de alt og kredsede 
ned om Emma Povlsen og satte sig til hvile 
og borede sig ind som spurve i et kornneg 
vinterdage . Og største delen af dagen var 
Jørgen ene . 
Emma Povlsen stod for ham , hvor han 
vendte sig ; alle vegne så han hendes nakkepur 
og hendes ranke ryg ; og blikket , som tog 
ham i ed , fulgte ham og fulgte ham . Han bar 
hende rundt , hvor han gik . Aften og morgen 
lå han i sengen og tænkte hende frem og 
fablede frem situationer , de aldrig havde oplevet . 
For alle de oplevede gled sagteligt ud 
for ham og stod som varm dis om hendes 
skikkelse . Legen i buskene var ham et vigende 
minde , som fjernt ude fra fik hans blod til at 
suse og hedede hans legem . 
Tavsere end før gik han omkring i hjemmet . 
Hans svar var tvære og gnavne , når moderen 
spurgte , om han ikke var rask . Og han var 
studs og uvillig , når han hjalp faderen . Men 
han tålte alle skænd og tav , når faderen 
bad ham være høflig i det mindste . — — 
en formiddag i september drev han ind 
gennem studentersamfundets port , kom langsomt 
op ad trappen for at holde hjærteslaget 
roligt og stod et øjeblik udenfor døren og 
stirrede på den store , hvide plade .  » Studentersamfundet « 

stod der med sort skrift tværs over 
den . Jørgen tog forsigtigt i låsen og kom ind 
i en entre , hvor et par hatte og huer hang 
på vægknagerne , og fire fem stokke stod i et 
gult stativ . Der var ikke et menneske . En 
dør var overklistret med skrevne papirstykker 
og en stor trykt sessionsplakat ; på de skrevne 
stod der om undervisning og manuduktion . 
Jørgen gav sig tid og læste et par af dem 
igennem , hængte så sin hat , strøg op i håret 
og rettede på den lidt runde ryg og gik 
videre , ind i de små trange værelser , som 
strædet udenfor kun lånte sparsomt lys . 
Der sad en sammenkrøben ældre mandsling 
ganske alene i det første . Han vendte ryggen 
til Jørgen og dukkede en gang imellem hovedet 
ned og krummede sig tættere sammen ; og hver 
gang hørte Jørgen en slubrende lyd . 
Fløjdørene ind til naboværelset stod på 
vid gab , og der kom stemmer der inde fra . 
Jørgen gik forsigtigt hen og kikkede ind . Der 
sad fire ovre i en sofa , og ved bordet midt 
på gulvet fangede han en skægløs profil , som 
talte med tynd stemme , og lige overfor den et 
tykt sort skæg . Han gik ikke der ind , men 
satte sig hen ved bordet hos mandslingen , som 
netop havde to fingre og en bollestump nede 
i en sjat kaffe . Mandslingen så slet ikke på 
ham , men fik koppen op til munden , lænede 

97 
sig bag over med et ryk og suttede sjatten i 
sig . Så satte han koppen , drejede ansigtet 
om mod Jørgen , stirrede på ham som en dagblind 
ugle , drejede ansigtet bort igen og rejste 
sig og gik på store , slæbende fødder . 
Jørgen tog en Avis , som lå på bordet , 
og satte sig til rette i sofakrogen , lænede sig 
helt tilbage i den , for at ingen skulle lægge 
mærke til ham . Han følte sig så lille afvækst 
under stemmerne inde fra naboværelset . 
Det var dagsnumret af  » Social demokraten «  , 
han havde fået fat i . Han begyndte på den 
første artikel . Men ordene i den var ham så 
anstrengende voldsomme og gjorde ham træt , 
før han fik den ud . Han blev siddende med 
bladet foran sig , som om han læste . Der var 
en våd kaffeplet på det . 
— bønderne — nej såmænd om de gør ! 
Hørte han den tynde stemme påstå . 
— jo — jyderne ; de kender ikke jyderne , 
svarede en glat , ilsom røst . Det måtte være 
det sorte skæg . 
— oprør — aldrig ! 
— som én mand ! 
— nå , om så jyderne da ! men de øvrige ? 
— de kommer — — — 
en lattersalve skar resten bort . 
— den fregnede Mary ? 
— nej røde ammy , lød det gennem latteren , 

hende i Læderstræde ! Nej , du er god , 
min dreng ! Hende kender jeg sgu bedre end du . 
Og så hørte Jørgen igen de to med oprøret , 
mens latteren døde hen i stemmesummen . 
De enkelte ord fik han ikke , og han 
gjorde sig ingen ulejlighed . Han faldt i staver 
over disse stemmer . De fyldte de trange Stuer 
for ham med larmende liv fra en verden , han 
stod udenfor og stirrede på gennem et gitter . 
Sætte over det vovede han ikke . Hvor skulle 
han fundet vej , om han kom ind imellem dem ? 
Hans stille hjem lå for ham som en fremmed 
klode i tunge tåger , fjernt ude . 
Nu lo de igen , friskt og overgivent . 
Jørgen ville lige rejse sig for at gå der 
ind , da den sortskæggede kom hen til hans 
bord . 
— bruger de den ? Han pegede på 
» Social demokraten «  . 
— næ . 
Så tog han den og gik ind med den . 
Den sortskæggede var høj og havde en fed ryg . 
Jørgen rejste sig og gik hen i døren , hvor 
han blev stående på trinet . Flygtigt så 
han igen ind over værelset . Den sortskæggede 
stod foran den glatte profil og pegede på et 
sted i bladet og læste , og de fire ovre om 
sofabordet snakkede i munden på hinanden . 
Over bordene flød der aviser , krøllede og med 

rifter , dagens blade med dagens nyt og 
dagens spørgsmål , slugte af travle øjne og 
fedtede af utallige fingre , ventende på flere . 
Og stoles og sofaers betræk stod slidt i grålyset . 
Alle vegne spor af dette liv , som 
kom og gik og kom og gik og slog sit døn 
op imod Jørgen . 
Han gik ud igen i entreen . Inde fra den 
store spisesal hørte han en vred stemme : 
kaffe — det har sgu aldrig været kaffe ! tyndt 
mosevand ! 
I det samme kom der to ind fra trappen , 
en lille rund en med lorgnet og en med spædt 
overskæg og briller . 
— ikke ? sagde han med brillerne og overskægget . 

— anmeldelsen er sgu meget bedre end 
bogen ! mente den lille runde med lorgnetten 
og hængte sin hat op . 
Så var Jørgen ude af døren . Men han 
gik sent og tungt ned ad trapperne , med en 
følelse som sveg han noget . Og ude i gaderne 
fulgte han menneskestimlen som en tigger og 
kunne strakt begge sine hænder imod den og 
tryglet den om at løfte ham midt ind , hvor 
tummelen stod stærkest ; blot den ville gøre det 
første skridt . Lidt efter samledes hans tanker 
om en lys , bred vej , hvor det , han kaldte liv , 
lå og skinnede i luften og fyldte lungerne . 

men modet til at sætte sin fod på den vej , 
hvor hentede han det ? Dér skulle trædes med 
raske , faste trin , og han gik på tæerne , kom 
han på fremmede steder . 
Så lagde der sig uden om vejen mark 
ved mark . Og længst ude grøde to slanke 
spir op i himlen , og midt i dagen stod Emma 
Poulsens ranke legem . — 
rusgildet kom . 
— vist skal du gå derop ! sagde faderen 
til Jørgen . 
— jamen  .  .  . 
— du skal gå ; jeg forlanger det ligefrem . 
Jørgen havde ikke ment noget med sin 
indvending men gjort den i en pludselig angst 
for at røbe sig . 
— du trænger til at lufte dig ; til at komme 
sammen med dine jævnaldrende . Du går her 
og sover og bliver til ingen ting . 
Jørgen svarede ikke straks . Faderen havde 
jo ret ; ingen vidste det så godt som han 
selv . 
— jeg bryder mig ikke om det , sagde han 
ligegyldigt , og løj for at dække sig . 
— å sliddet sladder ! 
Men nu var Jørgen fast bestemt på at 
stritte imod . Faderen begreb ham , følte han ; 
og det var indbrud på Jørgens enemærker . 

— for du har vel ingen drengestreger for ? 
Spurgte faderen lidt efter som i forbigående . 
Jørgen var ikke rigtig klar over , hvad 
faderen mente , men lo et nej frem og blev 
siddende ganske rolig . Helst var han gået ud 
af stuen . Faderens bemærkning var jaget hen 
over hans lyse , brede vej og de vide marker 
som et bøjende vinddrag , der havde strejfet 
Emma Poulsen . 
— ja ja , min dreng . 
Jørgen gik til rusgildet . 
Der hang fuldt af overtøj ude i gangen , 
på knager og vinduskroge , da han nåde op 
i samfundet . Frakken fik han puttet ind under 
et par andre og huen stak han i lommen . 
Inde i værelserne var hver plads optaget , og 
gulvet over stod der snakkende grupper . Stemmerne 
summede , og der kom latter gennem 
den hede , røggrå luft . Plan søgte sig stilfærdig 
vej mellem alle disse mennesker , hvis 
mængde skjulte ham . 
Ingen af dem kendte han . Og de kendte 
næsten alle hinanden , som hørte de til samme 
familie . Deres samtaler var fortsættelser , begyndte 
for uger eller måneder siden . De forstod 
hinanden på små bemærkninger , gled 
så hyggeligt ud og ind i hinandens tilværelse . 
Der kom flere ind ; ansigter , som var 
friske af aftenluften og bragte kølighed med . 

og de blev hilste snart af en , snart af mange ; 
al tid blev de hilste . 
Jørgen skubbede sig frem , ganske langsomt . 
 .vel til mode og tryg gned han sig op 
ad al denne sigen du , gned sig ind i den og 
gik rundt og følte sig så småt hjemme midt 
i de andres snakken . 
Så blev der ringet med en klokke . Og 
grupperne opløstes , og ind gik det i den lange , 
lave sal med de tre osende petroleumslamper 
på rad under loftet . Brede , glathøvlede træborde 
stod på tværs over gulvet , det ene bag 
det andet ned mod talerstolen ; og mellem 
bordene træstole og bænke . 
Jørgen var så noget nær sidst i strømmen . 
Han hørte stemmerne foran summe ind og 
fylde salen og følte værelserne bag ham tømmes . 
Han vendte sig og så ind gennem dem . 
Aviserne lå over bordene ; en var faldet på 
gulvet . De syntes ham større nu , de små 
værelser , som de lå dér i lampelyset uden 
menneskér . Inde ved et af bordene stod en 
høj , ranglet fyr og bladede i en bog . Nu smed 
han bogen og sluttede strømmen . 
I salen var der ingen plads at øjne og 
ikke til at høre ørenlyd for råb og skraben 
med stole og klirren af glas . 
— Hansen ! Pst ! Hansen ! kom det nede 

fra den anden ende af salen , og Jørgen så en 
stå oppe på en stol og vinke , 
— fem sagde jeg ! brølede en ilter tyksak 
ved bordet lige foran Jørgen , og Jørgen så 
opvarteren nikke forstående ovre ved væggen 
og forsvinde . 
— er der plads ? 
— kom bare ! 
— tag en stol med ! 
— opvarter ! 
En bakke med glas blev furet hen over 
en bordplade , og flasker blev trukket op . Og 
det klirrede med penge fra dem , som betalte . 
Foran Jørgen lå salen som et hav af 
nakker og ansigter i bølgende uro . Hist og 
her faldt lampelyset i et par lorgnetter . 
Han fik ikke plads ved bordene men tog 
en stol i en vindusfordybning . 
Så for der en regn af sange hen over 
hovederne , og der blev spektakel og kamp 
for et eksemplar . Jørgen fik fat i et 
det var samfundets slagsang . 
Formanden ringede og rejste sig . Han 
havde plads ved bordet nærmest talerstolen . 
Helt ro fik han ikke . Men han sendte sin 
brede , klingende stemme ud gennem støjen og 
tvang den ned . Denne stemme , som gav hvert 
ord fuld tone , brugte han som marschalstav ; 
og han holdt det let løftede hoved med den 

høje , glatte pande og det svære skæg roligt og 
ændrede ikke en mine , mens han talte ; blot at 
han hævede øjenbrynene en gang imellem . 
— efter gammel skik og sædvane vil vi 
begynde med vor slagsang . Enhver synger 
med sit næb , sagde formanden . 
Lidt efter var al støj død under det bredt 
tonende kor , der samlede alle stemmer hele 
salen over . 
Nye tider , nye tanker : 
trods dem , hvo som vil  ! 
Nye vidder , nye skranker — 
sådan går det til ; 
medens øxeslaget sender 
gavlen ned i grus , 
rejst på tomten alt vi kender 
slægtens nye hus . 
Hvor det gamle har en morgen , 
har det ny en dag : 
løsnet selv er ikke borgen 
for den gode sag ; 
» Frihed «  har de gamle skrevet 
højt på fanens dug — 
ordet er tilbage blevet , 
ikke ordets brug . 
Døren op for ærlig virken 
i det tabte spor ! 
Som i skolen , så i kirken 
savnes sandhedsord , 

munken dreves længst af landet 
med sit afladskram , — 
der er meget , meget andet , 
som skal ud med ham . 
Første og andet Vers havde Jørgen bare 
læst ; det tredje havde han nynnet . Men nu tog 
det ham , og han sang i . 
Nye tider , nye tanker : 
sandhed må der til ! 
Arbejdsmænd , som fjærner skranker 
med et sejt : vi vil ! 
Brudt er isen , banen venter , 
» Ånden «  det er flid ; — 
held for dem , der blev studenter 
i den rette tid .* ) 
et øjeblik var der stilhed , men så bruste 
stemmerne op igen i snakken og leen og 
råben på opvarteren , som klemte sig frem 
mellem bordene , skaldet og skeløjet , dukkende 
nakken for at fange bestillingerne og skelende 
hele salen over . 
— Jensen , for Pokker ! 
— Shakespeare , hvor bliver de af ? 
— får vi det snart , Shakespeare ? 
Jensen — Shakespeare — klemte sig videre , 
og skelede så ud af salen , rundrygget og med 
hvidt forklæde . Ikke et ord sagde han , bare 
nikkede . 
Jørgen sad med sangen i hånden og var 
* ) Holger d . 

højtidelig . De unge stemmer , som havde 
sunget , og sangens sikre , knappe ord havde 
som lettet ham op på skuldre , og han følte 
sig revet med af en stimlende hær på Marsch 
mod fjenden , så sig midt i et stort dragende 
tog , der hug skranker til side under sang og 
ryddede veje over nye vidder . Hvilke skrankerne 
var , vidste han ikke ; noget tåget , der 
gjorde modstand . Han tænkte på sit hjem 
og den trange luft , der lå over det ; i smag 
med den luft var skrankerne . På de nye 
vidder var der frit og let at ånde . 
Og han vidste fra faderen og fra bladene , 
at folket blev kuet ; og han kunne rejse sig i 
stiv trods og i had ; men aldrig vidste han , 
hvem trodsen og hadet egentlig gjaldt . 
Alle de , som sad her omkring ham , vidste 
det . Og så gav han sig deres viden i vold 
og sprang ind i skaren og drog med . 
Da han så sig om , fik han lige bag sig 
øje på den høje ranglede , der havde stået 
med bogen før , da de gik ind . 
I det samme ringede formanden . 
— dr . Piesner har ordet . 
— bravo ! 
Hele salen klappede . Det lød som en uhyre 
sværm duer smældede til vejrs . 
Dr . Piesners lidt rundryggede , spidse skikkelse 
rejste sig oppe ved siden af formanden , 

og alle hoveder drejedes hen imod ham . Han 
stod og gyngede frem og tilbage med overkroppen , 
som tog han tilløb , og så imens ned 
i bordet . 
— mine herrer ! sagde han så og slog det 
dukkende hoved bagover og rettede øjnene , 
de små , plirende øjne , mod salens fjærneste 
krog . Dr . Piesner blev ved at gynge med 
overkroppen , stødvist og tungt , som ville han 
kaste ordene frem , kaste med kroppen denne 
stemme , som lød så anspændt og skælvende 
som under tilbageholdt gråd og al tid knækkede . 
Ingen rørte sig i salen , alle tav . Når 
dr . Piesner talte , var det , som blottede han sit 
inderste for hver enkelt . 
— jeg vil i få og korte ord udtale — 
hvad jeg har at sige den ungdom — der — 
nu betræder studenterbanen . — det er en stor , 
en uendelig stor lykke , at få arbejdet sig did 
op , hvor så få rækker — op på tinden — 
på bjærgtinden , hvor fra man kan se ud over 
alle videnskabens skatte og vælge den , man 
finder mest behag i . Videnskabens skatte er 
utallige , og en kan ikke eje dem alle ; men 
valget er svært . Det sker almindeligt , at man 
griber grisk til og vil fylde alle sine lommer 
og gøre sig rig med det samme . Jeg vil lægge 
dem på sinde , at de søger det mindste sandskorn 
op , de kan finde i hele dyngen , at de 

tager ejet sandskorn og går bort med det og 
sætter dem til arbejde med det alene . Så 
vil de se sandskornet vokse , vokse ganske 
langsomt . Og så vil de føle dem tusinde 
gange rigere end den , der tog alt straks og ikke 
kunne bære det og måtte kaste bort af , hvad 
han havde taget . 
Jeg har kendt en mand , som satte sig hen 
og skrev en afhandling om de braknæsede 
xargippæer , som er skaldede fra fødselen og 
have store Hager . Han er jo gal , sagde man . 
Men han var ikke gal . Afhandlingen kom der 
ikke meget ud af . Men den stille arbejden 
med dette underlige afkrogsemne åbnede hans 
øjne for og fyldte hans sjæl med det reneste 
dagslys , der gives , med videnskabens guddommelige 
lys . 
Gå til deres gærning med tro , med håb 
og med kærlighed , og prøv med rensende kritik , 
hvert resultat , de når . Og holder resultatet 
prøven , så bring det ud til folket , de 
som er det danske folks studenter . Jeg vil 
særlig betone dette : gå til folket med det ; 
det er for folket , de arbejder . Den blotte ophoben 
af kundskaber er intet , og man trækker 
på skuldren af de lærde mænd , som kun er 
lærde . Den videnskab har tabt sin betydning , 
som sidder fornem på olympen . Folkets øre 
er åbent ; de skal ud til folket . Videnskabslop 


mandens helligste kald er , med sin videnskab 
at bygge bro mellem samfundslagene . 
Og dermed velkommen i studentersamfundet ! 
— 
dr . Piesner satte sig hurtigt , som dukkede 
han under for det bifald , der brød løs 
Jørgen klappede . Han var stadig som på 
marschen og følte sig sikker og stærk og rede 
til at tage op , hvad arbejde det skulle være . 
Så for der en ny regn af sange ned 
over bordene , og Jørgen fik atter et eksemplar . 
Ret som han var begyndt at synge , var 
der en bag ved , der spurgte , om han ikke 
måtte se med . Det var den høje ranglede . 
— jo , sagde Jørgen og så i en fart på 
ham og ned i sangen igen . Den høje ranglede 
lignede en kineser . 
Men ingen af dem sang . Jørgen generede 
sig nu ; og så var sangen ikke så god . Han 
begyndte mere og mere at længes ind mellem 
bordene , hvor alle de andre sad med øl eller 
vin . Og han følte sig ikke slet så stærk som 
for et øjeblik siden . 
Sangen var ude . 
— student løvel har ordet ! 
— en rus  ! Bravo ! 
Student løvel ville takke dr . Piesner . Han 
havde som talt ud af de unge studenters hjerte . 
De havde netop sluttet sig til samfundet for at 

virke med i de store og ædle opgaver , det 
havde stillet sig . Samfundet leve ! 
Den lille pænt klædte , friserede student 
løvel stod op på en stol , så alle kunne se 
ham , og svingede sit glas og satte i med det 
første hurra . 
Jørgen råbte med og blev ved at se på 
løvel . Han beundrede ham og begreb ikke , 
hvor han fik det mod fra . 
Så strakte Jørgen Hals og så hele salen 
over . 
— mon man ikke skulle kunne få noget 
at drikke  ? vovede han langsomt at bemærke . 
— ja , mon ikke ? sagde den høje ranglede . 
— det er så tosset at råbe . 
— ja- 
de tav igen . Jørgen blev ved at stirre fra 
den ene ende af- salen til den anden . 
— næ , sagde han til sidst og rystede opgivende 
på hovedet . 
Tobaksrøgen begyndte at svide i øjnene , 
og der blev varmt . 
— puh ! sagde så Jørgen , og den høje 
ranglede flyttede på sig . 
— man sidder ikke godt her . 
— nej ikke rigtig . 
— jeg tror , jeg flytter . 
— jeg også . 
— kan de se nogen bedre plads ? 

— næ . 
— jeg heller ikke . 
Jørgen var glad over den høje ranglede . 
Med ham turde han tale , og så så han så 
rart dagligdags ud . Jørgen blev helt veltalende . 
— skal vi ikke søge en ny plads sammen ? 
Spurgte han . Mit navn er Jørgen with ; jeg er 
for resten rus . 
— jo . Mit er Frederik Johansen . Jeg er 
også rus . 
Så rejste de sig og skubbede sig ned 
langs væggen , Jørgen forrest . 
— hov ! to Russer ! hørte de , i det de 
passerede et af bordene . 
— er de ikke Russer ? 
Det var en lang , lys fyr med filipenser , 
der råbte på Jørgen og Johansen . 
— jo , svarede Jørgen . 
— her er plads ! kom her ! Dette er  » det 
unge Danmark «  må de vide . 
Den lyse med filipenserne gjorde en præsenterende 
armbevægelse . De øvrige ved bordet 
stirrede på Jørgen og Johansen , og de nærmeste 
gjorde plads . 
Jørgen og Johansen satte sig . 
— hvad er det for to bær ? spurgte en 
lille mørk , skægløs en , der sad og så uartig ud . 
— dette var  » det yngste Danmark «  , der 

talte , forklarede han med filipenserne og råbte 
på Shakespeare . 
— en flaske til og to glas ! 
Den lille uartige sad og skrev med et 
blyant på bordpladen . 
— er du snart færdig , Lassen ? 
— straks ! — se så ! 
Og så læste Lassen , den lille uartige , op . 
— Mary , Jensine , Paula , Lovise , Magda , 
Dora , Francisca og Albertine . 
— du har glemt ammy , påstod en sej 
ulkerøst . 
— hu ! den mokke . 
— er du bleven kræsen , Lassen ? spurgte  . 
Ulkerøsten bag en tyk røgsky . 
Hele  » det unge Danmark «  lo , Lassen med . 
— nå — nu står hun der . Så skal vi 
ha’ dem forsørgede .  . Mary testamenterer jeg 
dig Hansen , sagde Lassen og nikkede over 
mod den lyse med filipenserne . Jensine dig 
Karlsen . 
Lassen skrev Hansens navn ud for Marys 
og karisens ud for Jensines . 
— Neuhausen kan få Paula , fratz Lovise , 
min gode ven , det lille digterbæst dér , Magda , 
Dora og Francisca , på grund af hans bekendte 
grådighed . 
Det lille digterbæst — en trivelig lille glathaget 

krøltop — sad og smålo og rokkede 
på hovedet . De andre lo larmende . 
— men Albertine da ? spurgte fratz og 
pudsede sine lorgnetter . 
— Albertine — kan de herrer dér dele . 
Lassen nikkede hen mod Jørgen og Johansen 
uden at se på dem . 
De lo igen alle , og Hansen med filipenserne 
dunkede en ølflaske mod bordet . 
— Hys ! kom det rundt omkring fra , og 
formanden slog et par slag med klokken . 
— skammer de dem ikke noget ? 
Bestyrelsesmedlem kandidat Hartmann stod 
for enden af bordet og lynede bøst med sine 
store , sorte øjne . 
— de opfører dem sgu som nogle drenge ! 
Fortsatte han med savlende røst . 
— Hartmann ! Hartmann ! brølede hele det 
unge Danmark . 
— lad os håne Hartmann , sagde Lassen . 
Men Hartmann var allerede borte . Hans 
indignerede ryg styrede ned mod formandsbordet . 

Jørgen sad og drak og hørte efter og følte 
sig mere og mere trykket . Toget mod skrankerne 
var han for længe siden ude af . Her var 
det vild karruselkørsel , som gjorde ham svimmel . 
Og tobaksrøgen generede ham . Han begyndte 

at blive træt og kunne ikke rigtig finde rede 
i det hele . 
Frederik Johansen hang på stolen som et 
vådt stykke tøj . Han sagde ikke noget , men 
hans mørke øjne skinnede af stille henrykkelse . 
Jørgen drak stadig . Af talerne hørte han 
kun begyndelsen og enkelte ord ; han kunne 
ikke samle dem mere . Og så snakkede det 
unge Danmark uophørligt . 
R .ejse sig havde han ingen lyst til . Det 
unge Danmark imponerede ham , og han følte 
sig smigret ved at sidde her og høre . Lo de 
andre , lo han med ; mest når Lassen sagde 
noget . Denne Lassen , som han stille kaldte 
for en flab , og stille var så ræd for som en 
slave for fogedpisken . 
Og alligevel længtes han hen til de andre 
borde . Han havde en fornemmelse af , at de 
andre så på det unge Danmark som på et 
mindre pænt selskab . Men flytte sig gad 
han ikke . 
Flere sange blev der sunget , og flere taler 
blev der holdt . 
Så til sidst kunne Jørgen ikke mere . 
— nu går jeg , sagde han til Johansen . 
— ja—a , sagde Johansen og rettede på 
sig . Så går jeg med . 
De rejste sig langsomt og søgte ud . Det 
unge Danmark lagde slet ikke mærke til dem . 

is 
ude i gangen stod de lidt , mens de fik 
overtøjet på og gik så ind igen og stillede 
sig i døren . 
Der stod en kroget skikkelse ved det 
midterste bord og talte . Han vuggede frygteligt 
med overkroppen og havde tabt sin 
humbug . 
—  . . . hverken kangen eller min vaskerkåne ! 
Hørte de ham slutte ; og så satte han 
sig under vild jubel og uendeligt bifald . 
De gik . 
Ude i entreen mødte de professor lunds 
lille firskårne skikkelse . Jørgen hørte professor 
lund fire gange om ugen ; han skulle tage 
filosofikum hos ham . Men så nær havde han 
aldrig været ham . Der var andagt i det blik , 
hvormed han så på hans skægløse ansigt 
med furerne om den smalle katedermund og 
de grå , rolige øjne under panden , der var 
rynket , som var professoren gået op imod et 
piskende uvejr alle sine dage . 
Natten var tåget og gaderne våde og 
mennesketomme . De hørte larmen fra rusgildet 
ned i strædet , og oppe gennem Vimmelskaftet 
kom der et par drosker . 
— det gør godt at komme i frisk luft , 
sagde Jørgen til Johansen , der gik duknakket 
og med ujævn gang , som tænkte han på alt 
muligt andet end sine egne trin . 


— ja . 
— piesners tale var god . 
— det var den , ja . 
— men hvem Pokker ved , hvad argippæerne , 
eller hvad de hed , er for nogle ? 
— jo , de står hos herodot . 
Jørgen så forbavset på Johansen med det 
dagligdags udseende . 
— har de læst herodot ? 
— ja- 
— hvad studerer de da ? 
— zoologi . 
— og har læst herodot ? 
— ja . 
De gik længe tavse . 
— jeg læste ham i sommerferien , sagde 
Johansen stilfærdigt , da de havde gået et stykke . 
Jørgen kunne ikke finde på noget at sige , 
og begyndte at føle sig sky for Johansen også . 
De havde næsten intet talt , da de stod 
ved Jørgens port . Johansen havde fulgt ham 
helt hjem . 
— se op til mig , når de har lyst , sagde 
Jørgen . 
— tak , ja . 
— god nat da . 
— god nat . 
Da Jørgen var kommet op på sit værelse 
og stod og trak sit ur op , bankede det på døren . 

det var Karen , i skørt og natkappe . Hun 
så underlig henrykt ud , og hendes smalle små 
øjne plirede og skinnede . 
— hvad Pokker ? 
— du kan gratulere mig .' 
Karen var bleven ved at sige du . 
-- hvad for noget ? 
— jeg er bleven forlovet . 
— du  ? 
— ja . 
— nu har jeg nok af det ! 
— han var her i aften . 
— hvem ? 
— Jespersen . Han er skomager . 
— hvor har du truffet ham  ? 
— hos madam Sørensen . 
— er det nu rigtig alvor ? 
— ja det er . 
Hele det fregnede , ærlige ansigt stod i ét 
smil , og hun så op på Jørgen så kluntet stolt . 
— til lykke da . 
Han rakte hende hånden . Og så gik 
hun igen , med de tunge trin , han havde hørt 
fra sin tidligste barndom  ; gik ind på sit Kammer , 
hvor hun træt af dagslidet havde holdt søvnen 
borte for at være vågen , når han kom hjem . 
De stod på én gang for ham , de tyve lange 
år , hun dag ud , dag ind havde i agt ryg til 
for dem her hjemme . Elan så alle disse år 

som i ét blik , båret af hendes tyendetrællen . 
Og nu slap hun pludselig ; gik sin vej for at 
gifte sig . Karen gifte sig ! Det var umuligt for 
Jørgen at holde rigtig samling på dette ; det 
gled imellem hans fingre . Og han så Karen 
selv — Karen som han al tid havde givet en 
plads for sig , langt fra alle andre — så hende 
siuges af maskinen , fanges ind og forsvinde midt 
mellem alle disse andre , så dagligdags lig dem . 
— nå , sagde han halvhøjt . 
Og som han stod og trak skoene af , måtte 
han pludselig standse . Han var stejlet for en 
tanke . 
Mon han har kysset hende ? 
— føj ! sagde han og skar ansigt . 
Men da han lå i sengen , sejlede al ting 
rundt for ham , og han kunne ingen tanke 
holde fast . 
Hen på morgenstunden fik han drømme , 
drømme om Emma Poulsen . De jog afsted , 
han og hun , i et susende jærnbanetog . Så 
blev det Lassen , der foreslog at håne ham 
og sad og var flabet . Men lidt efter lidt gled 
de bort fra ham , Emma Poulsen og Lassen og 
» det unge Danmark «  . Han lå i halvsøvne og 
følte sig på Marsch under sang , midt i det 
skrankebrydende tog med dr . Piesner i spidsen . 
Toget drog frem over marker , og de to spir 
grøde op i horizonten . Qg så blev atter de 

hele tog med dr . Piesner og sangen og marschen 
ganske lempeligt til Emma Povlsen . Om 
hende drømte han videre , og på hende tænkte 
han , da han vågnede og stirrede på de 
krøllede sange , han i nat havde tabt på 
gulvet . 

vi . 
— men hvor har du dog været den hele dag , 
Jørgen  ? 
— å — en tur . 
— og uden at sige noget . Har du fået 
mad , barn  ? 
~ ja—a . 
— på denne tid af året ! Er du ikke 
våd om fødderne ? 
— nej . 
— er du sikker på det ? har du følt ad ? 
— ja jeg har . 
— også aftensmad ? har du også fået 
aftensmad  ? 
— det hører du jo . 
Moderen sad og strikkede . Den lille , lave 
dagligstulampe var tændt . Og Johanne læste 
på en lektie . 
Jørgen satte sig i gyngestolen og gav sig 
til at gynge svagt . Han var så underlig urolig 
i alle bevægelser . 

— Johanne , nu skal du gå i din seng ; 
finder far dig oppe , bliver han vred . 
— jeg er straks færdig , mor . 
— du må læse resten i morgen tidlig , 
inden du går i skole . 
— det er så svært ; om hundredårskrigene 
i Frankrig . 
— skal jeg høre dig ? tilbød Jørgen . 
— vil du ? Johanne så glad over på ham . 
Det var så sjældent han gav sig af med hende . 
Men i det samme kom faderen . 
— nå god aften . Sikken et efterårsvejr . 
Men Johanne , er du oppe ? Gå i seng , 
min pige . Du skulle ligget der for en time 
siden . 
— jamen handredåarskrigene  .  .  . 
— snik snak ! hvad kommer hundredårskrigene 
dig ved ? 
— jeg har dem for . 
— gå du bare i seng og sov din sunde 
søvn og bryd dig om ingen ting . Se så ; 
god nat , min pige . 
Han skubbede lempeligt Johanne hen imod 
døren . 
— dit forklæde , lad mig få dit forklæde , 
bad moderen . Der mangler jo den ene knap . 
— kan hun ikke selv sy den i ? 
— lad mig nu bare om det . 

så fik moderen Johannes forklæde , og 
så gik Johanne i seng . 
Faderen drev lidt op og ned ad gulvet 
og kom til sidst hen til Jørgen . Han lagde sin 
højre hånd på hans skulder . 
— god aften , min dreng ! 
Jørgen holdt op at gynge , men så ikke 
på faderen . 
— det er ikke videre hensynsfuldt sådan 
at blive borte en hel dag uden at sige noget . 
Jeg har haft brug for dig i dag . Du må 
huske , jeg føder dig endnu ; du får din mad 
her i huset . Det var vel ikke urimeligt at 
forlange , at du tog lidt hensyn . 
Faderen talte i den sidste tid så stilfærdigt . 
Det var Jørgen umuligt at blive hidsig ; 
han følte sig så myg under den stemme . 
Så gik faderen igen lidt op og ned ad 
gulvet og stod stille et øjeblik , med ryggen 
til Jørgen , og rettede ved et skilderi . 
— hvor har du så været i dag ? 
Jørgen svarede ikke straks , men rejste sig 
fra gyngestolen og gik hen imod bordet . Han 
tog vejret i et dybt drag og skød brystkassen 
frem . 
— hos dyrlæge Vallentin , sagde han anstrengt . 
Jeg — er — forlovet . 
Og i det samme lå han med overkroppen 
frem over bordet og græd , så lampen rystede . 

faderen gik op og ned ad gulvet , op og ned ; 
og moderen kom hen til Jørgen og strøg sin 
hånd over hans nakke ideligt og ideligt , og 
hviskedee : min dreng , min egen dreng , min 
store dreng ! 
Faderen gik endnu et par gange frem og 
tilbage og kom så hen til dem og tog Jørgens 
hånd . 
— herregud , min dreng . 
Og så blev også han stående , og der 
var ingen anden lyd i stuen end Jørgens gråd . 
— så — så — rejs dig nu op , barn , 
og få den gråd standset ; hører du — tag 
dig sammen , Jørgen ! Du har da mindst grund 
til at græde . 
Han løftede Jørgen op og gav sig så igen 
til at gå op og ned . Moderen blev stående 
hos Jørgen , der snøftede og bed sig i underlæben 
og stirrede på den hvide lampekuppel . 
— hvad hedder hun , spurgte faderen efter 
et suk . 
— Emma Poulsen . 
— hvem er hendes forældre ? 
— hun har ingen ; de er døde . 
— men hvad var faderen ? 
— købmand i Roskilde . 
— hvad tager hun sig til ? 
— hun lærer husholdning ude hos Vallentin . 
— ja vi får hende vel at se ? 

— hun kommer i morgen tidlig . 
— ja ja da . Gå du nu i seng , min dreng . 
Og Vorherre være med dig . 
Han rakte Jørgen hånden og lagde et 
øjeblik sin arm om hans liv . 
— gå du så . 
Jørgen gik og glemte at sige god nat og 
vidste egentlig af intet , før han lå i sin seng 
og kom til at gispe under de kolde lagener . 
Men der faldt han så i ro . Og med roen 
kom billedet af dagen , som nu var endt . 
Forrest og klarest stod det øjeblik , han 
havde friet . 
De havde været ene i dagligstuen og 
længe siddet tavse . Han havde pillet med en 
pærestilk , trukket den ud af pæren og sat den 
i igen , trukket den ud og sat den i . Og hun 
havde syet . Blæsten havde kørt en tjavs af 
vinranken frem og tilbage udenfor vinduet 
og skuret den op ad ruden , og haven var et 
regnsøl . 
— er de i efterårshumør  ? havde hun 
endelig spurgt og smålet over til ham . 
Og så havde han samlet alt sit mod og 
var gået over gulvet , hen til hende , og 
havde sagt : 
— jeg er kommet for deres skyld . 
Hun havde bøjet hovedet dybt ned over 
sytøjet og taget ilsomme sting ; og han var 

blevet stående og havde ikke vidst , hvad han 
videre skulle sige . Han havde bare stirret 
på hendes fingre , men samtidig været så 
lydhør , at han syntes , han havde hørt den 
vandrende tids trin gennem tavsheden . 
— de må hellere sige , hvad de vil mig , 
havde hun så sagt og bidt sig i underlæben 
og haft trækninger ved mundvigerne . Hun 
havde talt så hurtigt , med glad fart . 
Han havde taget hendes hånd . 
— forstår de da ikke , at det er dem ? 
Så havde hun set op på ham og , før han 
vidste det , slået begge sine arme om hans 
Hals og puttet sit ansigt ned mod hans 
skulder . Han havde taget hende om livet og 
været højtidelig og haft trang til at græde , 
men ikke kunnet . Og hun havde stået så 
stille ind til ham . Han havde troet , hun græd . 
Men så havde hun set op på ham med 
de gladeste øjne af verden og sagt ganske 
dæmpet : 
— at et menneske kan være så lykkeligt ! 
Og prøvet på at svinge ham rundt . 
Han havde følt sig flov ved hendes henrykkelse , 
næsten flad . Stille gråd havde han 
ventet . 
Og så havde hun kysset ham , flinkt og 
rapt , med to varme , bløde læber . Hun havde 
næsten taget vejret fra ham . Han havde slet 

ikke tænkt sig det sådan . Det første Kys 
havde han drømt sig som et langt , højtideligt 
Kys , hvor han læbe mod læbe skulle ånde 
hele hendes sjæl ind og suge hendes legem 
til sig . Han skulle have kysset det første . 
Og nu var det hende , der gav ham disse mange 
glade Kys . 
Og da han havde sagt farvel og skulle 
afsted , havde hun klynget sig ind til ham og 
rusket i ham . 
— hvor jeg er glad ! havde hun hvisket 
ham ind i øret . 
Og så var han kørt i regn og mørke 
vejen , han om formiddagen var gået . 
Han huskede Fru Vallentins kølige lykønskning . 
Emma var løbet ud i spisekammeret 
og havde fortalt hende begivenheden . Og dyrlægen 
 , som var gået straks efter og havde 
smækket med døren . 
Og nu sidst hans gråd inde i dagligstuen . 
Og forældrene . 
Jørgen borede sig ned under tæppet og 
søgte at sove , men kunne ikke . 
Altså nu — nu havde han fanget det , 
han havde længtes imod så mange år ; fanget 
det , han kaldte livet , det som havde bæreevne , 
det som var idet sol og idet lykke . Langsomt 
havde det formet sig for ham og stået i tåge , 
til han traf Emma Poulsen . Om hende havde 

det samlet sig , og fra hende var der faldet lys 
vidt ud over det . Hans drøm om de store 
stepper , hans vege længsel mod travl menneskeleven , 
hans tog mod de ukendte skranker . 
Bag Emma Poulsen lå det alt sammen . Hun 
stod ved gitteret . Hende måtte han eje , så 
ville gitteret falde . 
Og nu ejede han hende . 
Men gitteret — gitteret ! Han så intet 
gitter , så ingen stepper , ingen menneskeleven 
og hørte intet tog mod skranker . 
Han så og hørte , sansede kun Emma 
Poulsen . 
Som han lå dér halvvågen , kom moderen 
ind og bøjede sig ned over ham . 
— sover min dreng ? hviskedee hun . 
— nej . 
Hun lagde sin kind ned mod hans . 
— du må ikke glemme din mor . 
— nej , mor , hvor kan du tro  ? 
Moderen tog ikke sin kind bort , men blev 
lidt hos ham . 
Så gav hun ham et langt Kys på panden 
og hviskedee , i det hun langsomt rejste sig og 
strøg ham med hånden gennem fiåret : 
— til lykke — min egen Jørgen . Og 
sov nu . 
Så gik hun . Og Jørgen faldt i søvn . 
Da han vågnede den næste morgen , følte 

han sig træt og havde en fornemmelse , som 
ventede der ham et tungt arbejde . Han gned 
øjnene , og i samme nu for det igennem ham , 
at Emma Poulsen kom klokken ti . Han var 
ude af sengen i en fart . Alle tunge fornemmelser 
var borte , og han fløjtede , mens han 
klædte sig på . 
En tynd tåge lå over byen . Det var en 
stille efterårsmorgen . 
Ude på det brede , åbne jærnbaneterræn 
løb de utallige Skinner , brune og våde , ind 
under tågen , og de høje signalstænger stak 
op igennem den og havde den om sig , som 
var de visket ud på midten . Langt inde 
over terrænet var en hvid dampsky drevet 
sammen med morgendisen , og et lokomotiv 
peb der inde og kom langsomt baglængs ud 
og holdt lidt og kørte ind i tågen igen . 
Vogne , kædet sammen i tog , stod på skinnerne 
og så i den våde luft ud som nymalede . 

Jørgen gik ind i den store ventesal . Han 
var kommet ti minuter for tidlig . Der var 
koldt og klamt der inde , og der sad et par 
mennesker på bænkene langs væggen . Han 
gik salen igennem , over det snavsede gulv , 
og stillede sig ved døren ud til perronen og 
stirrede på vognrækkerne , der holdt bag 
hinanden ude under glastaget . Så vendte 

han sig igen og satte sig hen på en bænk 
og så på en annonce fra hotel kongen af 
Danmark , der hang på væggen lige over for . 
Og rejste sig lidt efter igen og gik op og ned . 
Han havde ingen ro . 
Han drev ud af ventesalen og bagom 
bygningen . Dér kendte han en vej ind til 
perronen . Ud på perronen måtte han . Dér 
var han toget , som skulle komme , nærmere , 
og så var der ingen mennesker . Der sad blot 
en gammel konduktør henne på en pakkasse 
og pudsede glassene i en håndlygte . 
Sporet nærmest perronen lå frit og ventede 
på toget ; og bag sporet holdt der en række 
tomme vogne ; en mand løb hen over taget 
på vognene , sprang fra den ene til den anden , 
og trak kupelamperne op og satte dem på 
en stor blikbakke . Ovre på afgangssiden 
kunne Jørgen høre larm af kupedøre og travl 
løben frem og tilbage på stenfliser . Al lyd 
blev rungende her under den store glashvælving . 
Duerne flagrede rundt oppe mellem 
tværbjælkerne . 
Jørgen gik ned ad perronen , ned hvor 
hvælvingen åbner sig ud mod de mange 
Skinner . Nu lå tågen ind over byen , og 
han kunne se terrænet over , kunne følge 
skinnerne ned forbi nordbanestationen , som 
stod lav og fladtrykt under sit svære tag , ned 

til Gyldenløvesgade , hvor alle Skinner løb 
sammen og svingede til venstre og blev borte . 
Han hørte ledvogternes horn , som skrattede 
og lød langt , og der kom et lokomotiv med 
et tog godsvogne . Det kom frem i svinget 
men kørte ind på et sidespor og forsvandt 
bag tog , som holdt . Rundt på ‘skinnerne 
gled vogne , trukket af maskiner , trukket afheste , 
eller glidende ganske alene . De krydsede 
hinanden og strøg hinanden forbi . Og der 
blev fløjtet og pebet og bræmset . 
Kun perronsporet lå tomt og ventede . 
Jørgen stod og så på dette virvar af liv ; 
og hans egen uro dukkede sig i virvaret , 
så han følte den mindre . 
Der kom et tog til nede i svinget . 
Lokomotivet peb , og døren ind til ventesalen 
blev smækket op . 
— toget fra Korsør ! råbte en røst , og 
folk kom ud på perronen og holdt sig i 
klynge nede om ventesalsdøren . 
Alle døre åbnedes . 
— toget fra Korsør ! 
Dragerne kørte de lave bagagebøre frem , 
og et par herrer med guldsnor om kasketten 
og hænderne i frakkelommerne slentrede ned 
foran folk . 
Nærmere og nærmere kom toget . Lokomotivet 
voksede . Og bredt og tungt stønnede 

det ind under glashallen , med damp og larm 
om sig og svejende skinnerne . Og efter lokomotivet 
vognene på de rappe , knirkende hjul . 
Konduktørerne stod oppe ved bræmserne og 
drejede og drejede , iltre og voldsomme i bevægelserne . 
Bræmserne skrattede mod hjulene . 
Og så stod toget der . 
Klyngen om ventesalsdørene spredtes over 
perronen , og inde i kupeerne så Jørgen f'olk 
stå og løfte rejsetøjet ned fra nettene . Enkelte 
havde hovederne ude af vinduerne og nikkede 
og hilste . 
En for en blev kupedørene smækket op , 
og de rejsende mylrede ud , og perronen blev 
fyldt med folk . 
Jørgen stod og strakte Hals og så til alle 
sider men kunne ingen Emma finde . 
Så var der en , der ganske varsomt trak i 
hans venstre frakkeærme . 
Det var Emma , der stod bag ham . 
Jørgen vendte sig forfjamsket . Han havde 
stirret på kupedørene og tænkt , han skulle 
hjulpet hende ned med begge sine arme og 
omfavnet hende i al hemmelighed- , han havde 
levet sig ind i den tanke . 
Og nu kom hun bagfra og gjorde denne 
tanke så pludseligt til tom fabel . 
Han vendte sig hurtigt og kunne ikke rigtig 
få samlet sig . 

— blev du forskrækket ? 
— nå — er du dér ! Å , jeg — ja . 
Han stak sin arm ind under hendes . Folk 
pressede sig forbi dem . De stod i vejen . 
Og så førte han hende afsted . Hun 
gjorde et par små hop for at komme i trit 
med ham . De måtte arbejde sig frem ; Jørgen 
puffede med albuen . Folk var så sene i vendingen . 
Hvert øjeblik måtte Jørgen stemme 
sit knæ mod vadsækken , Herren foran ham 
slæbte . 
Endelig slap de ud , forbi den lange række 
bybude , som lettede på huerne og ville bære . 
Jørgen havde næppe set på Emma . Han 
følte hende gennem armen som noget , der tog 
lette trin ved siden af ham . 
Først da de var vel udenfor strømmen af 
rejsende , så han et øjeblik på hende og 
havde i et nu mønstret hende fra hoved til 
fod ; hele hendes ranke legeme under det 
brune efterårsstykke , de let røde kinder og 
den hvide , runde kvindehage . Han trykkede 
hendes arm ganske svagt , og hun så et øjeblik 
op på ham og hoppede let i gangen og 
ville som læne sig ind til ham , men gik stille 
videre og så frem for sig . 
— skal jeg bære din taske . 
— nej lad bare mig ; den er ikke tung . 
Min natkjole er i den . 

— bliver du her i nat ? spurgte han og fik 
uvilkårligt noget lykkeligt glad over stemmen . 
— ja . Til i morgen tidlig . 
Flan trykkede atter hendes arm og jog 
bort en øjeblikkelig uro for , at forældrene ikke 
skulle kunne huse hende . 
På Nørrebrogade mødte han den høje lyse 
med filipenserne og ville trække sin arm ud 
under Emmas . Men den høje lyse lagde ikke 
mærke til dem . Jørgen stjal sig til at se efter ham . 
Så nåde de hjemmet 
sindigt som en gammel mand gik Jørgen 
op ad trappen , bag Emma . Han havde selv 
nøgle til entreen og lukkede op . Entreen var 
tom . Så åbnede han flot døren ind til dagligstuen 
og skød Emma ind med overtøjet på . 
Begge forældrene var i stuen . 
— her er hun ! sagde Jørgen med fuld 
stemme og lagde armen om Emma og førte 
hende frem . 
Hans hjerte hamrede i livet på ham , og 
han turde ikke se på e'orældrene . 
Emma rødmede og bøjede hovedet iet . 
— velkommen i min Jørgens hjem , sagde 
Jørgens moder og rakte hende stilfærdigt hånden . 
— ja velkommen ! sagde faderen jævnt og 
høfligt . 
Jørgen stod ved bordet med et forceret 

smil på ansigtet . Han havde sin stærkeste 
hjærtebanken . 
Et par minuter var der stille i stuen . 
— ja , tag i nu tøjet af og lad os få 
noget at spise ; vi har ventet ( 'med frokosten , 
sagde så faderen . Tag du dig af frøken 
Poulsen , mor . 
Han lagde let sin hånd på sin hustrus 
skulder . 
— ja , kom de med mig , så skal vi to 
hjælpes , sagde moderen og så så mildt på 
Emma , at Jørgens hjerte sagtnede sin hamren . 
Så gik moderen med Emma . 
— nå , min dreng ! 
Faderen slog ham opmuntrende på skulderen . 

— lad du nu os to gå til bords ; så 
kommer de andre nok . 
Jørgen lo . Han kunne omfavnet begge sine 
forældre . 
Faderen og han gik ind i spisestuen . Henne 
i vinduskarmen sad kanarifuglen og bed hampefrø 
itu med små knæk . 
Så kom moderen og Emma ind fra sovekammeret ; 
moderen havde sin arm om Emmas 
liv og gik hen og kyssede Jørgen , inden hun 
satte sig . 
— sæt du dig nu hos min dreng , sagde hun 
til Emma . Og Emma kyssede hende på panden . 

efter frokosten måtte Jørgen ind og hjælpe 
faderen med skattebilletterne han arbejdede 
hurtigt i dag og var føjeligheden selv . Det 
tog en times tid , det hele arbejde ; så var 
det overstået . Klokken blev akkurat et . 
Klokken tre skulle Jørgen ind og høre en 
forelæsning over psykologi . Han stod inde ved 
faderens pult og talte skattebilletterne efter og 
overvejede , om han skulle gå til den forelæsning 
eller ej . Lyst havde han ikke . 
Jørgen syntes der manglede en skattebillet 
og talte bunken om igen . 
Nej ikke spor af lyst havde han . Han 
var så fjernt i dag fra alt , hvad der hed 
universitet og psykologi . Det var at smide 
en time af sit liv bort , om han gik der ind ; 
halv anden time ; for der gik al tid et kvarter 
med at komme ind og et kvarter med at 
komme hjem . 
Jørgen lagde skattebilletterne over på skrivebordet . 

men alligevel — lejligheden var der til at 
vise forældrene , at der var alvor i ham . 
Hvad skulle han nu ? 
Han tog den beslutning at lade Emma afgøre 
det , og fik hende med en tur ud over 
p'ællederne . 
Den tynde morgentåge var blevet fin 
ruskregn . 

fællederne lå ensomme og våde . På 
den ene side stod byen med blegdamsvejens 
lange husrække som en forsigtig forpostkæde 
mod dette tomme efterårsøde , og på den 
anden side nørre allés lange række elme med 
de afbladede trætoppe løftede tungt i gråvejret . 
Længst ude mod Østerbro drev ruskregnen som 
dis , der skjulte fælled og trær og alt . 
Der var ingen der ude . Emma og Jørgen 
var ene . 
Han gik med hende under armen og havde 
ingen ting at sige . Han så ikke fælleden , 
følte ikke regnen ; blot denne brede ensomhed . 
F'ørst her ude , hvor jorden lå fladet ud under 
dem til alle sider , med skyerne hvilende over 
dens stilhed , først her følte han helt sit liv glide 
sammen med hendes . Og han slog sin arm 
om Emma . Hun gled i den våde jord , og han 
måtte støtte hende og holde hende fastere . 
Sådan gik han med hende . Stilheden 
lukkede sig om dem . Og sådan kunne han 
gået og gået , uden tanker , uden drømme , 
tryg og lykkelig , for første gang i sit liv fyldt 
helt af noget , der trak som en lysende ridse 
efter dem i den grå regnluft . 
De var kommet over imod nørre allé og 
hørte trætoppene suse . Han fik hende atter 
under armen , og de gik hjem ad alléen . 

først i gangdøren spurgte han hende , om 
han skulle gå til den forelæsning eller ej . 
— lov mig at gå , sagde hun så indstændigt , 
at han ønskede , han aldrig havde spurgt . 
Så gik han da . Hun stod oppe i vinduet 
og så efter ham , og han vendte sig og 
vendte sig . 
Inde i auditoriet sad han og kunne intet 
samle og gad ikke . Professorens stemme , der 
var tør og knap og huggede tankerne igennem 
med sikre øksehug , flød forbi hans øre som en 
strøm over sten , mens han fulgte sine egne 
slentrende tanker . 
Plan næsten løb hjem , og Emma stod ude 
på trappen og tog imod ham . 
Efter middag gik forældrene en lille tur , 
og Jørgen og Emma blev ene . De sad henne 
i sofaen . Der var halvlyst i stuen ; mørket 
faldt på . 
Jørgen havde hende om livet ; de talte ikke 
men sad og så ud i stuen og vendte sig en 
gang imellem mod hinanden og trykkede hinandens 
hænder . 
Så kyssede Jørgen hende . 
Og efter kysset trak han hende tættere ind 
til sig . Og kyssede hende igen , og trak hende 
halvt op på sit skød , og havde til sidst ikke 
sine læber fra hendes . Mørket lå over stuen . 
Han lige følte dette mørke som noget dulmende 

blødt om alle hans sanser . Og han havde 
åbne øjne , mens han kyssede . 
Så hørte han forældrene ude i entreen . 
— Emma ! hviskedee han og rettede sig . 
De for skræmte op og gav sig til at gå 
frem og tilbage . Hans øjne brændte , og han 
var hed i kinderne . 
Faderen kom først ind . 
— hvad , holder i mørke ? Det vil jeg ikke 
ha’ ! sagde han lidt hårdt . 
— så kan vi jo tænde , foreslog Jørgen . 
— ja tænd straks . 
Emma gik ud i entreen til moderen . 
Jørgen tændte ; men lyset skar ham stærkt 
i øjnene . Emma kom ind igen med moderen . 
Og de blev ikke et øjeblik ene den hele 
aften . — — 
de var gået i seng , de andre . Jørgen lå 
inde på sit værelse og søgte at få gang i 
tankerne . Han ville tænke . På hvad , vidste 
han ikke . Tænke . Tænke på noget , der løb 
fort i lige linje , uden sidespring og hvil under 
vejs . Tænke sig frem gennem noget ; gå fra 
årsag til følger og nye følger , bare gå sindigt 
og stødt og intet fare forbi . Tænke sit 
vege legem stift og stramt . Tænke som en 
stenhugger hugger . 
Og han fik sine tanker drevet frem ; men 
alle veje var dem spærrede ; på alle veje stod 

Emma og fangede dem ind . Og han mægtede 
ikke at få dem videre . 
Og så gav han tabt og lod dem blive , 
blive om Emma . Deres tur over fælleden og 
deres kyssen i dagligstuen tog han frem igen 
og igen . Sådan måtte han have hende , have 
hende al tid ; ind til sig , med armen om 
hende . Han svejede og svinglede og var intet , 
stod hun ikke hos ham . Som han lå her , var 
han lam . Hun ejede hans kræfter . Og tankerne , 
han sled med , var i hendes vold . 
Se hende måtte han , se hende dag efter 
dag , alle timer igennem . Han gik til bunds , 
blev hun ikke om ham . Han havde kastet sig 
i armene på hende , for at hun skulle hjælpe 
ham frem på den brede , lyse vej , de andre 
gik . I hende havde han alt det samlet , de 
andre sankede spredt over verden . 
Hun måtte blive hos ham . — 
men Emma blev ikke . 
Næste morgen rejste hun . 
Jørgen stod ude på perronen og så toget 
køre bort . Emma havde hovedet ud af vinduet 
og nikkede og viftede . Men lidt udenfor 
glashallen svingede sporet , og han kunne ikke 
se hende længer . Han stod og stirrede på den 
nøgne bagside af pakvognen , der sluttede toget 
og blev mindre , som toget fjernede sig . 
Så gik han ind igennem ventesalen . Den 

stod ham så fortvivlende tom . De havde siddet 
sammen i sofaen henne under vinduet . Nu lå 
dagslyset fra de store ruder så koldt ind over 
den tomme sofa . Ikke en eneste skikkelse tegnede 
sig mod lyset . 
Og ude i forhallen , og på gaden og 
hjemme i stuerne . Alle vegne gik han hvileløs 
om og så for sig hendes ansigt , der havde 
stået så mildt , da toget slap ud af perronmørket , 
ud i dagen ; og efter hendes ansigt 
pakvognens nøgne bagside . 
Indtil han faldt i staver og sad sløv og 
stirrede hen for sig , så ensom , så evneløs og 
så aldeles til intet . 
Han følte en trækning gå gennem alle 
sine nerver og fik en pludselig trang til at 
rejse sig og rette sig og tage vejret i et dybt 
drag . 
Men han blev siddende . 

det var ind i januar . Emma havde været 
hos Jørgens forældre de to juledage . Faderen 
havde bedt hende ikke blive længere ; Jørgen 
skulle bestille noget , havde han sagt . 
Men Jørgen bestilte ikke andet end skrive 
breve til Emma ; al tid lange breve . Han 
havde vænnet sig til at tvinge sine ranglede 
tanker i form , vænnet sig til at tage 
dem frem i dagens lys , han , som før havde 
gemt dem bort og dækket dem som syge 
vinterskud . Emma fik dem . Og han følte 
sine lemmer blive smidige og sin ryg rettes 
som efter en kastet byrde , når han havde 
skrevet om , hvor al hans ungdom længtes efter 
hende , længtes efter at løfte hende , længtes 
efter at kysse hende , længtes efter at omfavne 
hende , længtes efter at få sagt hende , at han 
ville elske hende så langt , langt frem gennem 
livet . 
Men i hjemmet var han tavs igen og 
uvillig . 

en aften gik han op til Johansen . Han 
havde været ovre på banegårdens postkontor 
med brev til Emma . Han lagde aldrig brevene 
i nogen postkasse men bragte dem al tid lige 
ud på banegården . 
Johansen havde et lille møbleret værelse 
ude i en Smågade på Vesterbro . Det var 
en skomager han bøde hos . Skomageren med 
familie nøjedes med to små Stuer og køkkenet . 
Der lugtede al tid af senge og mad ude 
på den snevre , snavsede trappe , og om aftenen 
var der ravende mørkt . 
Jørgen måtte stryge svovlstikker for at 
finde op , og han kunne aldrig huske , på hvad 
sal Johansen bøde . 
Så fandt han en dør på anden sal med 
hans visitkort . Han ringede , og skomagerkonen , 
en lille madam med pjusket hår og 
strikket tørklæde , lukkede ham ind . 
Johansen var hjemme . Han sad ved bordet 
og læste . 
— god aften . Forstyrrer jeg ? 
Johansen så op på Jørgen , og hans mørke 
øjne skinnede bag lorgnetterne . 
— nå er det dem ! — nej såmænd om 
de gør . 
Han rejste sindigt sit lange legeme og 
gav Jørgen hånden . Der var noget hyggeligt 
over alle Johansens bevægelser , sene som de var . 

— ja jeg lægger frakken , sagde Jørgen ; 
må jeg anbringe den her på sengen ? 
— ja det må de gerne . Lad mig kun 
ta’ den . 
Jørgen gik hen til bordet . 
— deres lampe oser . Jeg skruer lidt 
på den . 
— ja det asen er ikke til at komme ud 
af det med . 
— det er ellers en pæn lille en . Hvad 
har de givet for den ? 
— seks kroner . 
— og her har de strindberg stående . 
Men hvem er det ? 
Jørgen tog et lille gibshoved , som stod 
på bordet . 
— Goethe . 
— Goethe  ? 
— ja- 
Jørgen satte hovedet igen . Han havde 
ikke læst andet af Goethe end erlkønig og 
første del af Faust i oversættelse . 
Men han trængte til at tale , og så spurgte 
han , hvad det var for en bog , Johansen sad 
og læste i , og som lå opslået på bordet . 
— det er sir Thomas Malorys  » History of 
King Arthur . « 
— studerer de også engelsk ? 
— nej . Det er morskabslæsning . 

— er den god  ? 
— ja skam er den god , sagde Johansen 
i en tone , så Jørgen var overbevist straks . 
Og så skinnede Johansens øjne så henrykte , 
som stod han og nød alle de gode steder i 
bogen . 
— det er en rigtig hæderlig gammel engelsk 
roman , blev han ved . 
Og med en let overgang : 
— det er storartet at læse om de tiders 
liv . En  » noble knight «  og  » a fair damsel « 
Kan bogstavelig talt ikke se hinanden , før de 
» fail in love «  og får et barn sammen . 
Jørgen lo . Han havde al tid følt sig sky 
overfor den slags emner , al tid gerne lyttet 
men aldrig selv turdet tale . I aften var det , 
som kom Johansen med sin pludselige veltalenhed 
en trang hos ham i møde . 
— så drager ridderen ud på eventyr , 
og damen bliver siddende hjemme hos sin 
fader , — Johansen tog sin lorgnet af og gav 
sig til at pudse den , — der mærkelig nok ikke 
er gal på hende men tværtimod går og 
glæder sig over den lykke , der er vederfaret 
hans hus ved  » the biood of a so noble knight «  . 
Han sagde det alt sammen så roligt , som 
læste han højt i et auktions katalog . Ikke en 
eneste bevægelse gjorde han med kroppen ; 
men de sorte øjne så ud , som de var tændte , 

mens han stod der og talte og pudsede lorgnetten . 

Jørgen satte sig på en stol , og Johansen 
lagde sig på den gammeldags , højarmede 
sofa . 
— man får en Pokkers respekt for den 
naturlige måde , hvorpå de folk tager naturlige 
sager , sagde han , idet han lagde sig . 
Jørgen sad og ønskede , Johansen bare ville 
blive ved at tale . 
— de skulle læse den bog . 
— jeg er ikke stiv i det engelske . 
Johansen svarede ikke men lå og så 
hen for sig , ligesom træt efter sin lovtale , og 
hans øjne var mattere , og hele hans brede , 
gulhudede mongolansigt overanstrengt og slapt 
i trækkene . 
Jørgen så sig om i værelset og tænkte 
på disse  » noble knights and fair damsels «  . 
Dem ville han helst tale om , men kunne ikke 
få et passende ord anbragt . 
— de har mange fhuer , sagde han så . 
— fluer ? 
— ja ; deres billeder er svært overplettede 
og væggen med . 
— nå det — nej det er blanksværte . 
Jørgen stirrede på de små sorte pletter , 
så godt han kunne i det svage lampelys . 

billederne var udklip af  » Ude og hjemme «  , 
satte op med tegnestifter . 
— når jeg børster mine sko , stænker 
det , sagde Johansen og så over på Jørgen . 
Hans øjne skinnede igen , og der kom liv 
over ansigtet , som var han fuldt optaget af at 
more sig over sin egen støvlebørsten . 
— nå sådan , sagde Jørgen så interesseret 
som muligt . Han sad og tænkte på 
at gøre en bemærkning om  » the damsel «  . 
— nu er det galt med lampen . 
Johansen rejste sig langsomt for at skrue 
den ned ; men Jørgen havde allerede stillet 
på den ; og så lagde Johansen sig langsomt igen . 
— det — sagde Jørgen og bladede i den 
engelske bog — var dog en vel farlig moral . 
Han så ned i bogen . 
-— ja — hvorfor i grunden  ? 
— å — — 
Jørgen vidste egentlig ikke hvorfor . Han 
ville bare have Johansen på gled . Og han 
var henrykt over hans hvorfor . Han ville helst , 
det ingen farlig moral var . 
— jo — jeg synes — — sagde han . 
— ja jeg synes ikke . 
Jørgen sad lidt . 
— det er så dyrisk , sagde han så . 
— dyrisk , gentog Johansen ; er det så 
slemt med det dyriske ? 

— ikke så slemt , men  .  .  . 
Det var Jørgen umuligt at få en sætning 
fuldført . Han havde jo slet ingen indvendinger . 
Blot Johansen ville tale , det var alt , hvad han 
ønskede . 
— ja jeg har nu aldrig begrebet , at det 
var så slemt at blive regnet til dyreriget . 
— man er da et menneske ; noget mere 
udviklet  .  .  . 
— af skabning er vi alle kænguruer for 
Herren . Står der ikke i små drenges og 
pigers naturhistorie : til pattedyrene hører 
mennesket o . s . v . 
— men det lyder så råt at kalde sig dyr . 
— ja gør det i grunden det ? — så , nu 
har vi lampen igen ; — tak , skruer de lidt ? 
— — for mig er blot det råt , som er unatur . 
Johansen strakte sig let og rev en bog ned , 
som havde ligget på sofårmen . Jørgen ville 
tage den op . 
— å lad den bare ligge , bad Johansen . 
Jørgen gav sig til at lege med strindbergs 
billede og sad og så lidt på det . 
— dja , sagde han så , som om han vejede 
to værdier , og vægten stod lige . Jeg ved ikke 
rigtig • • • 
Johansen gabede . 
— tag mig et menneskehjerte , en fårehale , 
en sneglefod og et krebseben , og jeg 

skal i dem alle vise dem det samme fine væv . 
Tag en dråbe blod og en dråbe plantesaft . 
Tag , hvad de vil . 
— det kan jo gerne være . 
— ved de , hvad min største fornøjelse 
er ? Det er en sommerdag at ligge på ryggen 
på en grøftekant med græs op om mig og 
myrer og biller kravlende på tøjet og en 
myggesværm et par fod over mit ansigt . 
Ligge midt i frodigheden og føle hele Frederik 
Johansen blive en edderkop . 
— man mærker de er zoolog . 
Johansen havde sat sig op og støttede 
hovedet i begge sine hænder . 
— såmænd ja . Men de da ? 
— jeg — lo Jørgen kejtet , — jeg er forlovet . 
Johansen stirrede på ham med de matte 
øjne og så træt ud og sagde ikke noget . 
— det kalder de vel unatur ? tvang Jørgen 
sig til at spørge . 
— såmænd ja . 
— råt altså ? 
Johansen stod og strakte sig . 
— gå hen og bliv naturforsker , sagde han . 
— ja — om jeg kunne . 
— gå med op til dr . Carlsen en dag , han 
hjælper dem med glæde i vej . 
Jørgen pillede stadig ved strindbergs 
billede . 

— men det varer så længe , det studium . 
— en fire fem år , ja . 
Johansen havde hentet sin hovedpude ovre 
fra sengen og lagt den på sofårmen . 
— se så , sagde han , her er også rart 
at ligge . 
— men — de ulykkelige kvinder , mente 
Jørgen , som ikke kunne blive færdig med den 
moralhistorie . 
— nåda du , sagde Johansen og skubbede 
lidt til puden , der ikke ville ligge rigtigt 
under hans hoved . Kvinderne , fortsatte han 
over mod Jørgen , dem kender jeg så lidt til . 
— ja for det kommer jo til at gå ud 
over dem . 
— jeg ville aldrig have med andre kvinder 
at gøre end med dem , jeg elskede , — og som 
elskede mig . 
— med dem  ? 
— med dem , ja . En ad gangen naturligvis . 
— bli’r der så mange ? 
— man kan jo aldrig vide det . Jeg tror 
ikke rigtig på monogamiet — som zoolog . 
Var jeg jurist , så min tro måske anderledes 
ud . 
Johansen flyttede lidt ved puden uden at 
rejse sig . 
— naturen er ikke anlagt på kniberi , 
sluttede han . 

— men sådan at fare fra den ene til den 
anden , indvendte Jørgen . Han slugte hvert 
ord , Johansen sagde . 
— hvorfor fare ? tag år , om de vil , til 
hver enkelt . 
— og så — forføre dem  ? spurgte Jørgen 
helt nervøs . 
— forføre , forføre , svarede Johansen irriteret , 
det er det dummeste ord jeg ved . Elsker hun 
mig og jeg hende , er det jo naturen , der går 
sin gang . 
Jørgen så ud , som havde han fået skænd . 
— jeg kunne så skam komme til at elske 
de fleste af dem , sagde Johansen og strakte 
sig og så over på Jørgen . 
— kærlighed , de , mellem mand og kvinde , 
blev han ved , er det andet end den levende 
naturs ganske dagligdags og normale pulsslag . 
- nå , afbrød han sig og rettede på lorgnetten , 
man skal ikke tale om sine guder . 
Jørgen havde haft alt , hvad der stod på 
bordet , mellem fingrene . Han sad sammensunken 
på stolen . Og Johansen lå og så 
op i loftet med sine sorte øjne . Ovenpå 
reolen stod der et glas med levende vandinsekter , 
Johansen havde fanget ude i Ordrup 
mose ; hvert øjeblik stødte en stor vandkalv 
hårdt mod glasset . Det var den eneste lyd 
i det snevre lille værelse . 

så rejste Jørgen sig omsider og så på 
sit ur . 
— hvad , — går de ? spurgte Johansen 
fra sofaen . 
— ja , jeg skal videre , sagde Jørgen langsomt . 
— har det sådant jag ? 
~ ja , jeg må gå . 
— ja ja da . 
Johansen rejste sig og hjalp ham frakken på . 
— men husk på dr . Carlsen . Kom når 
de vil ; så kan vi følges op til ham . 
— ja , nu kan vi se ! sagde Jørgen og gik . 
Der lugtede af sengehalm og af mad ude 
på trappen , og han måtte stryge svovlstikker . 
Inde på første sal skreg et barn , så det 
skingrede . 
Han slap ud på gaden og gik hjem efter . 
Det var stille , diset , mellem frost og tø . 
Lygterne stod med røde ringe , og gaderne 
skinnede sorte . 
Han følte sig som sædvanlig så usikker , 
så usikker . 
Og så denne samtale ; al det Johansen 
havde sagt . Hvorfor havde han ikke fået ham 
til at sige mere endnu , sige det rentud af posen ? 
Elske dem alle . Han elskede jo Emma . 
De andre havde han ikke turdet tænke på . 
Men de var der , de andre . 
Jørgen gik og så på de damer , han mødte . 

Johansen elske dem alle ! denne høje ranglede 
kineser og disse unge fint klædte kvinder ! 
Og så Jørgen selv da ? 
Hvad var det , han havde sagt ? Blot man 
elskede dem . Og han troede ikke på monogamiet ; 
det stred mod naturen . Naturen ? 
Det ord gjorde et indtryk på Jørgen , som 
rejste der sig i natten en magt , der tog ham 
med sindig kraft og løftede ham frem ; og han 
følte sig i forbund med hele den kogende 
summen , mørket over byen var fyldt af . 
Han gik ikke hjem . 
Klokken var henimod halv elleve , da han 
stod inde på hjørnet af Frederiksberggade og 
halmtorvet . 
Der lå en skorpe af nedkørt sne over 
torvet og op gennem gaden ; droskerne rullede 
blødt , og de tunge omnibusser skumplede hen 
over hullerne i sneskorpen , trukket af fire 
heste , der slæbte og svedte , så der stod grålig 
damp om dem , når de kom frem i skæret 
fra en lygte . En herskabsvogn strøg i hurtig 
kørsel udenom droskerne og forbi omnibussen . 
Dens to vognlygter lyste flakkende gennem 
halvtågen . 
Inde på fortovene gik fodgængernes sorte 
skikkelser med forsigtige trin over de glatte 
fliser ; trippende damer , og herrer , som støttede 
sig stift til stokken . 

Jørgen blev stående lidt på hjørnet ; han 
havde frakkekraven opsmøget . Ovre fra 
dagmarteatret kom folk i klynger og rækker , 
småsnakkende og travle . Forestillingen måtte 
lige være sluttet . Og en syv otte drosker med 
kofferter og rejsetøj foran hos kusken rullede 
op igennem Frederiksberggade ; der måtte være 
kommet et tog . 
Jørgen drev lidt med strømmen og vendte 
så igen og kom tilbage til hjørnet og blev 
der i nærheden , til strømmen var tyndet . Så 
drev han igen ned ad gaden . 
De slukkede i butikerne , og lygterne 
blev ene om at bryde mørket . Kun et stort 
cigarhandlervindu lyste bredt ud over gaden . 
Der kom to damer ned imod Jørgen . De 
lo og var unge og havde intet hastværk . Jørgen 
så dem lige ind i ansigtet og gik ikke af 
vejen . Men de strøg udenom ham . Han så 
efter dem . Et par herrer kom ovre fra den 
anden side gaden og fulgte lige bag damerne . 
Så tabte han dem af syne . 
Gaden var næsten blevet tom , og man 
hørte de enkelte fodgængeres trin . Han frøs 
så småt i den råkolde natteluft . Et par 
efternølere fra teatret skyndte sig , så godt 
de kunne i det smattede føre . 
På hjørnet af Mikkel Bryggersgade stod 
en kvindeskikkelse i lang , elegant kåbe . Hun 

gav sig til at gå ganske langsomt , da Jørgen 
nærmede sig . Han kom tættere og tættere ind 
på hende og var til sidst ved siden af hende . 
— god aften , fik han sagt , noget stakåndet 
og forpustet ; han måtte samle alle sine 
kræfter for ikke at komme til at ryste over 
hele kroppen . 
Hun så på ham og drejede så ansigtet 
lige ud og blev ved at gå . 
— går de tur , spurgte han lidt roligere . 
— det gør jeg vel nok , svarede hun uden 
at se på ham . 
Jørgen trak sig så småt tilbage og følte 
sig som sparket af hendes rappe , skrattende 
stemme . 
I det samme kom en herre bagfra forbi 
Jørgen og stak en arm ind under hendes og 
vandrede videre med hende . 
Atter drev Jørgen ned ad gaden , tilbage 
mod halmtorvet , over torvet og ned forbi  » Axelhus « 
Og  » National «  . 
Han mødte mange damer , og han så på 
dem alle men turde ikke rigtig nærme sig og 
vidste ikke mere , hvordan han skulle begynde . 
Hjem ville han ikke . Hans hjerte hamrede . 
Al ting havde han glemt , og intet så han 
uden disse damer , som gik forbi ham ideligt 
og ideligt . Deres læber , deres kinder , deres 
unge glidende bevægelser drog ham og bandt 

ham , og han fulgte dem og fulgte dem som en 
sulten haj et kølvand . 
Udenfor  » National «  kom to hurtigt gående 
ind imod byen . Den ene var høj , brunøjet og 
fyldig . Det var hende , Jørgen lagde mærke til . 
Den anden så han flygtigt som noget i kort 
kåbe , der tog små skridt ved siden af den 
høje fyldige . 
Jørgen så sig om ; der var ingen herrer i 
nærheden . Og så borede han hænderne fast 
ned i lommen , skød skuldrene i vejret og vovede 
sig frem ved siden af den høje . 
— god aften ! sagde han og prøvede at 
gøre stemmen kvik . 
— god aften ! svarede den høje stift og 
så ikke på ham . Han hørte den lille i den 
korte kåbe fnise . 
Jørgen måtte gå til for at kunne følge ; 
han skruttede ryggen lidt og havde trang til 
at gøre sig lille . 
— generer jeg dem ? spurgte han mygt . 
Han havde opgivet det flotte og ville tigge 
sig trem . 
— såmænd om de gør . Gaden er jo for 
dem som for os . 
Den høje skød brystet frem og lod , som 
Jørgen ikke var til . 
— skal de langt ? 
— ud i dronningens Tværgade . 

— bor de dér ? 
— nej . 
— hvor skal de være i nat ? spurgte Jørgen 
fromt og følte sig i det samme så gudsjammerlig 
ynkelig . 
Den høje svarede slet ikke men gik til . 
De var kommet ind i Frederiksberggade , og 
Jørgen strøg af sted ude i rendestenen . Han 
hørte den lille i den korte kåbe fnise og fnise . 
— må jeg ikke følge dem ? spurgte han 
ud for kattesundet . 
— kan jeg forbyde dem det ? 
Et lille stykke endnu hængte Jørgen på , 
som en hund der sjapper efter sit herskab . 
Men så søgte han længere og længere ud på 
gaden og lod de to få forspring og stod til 
sidst et øjeblik stille , og vendte om . 
De to havde slet ikke set efter ham . 
Jørgen gik hjem . Han sluskede gennem 
de tomme , mørke gader , krum i ryggen og 
grædefærdig ; med en følelse som havde han 
været ude at stjæle . Og så tom og så mat , 
som skulle han dø af sult . 
Og Emma — Emma , som han havde sveget . 
Han ville sige hende alt ; hun måtte forstå 
ham . Men hvordan sige det ? hvordan få talt 
til hende om det ? talt til hende efter dette ! 
Han havde en fornemmelse , som burde han 

trygle om tilladelse , før han blot tænkte på 
hende . 
Elske dem , for det igennem ham , at Johansen 
havde sagt ; elske dem måtte man . 
Det var kun Emma , han elskede . Ikke 
dem , han havde mødt i aften . Kun Emma . 
Langsomt rejste hans tanker sig , og hans 
ryg blev ret igen , mens han tænkte på Emma , 
gik og tænkte på Emma . Og han glemte , 
hvor han havde været i aften , glemte alt andet 
end , at Emma var den iblandt dem , han elskede . 
Hjemme lå der brev fra Åge , som han 
ikke havde set siden sommerferien og ikke 
underrettet om sin forlovelse . 
Kære Jørgen ! stod der . Ja det er så vist 
fra din gamle ven og skolekammerat , du får 
brev i dag , og du kan takke det , at jeg er syg 
og ej mægter at forlade min seng , at postbudet 
må besørge mit ærinde . Sagen er , at jeg 
gærne ønskede , du skulle besøge mig en gang 
endnu . Nu ved jeg , hvad jeg fejler . Jeg har 
ftisis og kan ikke komme mig , skønt jeg måske 
kan leve nogle få år , men vor herre Jesu , 
som har nåde og magt til at gøre syndere 
hellige og salige , har vakt mig af min kødelige 
sikkerheds søvn , så jeg er bleven en Jesu 
discipel og et troende menneske . Hver dag 
lever jeg af min frelsers nåde og kærlighed , 
vel ikke al tid lige glad og lige varm til at 

vidne om ham ; tit kan troen og kærligheden 
blive lille og bønnen mat og svag ; men freden , 
den dybe , dejlige fred , som kun de kender , 
der er forsonede med gud ved troen på hans 
søn — den fred forlader mig kun , når jeg 
synder , og kommer så igen , når Herren ser , 
at jeg af hjertet angrer min synd . Jeg håber , 
kære Jørgen , at du optager disse linjer i kærlighed . 
Daglig beder jeg til Jesu , at han vil 
sende dig helligåndens nådegave , dig og din 
brud , for du er jo nu forlovet , hører jeg . 
Jeg kan ikke skrive mere ; det er så trættende 
at føre pennen , når man ligger . Men se 
op til mig . 
Med kærlig hilsen 
din hengivne 
Åge Schmidt . 
Jørgen smed brevet på bordet og gav sig 
til at gå op og ned ad gulvet . Det var ikke 
Åge , han tænkte på . Det forekom ham at 
være ganske i sin orden , at Åge var bleven 
religiøs ; han syntes , han havde vidst det for 
længe siden ; og at han lå og skulle dø — 
også det var han fortrolig med som med en 
gammel historie . 
Åge havde hentydet til Emma og nedbedet 
helligåndens nådegave over ham og 
hende . Helligåndens nådegave ! På det gik 
Jørgen og tænkte rent idiotisk . Hvad skulle 

den slags bønner til ? Hvad var det for noget 
denne helligånd og denne nådegave ? Jørgen 
var så dum på det den dag i dag , som han 
havde været den dag , han blev konfirmeret . 
Det kom ham nærmest for , som havde Åge 
smidt lig på Emmas og hans vej . Han lukkede 
vinduet op og lod den kolde natteluft strømme 
ind og klædte sig af for åbent vindue og lukkede 
det først , da han lige skulle i seng . Brevet 
lod han flyde på bordet . 
Næste morgen , da han kom ind i stuen , 
gik moderen og tørte støv af . 
— fik du dit brev i aftes , Jørgen ? 
— ja jeg fik . 
— var det om timer ! 
— nej . 
Moderen nikkede og tørte videre , tørte gårsdagens 
og nattens støv bort , puslede , tørte og 
pillede , sådan som hun havde puslet og tørt 
og pillet morgen efter morgen snart i tyve år . 
* 
* * 
Jørgen gik ikke til Åge . 
Og han fortalte intet til Emma . 
Men i hans breve blev ordene hedere og 
hedere . Hans blod brændte ham , mens han 
skrev . Side op og side ned malede han hende sin 
længsel , sin dumpe , tunge længsel , der greb 
ham hvert øjeblik på dagen og martrede hans 

sjæl og martrede hans legeme , som lå han 
nøgen på dynger af hed Aske . Ordene blev 
voldsomme . Luften om ham stod i brand , skrev 
han , og hans kærlighed vred sig nøgen under 
luerne . Det var vanvid halvt . 
Men så kunne ordene med ét mildnes og 
lyde stille , mens han kogiende skrev om sommersol 
over åløb og Enge , om varm , fin luft , 
som skulle lulle ham og hende i søvn der ude 
i engen under den store , stille , lysende himmel , 
lulle deres legemer i søvn , mens rundt om 
dem naturen åndede lindt og sagte , lykkelig 
i sin evindelige , evige brudenat . 
Og så kunne han pludselig bryde af og 
spørge hende , om hun elskede ham , om hun 
også virkelig elskede ham , om hun var sikker 
på det , elskede ham fuldt ud . Elsk mig , du 
skal elske mig ! skrev han . 
Emma lo af ham og kaldte ham barn , når 
hun svarede . Vist elskede hun ham ; det vidste 
han jo nok . Men efter som hans ord blev 
hedere og hedere , tystnede hendes latter , og 
der kom en stille tone over hendes breve , som 
hviskedee hun ordene frem med ansigtet ind 
mod hans skulder . 
Så fik hun en lørdag et brev fra Jørgen , 
hvori der ikke stod andet end , at han kom 
søndag formiddag med middagstoget og agtede 

— hvis Vallentins ville have ham — at 
blive til mandag morgen . 
Det var sidst i februar . 
Et par graders frost havde tørret vejene 
og gjort dem hårde- luften var stille og let 
kølig . 
Jørgen sprang ned fra kupeen , ned til Emma , 
som stod foran stationsbygningen . 
— er du der , du ! sagde han og skød sin 
arm ind under hendes og holdt sig tæt ind til 
hende og tog ikke øjnene fra hende . 
— du ! sagde hun med en stemme som 
et kærtegn og så på ham igen . 
Vognen holdt ude på landevejen og ventede 
på dem . 
— nej — lad os gå , foreslog Emma og 
lagde hovedet på siden og så på Jørgen . 
— ja såmænd , sagde Jørgen . 
Så gav de ka’len ordre til at køre hjem , 
han skulle sige , at de kom senere . 
Vognen kørte , og de gik ud ad landevejen . 
Foran stationen holdt det lange godstog . 
Lokomotivet stod og dampede og snurrede så 
stilfærdigt ; dampen gik lige i vejret . Og den 
lange række vogne rørte sig ikke ; kun idet 
en ny , læsset med skærver , blev hægtet til , 
gav hele rækken sig ; hjulene knirkede og 
koblingerne raslede , så det lød langt ud over 
de stille marker . Og så peb togføreren og 


lokomotivet , og hjulene knirkede igen , og det 
gav et ryk i koblingerne ; lokomotivet stønnede 
damp og kulrøg til vejrs i tre tunge stød 
og asede sig i gang ; og så gik toget . 
Jørgen og Emma stod og så efter det . 
Langsomt larmede det bort gennem den flade , 
stille egn . De hørte det længe . 
Og da togets larm omsider døde hen , 
var der ingen anden lyd over egnen , end Vallentins 
vogn , som raslede på den frosne vej 
et stykke foran dem . 
Det var hen ved klokken fem . Dagen 
hældede og månen stod på himlen ; den blev 
blankere og blankere oppe bag den tynde frostdis , 
skumringen lagde over markerne . 
Et trædende bondefruentimmer kom 
forbi dem på landevejen . Ellers mødte de 
ingen . 
— her er storartet , sagde Jørgen og så 
op ad vejen , som lyste hvid foran dem . 
— ja — nu du er her , svarede Emma 
lidt efter . 
— vi går her , vi to , som var det vort , 
alt dette . 
Emma trykkede hans arm . Siden hun var 
blevet forlovet , var der kommet noget dæmpet 
over hende . 
— som om vi to var de eneste levende , 
fortsatte Jørgen , vi to de eneste levende mennesker 

— og vor leven ét med disse stille 
markers stille ånden , som de breder sig her 
under månedisen . 
Han slog læmpeligt armen om Emma og 
drog hende ind til sig og gav hende et langt Kys . 
— jeg er bleven så glad ved livet , Emma , 
sagde han inderligt . 
Hun klappede hans hånd og var helt højtidelig . 

— er du blevet vred over mine breve ? 
Spurgte han så og tog den hånd , der havde 
klappet hans . Han følte sig så veg og så 
kærlighedsfuld . 
— hvor kan du tro , dreng ? sagde Emma 
og prøvede på at le op til ham , men lo med 
de alvorligste øjne af verden . 
— hvor jeg elsker dig , du ! 
Jørgen drog hende atter ind til sig , og 
Emma fulgte hans arms dragen . De stod et øjeblik 
der på landevejen og kyssede hinanden i 
den stille frostskumring , mens månedisen lyste 
over de brede brakjorder . Langt borte hørte de 
vognen rasle på den hårde vej . 
— Emma , sagde Jørgen , blot vi aldrig 
skulle skilles ! 
Og i det samme knugede han hende ind 
til sig og hviskedee stakåndet : 
— vi vil ikke skilles i nat — vil vi vel 
— vel Emma ! 

hun pressede sin ene hånd mod hans mund 
og havde sit ansigt gemt mod hans skulder . 
Men han fik munden fri . 
— bliv hos mig , hviskedee han , — bliv hos 
mig — du må ikke slippe mig — vi kan ikke 
skilles , vi to — du , som er min — min--------- 
han havde ikke længer magt over ordene ; 
de kom igen , de samme ord ; rent mekanisk 
gentog han dem ; de var som den korte sum 
af alle hans tanker siden den aften oppe hos 
Johansen . 
Så følte han Emma stå og skælve let , 
og var i det samme lysvågen . Han var træt i 
lemmerne , som havde han gået mange mile , 
og tom i hjærnen . Nu var det sagt , der havde 
fyldt alle timer den sidste måned . Et øjeblik 
var han som svingiende ør , men greb så 
Emma om livet og gik videre . Og trætheden 
veg , og tomheden veg , og han gik sin 
gang så sikkert . Emma fulgte , halvt båret 
af hans arm . Jørgen var det , som gik de veje , 
ingen havde trådt , som vandrede de ind mod 
noget underligt evigt , hvor der lå stilhed , 
ingen havde brudt , og hvor marker bredte sig 
i månedis , i månedis , der skælvede som sagte 
ånde . Det var som samlede alt egnens liv 
sig i ham ; som blev dette liv styrke , stille 
styrke , der bar Emma og ham og de brede , 
levende marker og den lysende frosttåge ; og 

som drog deres ånde og deres blods banken 
sig i ét . 
De havde ikke lagt mærke til vejen , før 
de stod ved Vallentins gård . Dér løftede Jørgen 
Emma ind til sig med al sin kraft og kyssede 
hende længe . 
Så gik de ind . 
Inde var der fremmede ; to proprietærfamilier 
fra nabogårdene og to af fruens niecer fra 
København . 
— frøken Poulsen ! Frøken Poulsen ! kom 
begge niecerne farende ; gud hvor vi har savnet 
dem . De må endelig hjælpe os med et par 
ordsprogslege . 
De to niecer talte al tid på én gang . 
Emma lo , så godt hun kunne . 
— jeg er virkelig noget træt af den lange 
spaseretur , sagde hun . 
— å , de må endelig . Og deres kæreste 
med . 
Emma smilede hen til Jørgen , hvem disse 
to støjende stemmer var som en regn af 
stene . Han lod , som han ikke hørte niecernes 
opfordring . 
De kom ind i stuen , og han blev præsenteret ; 
for proprietær Elisen og for proprietær brink , 
og for Fru Elisen og for Fru brink , og for de 
to døtre brink og den unge hr . Elisen . Der 
var hel fuldt i stuen . 

det yndige måneskin og den dejlige tur 
kastede damerne sig over , og herrerne lod 
falde bemærkninger om det priselige i at skåne 
hestene . Unge hr . Elisen var for optaget af 
skilderierne til at få sagt noget ; de skilderier 
havde han set på , fra han hang på Fru Elisens 
korte , tykke arm ; men lige grundigt undersøgte 
han dem stadig . Begge døtrene brink for ud 
i hælene på Emma og de to niecer . 
Jørgen gad ikke tale til nogen af selskabet . 
Han befandt sig som under et ramlende stillads . 
Pinen fik han holde ud ; det skulle han 
sagtens . Og så tog han et album og satte sig 
til at tænke på det øjeblik , alle disse gæster 
skulle køre . 
Emma kom ind igen med niecerne og de 
to brinker efter sig . Hun hilste rundt og undgik 
Jørgen og var lutter liv og lyst . Jørgen 
begreb ikke dette . Aldrig kunne han få 
hende fat . Al tid vidste hun at komme bort , 
så med en niece , så med en brink . De lo 
og fjasede og havde tilsyneladende alverden 
for . Først da aftensbordet var dækket og Vallentins 
og gæsterne gået ind i spisestuen , 
kom Emma hen til Jørgen . Han var blevet et 
øjeblik tilbage og stod og så ud i den månelyse 
gård ; alle hans tanker var ét virvar ; 
han følte sig , som havde nogen sluppet ham 

midt ude i en ørken og ladet ham alene , ret 
som livet var vågnet i ham . 
Emma kom bag på ham og lagde sit 
hoved ind mod hans kind ; men da han ville 
vende sig og se ned på hende , holdt hun ham 
for begge hans øjne . 
Så lo han lykkeligt og kyssede hende på 
panden . Hun bar sit hoved bøjet og stod , som 
ville hun gemme sig bag ham . — 
efter the satte de gamle sig til kortene ; 
de unge måtte ud i måneskinnet , ud i gården , 
ud på vejen , og haven igennem . Jørgen slap 
ikke Emma ; nu blev hun hos ham . 
Der var stille alle vegne ; og de dæmpede 
alle stemmer . Men pludselig gav unge Elisen , 
som ikke havde sagt to ord , sig til at huje og 
hyle og smække i hænderne og slog til slut 
en grødet latter op og giode på de andre . 
— men gud dog ! sagde begge niecerne . 
Jørgen og Emma gik flaven rundt , alle 
gange igennem . De sagde intet . Blot en enkelt 
gang standsede Jørgen og hviskedee ned 
mod Emma 
— hvor jeg er lykkelig ! 
Og Emma så ham ind i øjnene her i måneskinnet 
i den vinternøgne have , hvor al ting 
tav omkring dem , og kun deres trin lød , når 
de langsomt gik hen over brede månepletter 
og lange , stilkede greneskygger . 

niecerne og de to brinker var gået ind . 
Unge Elisen var forsvundet . 
Og så til sidst måtte også Jørgen og 
Emma ind . De blev i spisestuen ; der sad de 
med hinanden i hånden henne ved vinduet . 
Endelig kørte så gæsterne . Det vil sige , de 
to døtre brink blev ; de skulle ligge inde hos 
niecerne og holde dem med selskab og så 
gå hjem i morgen . 
Unge Elisen , der var kusk , slog et greveknald , 
som gav genlyd mellem gårdens fire 
længer . 
Og Jørgen sagde godnat til Emma og 
trykkede hendes hånd fast og beholdt den 
længe i sin . Hun drejede sit hoved bort og gik 
uden at have set på ham . 
Jørgen fik det værelse , han havde haft i 
sommerferien . Han stod der inde og klædte 
sig af i mørke . Der var en ilsomhed og en 
uro over ham , som han måtte tvinge . 
På gæsteværelset ved siden af holdt niecerne 
og de to døtre brink et styr , som ingen 
ende ville tage . Det var én latter . Deres 
støjen pinte Jørgen som den vildeste larm ; så 
overgivent brutalt brød den ind til ham . Han 
hørte dem smække hinanden på det bare skind . 
Og han borede sig ned under dynen for ikke 
at høre , helt grædefærdig . Men de blev ved . 
De pustede efter lyset , en ad gangen og alle 

fire på én gang ; han hørte , hvor de anstrengte 
sig for at blæse ordentlig til . Endelig fik de 
det slukket der blev stille et øjeblik , og Jørgen 
følte sig , som var han krøbet frem under et 
kvælende sneskred . Men så begyndte de igen . 
Lidt mere dæmpet lød latteren , og den kom 
kun en gang imellem . De lå vist og fortalte 
historier . 
Det var månelyst i værelset ; han stirrede 
hen på Emmas dør . Der var gået en evighed 
syntes han , og det blev ham umuligt 
at tvinge sig længer . Så stod han ud af sengen 
og gik hen til vinduet og så ud . Lige over 
portlængen stod der en stjærne og lyste på 
dybblå himmel , lyste midt i den dybeste fred . 
Jørgen fik en pludselig mindelse om julenat ; og 
der kom en sær andagt over ham . 
Så lagde han sig igen og så ud over 
gulvet og prøvede , om han kunne tælle brædderne . 
Men der var alligevel ikke lyst nok ; 
han kunne ikke komme længer end til det femte . 
Så så han op i loftet og strakte sin krop , 
så det knagede i fodenden af sengen , og 
skræmtes af lyden . Hvert øjeblik trak han vejret 
stønnende og tungt . Han var så underlig højtidsfuld , 
som lå han ene i et viet tempel . 
Det knirkede svagt ved Emmas dør . Jørgen 
lå så stille som en mus , rørte sig ikke , trak 
næsten ikkevejret , hørte med alle sanser ognerver . 

så knirkede det igen , og døren gled lydløst 
op , og Jørgen så en hvid skikkelse et 
øjeblik stå på trinet og så komme hen over 
gulvet , hen imod ham . Han kunne intet skælne , 
kun denne hvide skikkelse . To bløde hænder 
tog om hans hoved , følte han , og skikkelsen 
bøjede sig over ham . 
Og så blev alt til intet . 
Om der var gået et sekund blot eller en 
evighed , vidste han ikke . Alt hvad han sansede 
var , at Emma lå hos ham og græd ; græd 
så sengen rystede ; så hele værelset rystede , 
syntes Jørgen , hele længen . En vanvittig rædsel 
for over ham . 
— Emma — de kan høre dig ved siden 
af — du må tie ! 
Han sad halvt oprejst . 
— ja — ja . 
Men gråden ville ikke standse . 
— Emma ! hold dog op ! du skal tie ! 
Han sagde det hårdt . Han havde kun én 
tanke : de ved siden af . 
— Emma dog ! hvad er det for noget ! 
— ja , sagde Emma , som om hun vågnede . 
Ja , gentog hun . 
Og så rejste hun sig langsomt og anstrengt 
og stod ud på gulvet og sukkede så uendelig 
træt og sagde halv bortvendt godnat . 

han så hende gå hen over gulvet , så 
de to nøgne fødder under den lange hvide natkjole , 
så det bøjede hoved , og hørte hende 
lukke døren . Der gled kulde gennem alle hans 
årer . Han blev angst for den kulde og kunne 
sprunget op og ført hende tilbage , slængt sig 
på gulvet foran hende . Led hun , græd hun 
endnu , hvad var det ? Der blev så tomt efter 
hende . Hun lod ham ene i et trangt , lavloftet 
værelse , fyldt af frostnattens kolde luft . Intet 
tempel , ingen andagt . Intet uden denne kulde , 
som blev over ham , og som fik ham til at 
krumme sig sammen i sengen , krumme sit 
legeme , som ville han trække sig ind i et 
hylster , der rummede ham alene , intet uden 
ham alene , intet i den hele vide verden uden 
Jørgen with og hans trætte sanser . 
Han faldt i søvn og sov tungt . 
Næste morgen kom han så sent op , at 
han knap fik the , før han skulle køre . 
Emma så han først ved vognen . Han var 
sky for hende og ønskede blot at komme afsted ; 
men han kyssede hende , et hurtigt nervøst 
Kys , som hun ikke forhindrede . Hun stod 
og talte med Fru Vallentin , mens han satte sig 
til rette på vognen . 
Niecerne og de to døtre brink var ikke 
kommet op endnu . 
Og så kørte han . 

{^2 
der var rim på trær og Tage , og det 
glimrede og gnitrede hvidt overveje og marker . 
Men Jørgen frøs . 
Der var ét , han ikke kunne klare . 
Var han en slyngel — eller var alt mellem 
himmel og jord løgn ? 

Viii . 
Dagen efter fik Jørgen brev på sengen . 
Det var skrevet med rystende hånd og med 
rynkede gammeldags bogstaver . Oppe i hjørnet 
stod der : dej gratia d . 26/s 84 . Blågårdsgade 
8 . Og så fulgte brevet . 
Kære kære Jørgen with ! 
Vor usigelige store sorg og smerte bringer 
jeg til deres kundskab , — at vor kære elskede 
Åges sidste hvilested herneden finder sted 
imorgen mandag den 27de februar fra Frederiksberg 
kirke kl . 12 . En stor glæde ville det 
være os i vor dybe sorg at se vort kære barns 
gamle venner i kirken . 
Med den kærligste hilsen . 
Deres 
Inger Schmidt . 
Jørgen blev liggende lidt med brevet i 
hånden og så frem for sig . Og så læste 
han det én gang til . Jo , det var rigtig , Åge 
var død , og han skulle til begravelse klokken 
tolv . Klokken tolv ; og hvad var klokken nu ? 

halv ti . Altså om halv tredje time . Det var 
bedst , han tog de gamle sorte benklæder på 
med det samme , han stod op . Mon de for 
resten ikke trængte til at børstes , siden han 
havde haft dem på sidst ? Han havde vist 
hængt dem af vejen med gadestænk på . 
Det var Jørgen en hel lindring at ligge og 
ordne sig til denne begravelse . At Åge var 
død , tænkte han ikke videre over ; det var bare 
faret igennem ham , straks han læste brevet , 
som noget , der fik ham vågen . Hans tanker 
fik beskæftigelse , jævn , dagligdags beskæftigelse 
med noget , der ikke tog på dem , noget de 
kunne slentre til . 
Så stod han op og drev med at klæde sig 
på ; og kom ned og spiste frokost og gik . 
Der var lang vej ud til Frederiksberg kirke . 
På trappen mødte han postbudet , som 
standsede og gav sig til at lede mellem sine 
breve . 
— brev til mig  ? spurgte Jørgen og fik 
hjærtebanken . 
— ja , jes tær ^t . — jo , — værsartig . 
Jørgen kendte de lyserøde konvoluter , og 
han kendte skriften . Det var fra Emma . Han 
stak det i lommen og gik ned ad trappen . 
Men hans hud var klæbrig , og han følte sin 
pande blive våd af sved . Han havde en 
underlig bleg f'ornemmelse . 

han kom ikke længer end ned i gangen , 
der måtte han bryde det . 
Brevet var ganske kort . 
Kære Jørgen ! 
Der er så meget , jeg ville sige dig ; men 
jeg kan ikke . Og jeg vil ikke gøre dig unødig 
bedrøvet . Jeg be’r dig kun om ét : glem mig , 
Jørgen . Søg ikke efter mig , skriv ikke til mig . 
Jeg forlader Vallentins . Lad tilfældet om vi 
skal mødes . Bliv ikke vred , fordi det kommer 
så kort , hvad jeg skriver . Du var aldrig blevet 
mig en mand , Jørgen , kun en elsker . 
Bliv ikke bedrøvet , Jørgen . Vi må glemme 
hinanden . Tro mig , det er bedst sådan for 
os begge . 
Din 
Emma Poulsen . 
Jørgen styrede ud af gadedøren og ned 
ad fortovet . Mekanisk gik han sin gang 
mellem folk . Han mærkede intet , ikke sin 
egen gang , ikke sit eget legem ; kun frostluften , 
som strøg koldt over hans ansigt . En 
gang imellem kom der op i ham en trang til 
at hulke højt . Men han bed sig hver gang i 
underlæben , og gik og gik , og stod pludselig 
ved Frederiksberg kirke og huskede i det samme , 
at han var her for at følge Åge . 
Han satte sig ind i en stol og fik salmerne 
og så op på kisten , som stod under blomster 


mellem to floromvundne kandelabre oppe ved 
alteret . Der var trukket for vinduerne , så 
der blev halvmørkt i kirken . Han hørte folk 
komme og sætte sig rundt i stolene , højtideligt 
og afmålt ; og som han bedst sad , begyndte 
orgelet . Et af lysene dryppede ned 
i floret ; Jørgen kunne ikke få øjnene fra 
det lys . 
Så faldt salmesangen ind ; højtideligt og 
tungt i den halvmørke kirke , over de mange 
blottede hoveder og over kisten med blomsterne . 

og så kunne Jørgen ikke mere . Han 
måtte bøje sit hoved . Tårerne kom , en for 
en faldt de på træristen under hans fødder . 
Han vidste ikke , hvorfor han græd , tænkte ikke 
over det . Det var som opløste alt i hans 
indre sig . 
Præsten kom frem bag kisten og begyndte 
sin tale . Jørgen hørte hans stemme , ikke hans 
ord . En gang , da han råbte højt , gav det 
et sæt i Jørgen . 
Den sidste salme blev sunget og kisten 
båret ud ; Jørgen fulgte , omtrent den sidste i 
i følget . Langsomt og med små standsninger 
gik det ned gennem hovedgangen og så ad 
en trang sidegang til højre . Foran sig havde 
Jørgen denne smalle strøm af sorte hatte og 
let rokkende overkroppe . 

han græd ikke længer . 
Der var faldet en tung ro over ham . Den 
kølige luft og spurvenes støj i solskinnet 
mellem gravene gjorde ham godt , og han fik 
trang til at fylde sine lunger . 
Da han kom ud fra kirkegården lå Alleen 
for ham , bred og åben for solen . Han 
gik ned igennem den , ind imod byen . 
Han gik og tænkte på den dag , han var 
løbet hjemmefra , ud ad strandvejen . Havde 
det blot været den eneste gang , han var veget ! 
Men han , som havde længtes mod livet , han 
var rømmet for det , rømmet hver dag , rømmet 
på alle punkter . Og så til sidst havde han 
skjult sig helt i Emmas kærlighed og løjet for 
sig og for hende og gøglet om det liv , han 
var løbet fra . 
Han tog Emmas brev frem og så på 
konvoluten . Det var som sluttede hans lange , 
underlige barndom først med dette brev , sluttede 
så brat . Han følte sig med ét som jaget nøgen 
ud ; og alle hans nerver og alle hans sanser 
lå så vege , som havde han sultet i dage . 
Sultet ! 
Der rejste sig i ham en trang til nærende 
føde , til f'øde for hans legem , til føde for 
hans tomme , hungersygnede sjæl . Og hans 
brystkasse videdes , eftersom trangen fyldte ham . 
Det var ham , som kom han ud fra tunge , 

ludende skove , ud i fri , lys luft , i luft som 
gav vækst og sej styrke . 
Han stak brevet i lommen igen . Nu var 
han lige ved Vesterbrogade ; han hørte vogntummelen . 
Den lød som en kæmpes åndedræt . 

og så drejede han om hjørnet , ind imellem 
folk . Han syntes , han aldrig havde set 
byen før . Men heller aldrig havde han følt sig 
så vågen . 
Jørgen måtte op til Johansen . 
Så kunne de gå sammen til dr . Carlsen . 


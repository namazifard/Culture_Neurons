I . 
Henad den bakkede vej , der i utallige bugtninger førte fra den lille købstad til landsbyen vangede , gik et purt ungt , lidt ranglet menneske . 
I den ene hånd havde han en kæp , som hvert øjeblik ubarmhjærtigt huggede vejkantens blomster og strå i stumper og stykker , i den anden sad et stort tykt papir forsvarlig gemt — den unge mands bevis for vel overstået eksamen . 
Han kom lige fra skolen , hvor bestyreren i læreres , enkelte forældres og samtlige elevers overværelse højtideligt havde overrakt hver af de otte unge fyre , 

der nu skulle forlade skolen , præliminæreksamens-testimoniet . 
Han havde talt til dem som en fader , ønsket at de ville arte sig vel i livet , håbet , at det grundlag , han havde givet dem , måtte bære rige frugter , så de ikke blot blev deres forældre til velsignelse , dem selv til gavn , men til lysende eksempler for hele den kommende slægt . De måtte ikke tro , han glemte dem , fordi de fløj bort fra hans lille rede , som han kaldte skolen , nej de kunne flyve , hvorhen de ville , han ville følge dem , hvor langt de end fløj , thi han følte sig som fader til hvert barn , der gik i hans skole ! 
Enkelte af mødrene havde grædt , de unge præliminarister havde trukket lidt på smilebåndet — de sværmede ikke rigtig for ham som fader — og den gamle , fordrukne  « overlærer »  , som han tituleredes , havde til sin sidekammerat mumlet akkurat 

de samme ord , som han mumlede hvert evige , eneste år : 
— fræk Karl ! Løgn , løgn ! Satan til Karl ! 
Så havde de fået kransekage og vin — og så vare de skiltes . 
Xenius west — sådan hed den unge fyr — var straks styrtet afsted . Han trængte til at komme ud i luften , fyldt af jubel , som han var ! Flere gange havde han måttet bide sig i læben , mens bestyreren talte ; latteren sad ham uophørlig i halsen og truede med at bryde ud . Hele tiden havde han set mod gulvet . Havde han mødt et af kammeraternes blikke , vidste han , det var gået galt . Sådan havde han måttet bekæmpe sig ! 
Nu , medens han gik ad den smukke af levende hegn omgivne vej , gav han også latteren fri luft . Han lo , så det klang . Han sang og han råbte . Han var som et føl , der første gang er på græs . 

ellevild og kåd , følte han sig som det lykkeligste menneske , følte det , som var han nu noget . Så standsede han lidt og så på beviset . Han havde fået over det dobbelte antal points , han skulle have for at bestå . Og han lo igen , så det klukkede i ham . 
Nu endelig skulle livet begynde , nu skulle han først til at level for skoledrengens liv var ikke  « liv »  , det var kun slid og slæb på skolen og i hjemmet , kun slid og slæb til jævne læreres ked-somme , tvære undervisning  .  .  . • 
men nu' . 
Han rettede sig i sin fulde højde , skød brystet frem , og slog igen med kæppen , så blomsterne i spraglet mængde dansede om i luften — 
nu — nu' . 
Ja nu var han fri , ikke fri for at bestille noget , men fri for den dumme skoles hundsende tvang . For vel skulle han lære 

mere . Han ville jo være student . Hvad ellers ? Men det var noget ganske , ganske andet ! Nu skulle han til København , og dér blev der sagt  « de »  til ham , og han ville blive behandlet som  « voksen »  . Det var det , der var dejligt . Så kunne man sagtens læse  ! 
På den sidste bakke før vangede kunne han se det lille hus , han og moderen beboede . Det var en lille hvidmalet bygning , hvor grønne planter i sammenfiltret masse slyngede sig op ad murene .  « enkesædet »  kaldtes det . Så langt der kunne huskes tilbage havde nemlig kun enker boet i det lille hus . 
Xenius så straks moderen . Ved havelågen stod hun og stirrede ud i retningen af ham . Og næppe var han nået op på Toppen af bakken , før den lille sortklædte dame kom i den livligste bevægelse . Hun vinkede og nikkede og viftede med lommetørklædet . 

Xenius fik næsten tårer i øjnene ved synet af hende . Han vidste , at dér havde hun nu stået i flere timer for at hilse på ham så tidligt som muligt . 
Havde hendes ben kunnet tåle det , ville hun have overværet højtideligheden . Men Xenius Havde forbudt hende det . Han vidste kun alt for godt , hvad hun døjede ved at gå , og hvor ilde tilpas hun følte sig mellem mange mennesker . 
I Spring satte han ned ad bakken igen , og ikke længe efter stod han hos hende . Han bøjede sig ned for at kysse hende , og hun blev ved at klappe ham på kinden . 
— min store — flinke dreng —----------------- min store — flinke dreng ! 
Hun blev ved at gentage de samme ord , mens hun mildt og henrykt så ham ind i øjnene . 
— min store , flinke dreng ! 
Så gik de sammen gennem haven , hvor mørke , røde roser med fløj elsbløde 

blade kappedes med den dybgule  « gloire de Dijon »  og ganske fine lyserøde om at sprede Duft i de tætte gange . Hun støttede sig til hans arm , og de gik kun langsomt . Det smertede så stærkt , når hun flyttede sine ben . 
Pludselig standsede Xenius og pegede spørgende på en plante , hvor der aftenen forud havde siddet en dejlig  « la France »  . Det var faderens blomst , og han vidste , at moderen aldrig skar de blomster af . De skulle sidde , så længe de kunne . Ingen saks , ingen kniv måtte røre ved dem . 
Hun nikkede kun til ham og trak ham videre . Men han så , at der glinsede lidt vådt frem i hendes øjne . Og han spurgte ikke . 
Men da de nåde verandaen , hvor bordet var dækket , faldt hans øjne straks på blomsten , der i et højt slebet glas stod foran hans kuvert . 

— lille mor ! kunne han kun sige , for gråden sad ham i halsen . 
Hun kyssede ham ømt , og med øjnene fulde af tårer sagde hun ganske stille : 
— det er fra far , lille Xenius ! 
Xenius forgudede sin far , skønt han ikke var mere end seks år gammel , da han døde . Selv huskede han ham kun som noget mildt og venligt , noget uendelig kærligt og stille , men moderens daglige tale om ham gjorde , at han syntes , han havde kendt ham meget , meget længer . 
Men dødsdagen — den stod for ham , som var det dage siden og ikke år ! 
Xenius skal være stille , sagde moderen , Xenius skal være stille , sagde pigerne , ja , selv Lars kusk , til hvem han altid tyede , når der var noget i vejen , han tyssede også på ham og sagde , han skulle være stille . 
Han begreb ikke et ord af det hele , men de alvorlige ansigter , han så , og 

gardinet , der de sidste dage havde været rullet ned i værelset , hvor faderen lå det gjorde alt et underligt , et skrækindjagende indtryk på ham . 
Da så moderen kom og hentede ham ind i det mørke af sygeluft opfyldte værelse , da var det , som lagde der sig en sten på hans hjerte — så stille syntes han det stod — og uden modstand , uden et ord lod han hende lede sig hen til faderens seng . 
En klam , mager hånd følte han på sit hoved , en klangløs , sagte stemme trængte sig ind i hans øren : farvel , min dreng , min lille dreng 1 — og så blev han fulgt ud igen . Og over ham hvilte der et tryk af noget fremmed , uforståeligt , der gjorde ham ganske syg . 
Først hen mod aften kom moderen igen . Han så hendes øjne , der var tykke og røde , og han hørte hendes stemme , der var kvalt af gråd — så skærende 

fortvivlet lød den : nu sover far , Xenius , nu er far i himlen 1 så løftede hun ham op i sine arme , og han mærkede hendes våde ansigt mod sin mund og kind . Da først begyndte han at græde , voldsomt , ustanseligt , men uden forståelse af , hvorfor han egentlig gjorde det . 
Den aften kunne han aldrig siden glemme . 
Tanker om  « gamle »  dage — dage , der aldrig kom igen — gjorde både moderen og Xenius tavse i begyndelsen af måltidet . Stille spiste de deres mad og drak deres vin . Men jo mere vin han drak , jo lettere blev hans stemning , og han begyndte at fortælle moderen dagens begivenheder . Hvert øjeblik lo han , og hans latter smittede hende . Han havde sådanne pudsige indfald , han havde en evne til at se de komiske sider hos sine medmennesker — og det var skolens ær 

værdige besætning med bestyreren i spidsen , hans humor denne gang gik ud over . 
Stadig måtte moderen true ad ham , når han blev alt for slem ved de stakkels , halvforsultne lærere , men det æggede ham blot mere endnu , og da de rejste sig fra bordet , lød den hjerteligste latter både fra moder og søn . 

i . 
Den august-aften , Xenius skulle rejse , fyldte han nætop 18 år . Moderen ville have udsat rejsen til dagen efter , men Xenius protesterede — pligtopfyldende som han var ! Skulle undervisningen begynde den næste dag , ville han også . Og i sit indre var moderen stolt derover — når blot det ikke havde knebet så forskrækkeligt for hende at skulle af med ham  ! 
Fru west var enke efter præsten i vangede . De havde i deres ægteskab altid haft lykken med sig , men den dag — mange år efter deres bryllup — da hun med jubel i sin stemme havde sagt 

til ham , at nu følte hun  « liv »  under sit hjerte , ja , da var det lykken kulminerede . 
Hvor hun huskede hans ansigt , da hun sagde ham det ! At et menneskes øjne kunne stråle sådan ! Han havde takket hende og kysset hende og været snarere som en tosset dreng , end som en ældre mand , der skulle være fader ! 
Hvor det dog var vidunderlig dejligt , havde han sagt , han havde jo ikke turdet håbe mere , thi skønt han aldrig med et ord eller en mine havde ladet hende det mærke , så havde han dog i sit indre følt en underlig tomhed i den store præstegård , især når han så , at alle der i sognet — selv de fattigste stoddere som Per Hjulmand og smed Ole — blev velsignede med langt flere børn , end de ønskede sig , langt fler , end de havde råd til at ernære . 
Svær havde fødslen været . Hun havde ikke troet , hun var kommen over den . Men da jordemoderen rakte hende den lille bitte 

dreng , da havde hun glemt hver smerte og pine , og hun syntes netop det var dejligt at have lidt . 
Xenius blev drengen kaldet — det blev deres eneste barn . 
Så var det — seks år efter — at pastor west faldt bort . Sorgen var tung , og der var tanker hos Fru west om at flytte til København og bosætte sig dér . Hver plet i vangede havde hun jo betrådt sammen med ham , og hvert skridt , hun tog , måtte rippe såret op og kalde minder frem . 
Hun vaklede længe i sin beslutning , men en aften , hun stod ved graven , følte hun det pludselig så sikkert , at hun ville blive . I vangede havde de levet deres liv , i vangede var han død — i vangede måtte hun også blive . Så var hun flyttet ind i  « enkesædet »  . 
Det var værst med Xenius . Han måtte ikke rejse fra hende . Det behøvedes natur 

ligvis heller ikke straks . — men skulle han være student , ville det dog ske en gang . I den lille købstad , der lå Sa mil fra vangede , fandtes der jo kun den temmelig primitive realskole . Hun syntes ikke om den . Den var hverken fin nok eller god nok til ham . Men resultatet blev dog , at han kom deri . Senere , når han var bleven ældre , kunne han altid bytte skole , Sagde hun , og hun tænkte ved sig selv , at der kunne ske så meget inden da . Den tid , den sorgl sådan tænkte hun bestandig ! 
Nu var tiden gået , og afrejsen , adskillelsen stod virkelig for døren . Sommerferien , der alt for hurtig var svundet , havde hun ikke kunnet nyde fuldt ud . Tanken på denne time var stadig kommet op i hende , snigende som slangen , listende som tyven , og den havde pint hende og gjort hende tung i sindet . 
En gang imellem for det så igennem 

hende , at hun kunne jo dog flytte med ! Men det blev kun til tanker — tanker , der flygtede lige så hurtigt , som de kom . Hun og vangede skiltes ikke ad ! 
Så kom da vognen , som skulle køre dem til stationen  ! Hun følte sig så underlig , hun kunne bedt Vorherre om at tage hende med det samme ; men hun var alligevel hastigere i sine bevægelser end sædvanlig , og hun havde allerede siddet og ventet længe , da Xenius endelig kom . 
Der var så mange steder , han skulle sige farvel til , så mange steder , han i årenes løb havde fået så usigelig kære . Det var ikke fri for , at han måtte kæmpe lidt for at holde gråden tilbage . Men han ville ikke græde . Græd han , så vidste han jo , at moderen også ville græde — og så blev det bare meget , meget sværere . 
Medens de kørte ad den bakkede vej til den lille købstad , følte han det uop 

hørligt , som tog han afsked med noget smukt , der aldrig ville komme igen . Han kaldte sig selv for en nar , en tosse . Han vidste jo godt , at han atter snart ville komme hjem på besøg . Men det var alligevel ikke det samme , det ville dog ikke mere blive den daglige samleven med de kære , kendte omgivelser . Nu tog han jo virkelig afsked . 
Og han følte igen sådan trykken i halsen , så han måtte presse læberne sammen for ikke at briste i gråd . 
Men moderen nikkede til ham og pludrede ustanseligt væk om alt mellem himmel og jord . Hun mærkede jo nok , hvordan det var fat , og det galdt for hende at holde humøret oppe . Gav hun sig først , vidste hun , at det blev værst for hende selv . 
For Xenius var det kun en øjeblikkets stemning , men for hende var det så meget , meget mere . Det hele ville jo blive så 

skrækkelig tomt . Hun ville nu i sandhed komme til at leve enel 
men medens tankerne uafladelig drejede sig om denne tomhed , hun ville komme til at lide , stod munden ikke stille blot det bitterste sekund , som var hun angst for da at give tabt . 
Først da han sad i kupéen , havde hun ikke længere kræfter til at snakke . Stille stod hun foran døren og bare stirrede på ham . Hun sænkede sine øjne så dybt i hans , — hun kunne ikke rive dem løs derfra igen . 
Xenius ønskede blot , at toget ville køre . 
Disse øjeblikke forekom ham så uendelig lange . Havde han endda været ene i kupéen , så han kunne have sagt et par ord til moderen 1 men lige overfor ham sad to unge damer og fniste i det uendelige — over hvad måtte guderne videt — 

og betog ham lygten til blot at åbne sin mund . 
Endelig ringede det , togførerens fløjte blev besvaret af lokomotivets , og toget satte sig i gang . Han så langt på moderen , nikkede ikke , kyssede ikke på fingren , men hun blev ved at nikke og smile og råbe lykke og vifte med lommetørklædet , vifte og vifte , til toget drejede om ved svinget , hvor skoven begyndte . Da holdt hun op , for da fik hun brug for tørklædet til at tørre de længe tilbagetrængte tårer bort , der nu for alvor blev næsvise . 

Iii . 
Toget bruste ind under glastaget på Københavns banegård . Xenius fik straks øje på onklen , grosserer west , der med sit runde , svedglinsende ansigt nok så fornøjet nikkede til ham . Og der var tanten , og der fætter Carl , hvis snehvide studenterhue Xenius straks bed mærke i ! 
Først da han var kommen ud på perronen , opdagede han også kusinen , der syntes ham så voksen i den næsten helt lange kjole . Hvor køn hun dog var , og hvor fin ! Var det virkelig den Ingeborg , han for to år siden havde leget sammen med ? Men hun lo til ham og rakte ham 

hånden . Og de øjne , hun sendte ham , hvor kendte han dem dog igen ! 
Der blev naturligvis straks en spørgen ud om mor , — om hvordan hun havde det — om det havde knebet meget for hende o . s . v . , o . s . v . , førend de kom til rette i selvejerkøretøjet med  « skimlerne »  , der utålmodig nikkede med hovederne og stampede i stenbroen . 
Carl sprang op på bukken hos Jens kusk , og Xenius kom til at sidde ved siden af Ingeborg . Han kunne slet ikke komme sig af sin forbavselse over , hvor hun var blevet voksen , det lagde ligesom et lille tryk på ham , og han kunne ikke snakke så naturligt til hende , som han før havde gjort , og så så’ hun hele tiden på ham , hele tiden følte han hendes kønne øjne hvilende på sig . Til sidst blev han ganske underlig ved det , og han vendte sig om imod hende : 

— hvorfor ser du sådan på mig ? sagde han og forsøgte at le . 
— jeg ser på , hvor brun du er , Xenius , du er snart så brun som en mulat . 
Hun sagde det ganske roligt , uden spor af forlegenhed , medens hun så ham ind i øjnene . 
Xenius lo lidt , men latteren var ikke ægte , og han ærgrede sig over sig selv . Han følte sig så ussel og drengeagtig og hende ganske underlegen i væsen . 
Og dog vidste han , at hun ikke var mere end 16 år — og han 18i men det var netop det , der ærgrede ham . Han ville ikke være  « dreng »  for hendel 
lidt efter lidt forekom det ham , at han fik mere herredømme over sig , og da de holdt ved deres hjem , sprang han galant ud af vognen , hjalp først tanten , og bød så også Ingeborg hånden . Men hun lo blot af ham og sagde , at han skulle gå væk med den hånd 1 så lo han 

også , og denne gang var latteren ikke påtaget . 
På iste sal i en af tårnbygningerne ved søerne boede grosserer west . 
— køn udsigt , højt til loftet og gode udenomsbekvemmeligheder , det ville han s’gu ha' , sagde han og skød maven , der ikke var fri for at lægge sig efter den kuglerunde form , stærkt fremad . Skulle man leve , skulle man leve ordentligt ! Ellers var det sandelig meningsløst det hele ! 
Xenius gav ham fuldstændig ret . 
Det morede onklen , og idet han slog ham på skuldren , sagde han med det mest strålende ansigt af verden : 
— ja Xenius , du er vist ikke så tosset , min dreng , du kan se ud til at blive god , når du bli'r gemt . 
Dertil havde Xenius heller ikke noget at indvende . Han livedes i det hele taget op ved onklens joviale , godmodige skæmten med ham , så han lidt efter lidt fik 

mere hold på sig selv , følte sig mere fri og vel til mode . 
Stille og lille nuslede tanten rundt i de høje store Stuer . Kom og gik , kom og gik 1 hun hørtes næsten ikke , skønt hun altid var i travl virksomhed . 
Lige i det samme hun havde sagt et par venlige ord — så til den ene og så til den anden — var hun straks forsvunden igen . Men dog følte man hende uafladeligt om sig . Skønt hun var rastløs , kom der dog aldrig noget støjende over hende . 
Hvis Xenius ikke var kommen til at bo hos denne tante , havde han sikkert aldrig fået lov til at rejse . Hos hende vidste hans moder ham i gode hænder , hun var hende en garanti for , at han virkelig ville finde et  « hjem »  . Hun ville passe ham som en moder og våge over ham — som en moder , der holder af sit barn . 
En ung sortklædt pige viste sig i døren . 

— gudskelov , sagde onklen og sprang op . Jeg troede virkelig aldrig , vi ville få noget at spise i dag ! 
Den unge pige forsvandt lige så pludseligt , som hun var kommen . Xenius havde straks set , at hun var køn . 
— kom så , børn , sagde onklen igen og tog Xenius under armen . Nu skal jeg vise dig , hvor du skal sidde , min dreng , for du skal ha’ din bestemte plads ! Her i huset er vi i det hele taget ordensmennesker . Står op på klokkeslet , spiser på klokkeslet og går i seng på klokkeslet — ikke sandt , Ingeborg ? 
I den høje , med egetræsmøbler udstyrede spisestue stod et overdådigt dækket bord . Onklens øjne spiledes op ved at se det . I alle mulige farver strålede maden ham i møde og fik hans tunge til at smække af velvære . 
— så west , sagde tanten , nu må 

du ikke lade Xenius tro , at du er sådan en forfærdelig Gourmand 1 
— hva’ må jeg ikkel lo onklen højt . Jo det ved gud jeg mål lille Xenius , nu skal du bare se din onkel spise . 
Og Xenius fik det at se ; du store gud , tænkte han , at et menneske i den grad kan gå op i at spise ! 
Han sagde ingen ting , mens han tog for sig af retterne ! Det var , som ville ordene forstyrre nydelsen af maden , og han blev færdig længe efter de andre . Så begyndte han først igen at tale . Så ville han have vin . Xenius skulle bydes ordentlig velkommen . 
Den sortklædte pige kom atter ind og satte vinglas og karafler frem . Det hele gik stille for sig . Ingen klirren af glas , ingen trædenhårdt i gulvet ! Hvor sådan en husjomfru dog kan være stille , tænkte Xenius . 
Onklen begyndte på en lille tale . Nu 

var humøret oppe i ham på ny , men midt under talen slog uret inde i dagligstuen ti klangfulde slag , og han brød i en fart af . 
— det er nok sengetid ! sagde han blot og drak ud . 
Han kyssede Ingeborg på munden og Carl på panden . Xenius rakte ham hånden , men han lod , som han slet ikke så den , og kyssede også ham på panden . 
— god nat , børn , sagde han og slentrede afsted . 
Tanten ville følge Xenius ind og vise ham det værelse , han skulle have . Men Ingeborg stillede sig først i vejen for ham , og smilende over hele ansigtet sagde hun , at han fik ikke lov til at gå , før han havde lovet at sige hende , hvad han drømte om natten . 
— jeg drømmer aldrig , sagde Xenius og så hende ind i hendes dejlige øjne . 
— jo , du gør ! 

— nej , jeg gør virkelig ikke ! 
— du drømmer i nat ! 
—- hvorfor det ? 
— man drømmer altid første gang , man ligger i en fremmed seng . 
— gør man det ? 
— ja man gør  .  .  . og du lover at fortælle mig drømmen , ikke sandt , Xenius ? 
Han lovede hende det , og holdt hendes hånd så forunderlig længe i sin , da hun rakte ham den . Så var hun borte med det samme . 
Xenius’s værelse lå ved siden af Carls . Det så hyggeligt og kønt ud . Han glædede sig over det . 
— skal jeg ha’ det så fint , tante ? sagde han . 
Han ville have føjet til , at det var alt for meget , at de var alt for gode ved ham , men han havde aldrig rigtig kunnet takke , han fik altid sådan en underlig smag i munden , når han skulle til det . 

men tanten klappede ham på kinden og ønskede , at han nu rigtig måtte føle sig hjemme hos dem , så savnet af moderen ikke blev så slemt . Hun kyssede Carl og nikkede endnu engang til Xenius . Så listede hun stille tilbage gennem de store høje Stuer , ind til den allerede sovende ægtemage . 

Iv . 
— vil du med ud , Xenius ? 
Xenius holdt op med at klæde sig af og så forundret på Carl , der med overfrakke og hat stod henne i døråbningen . 
— ud ? 
— ja , ud , lille Xenius . 
Carl kaldte altid med en vis flothed Xenius for lille , skønt han selv var så godt som et hoved mindre — vil du med ud ? spørger jeg . 
— klokken er jo over ti ! og din far har sagt  .  .  . 
— at klokken ti gå vi i seng ! Det er rigtigt , lille Xenius ! Men hvem tror du , det program gælder for ? 

— os alle vel ! 
— ja du har i hvert fald troligt overholdt det , så længe du har været her ! Men ser , du Xenius , vi er unge mennesker — og unge mennesker i København gå sandelig ikke i seng klokken ti . Så skal man jo først til at leve ! 
Xenius forstod ham ikke , og han så spørgende forbavset på ham . 
— du ser på mig , lille Xenius , blev Carl ved i en overlegen tone , men du kender jo heller ikke noget til livet i København  ! 
Xenius svarede ikke . Men han begyndte halvt ubevidst at tage tøjet på igen . Det glædede Carl . Han gentog flere gange : det var ret , det var ret , nu skal vi skam ud og more os ! 
— men dine forældre ? sagde Xenius pludselig , da han langt om længe havde fået alt tøjet på . 
— ja , hvad  de ! De hører såmænd 

ingen ting . Jeg har jo  « egen indgang »  . I morgen , når de vågner , tror de vi har sovet de  « retfærdiges »  søvn lige fra klokken ti ! Og han lo med en latter , der i xenius’s øren lød underlig rå og brutal . 
Så slukkede de lamperne og gik ud . 
Lige udenfor huset var der droske-holdeplads . Carl ville køre . Han puffede Xenius op i en vogn og idet han selv smækkede døren i , råbte han : kisten ! 
— hvad siger du ? spurgte Xenius og så helt underlig på ham . 
— kisten ! ved du ikke , hvad det er ? — nej . 
— gud , hvor du er  « grøn »  , Xenius . Du har sandelig godt af at komme lidt under min behandling  .  .  .  . Men når du ikke ved , hvad det er , vil jeg heller ikke sige dig det . Du skal imponeres i aften , min dreng ! 
Under køreturen sludrede Carl uop 

hørligt om Københavns mysterier , mens Xenius spekulerede på , hvad kisten egentlig kunne være . Han havde både lyst til at springe ud og vende hjem , og lyst til at få det ukendte , det fremmede at se . Det trak og trak og fik hans hjerte til at banke . 
Hvor blev han skuffet , da de kom indenfor døren 1 en ækel dunst af røg og sved og drikke slog ham i møde . Han måtte hoste , så ondt gjorde det i halsen , og øjnene løb i vand . 
— her er væmmeligt , sagde han og tog Carl i skulderen , lad os gå igen ! 
— nej nu sætter vi os helt henne ved scenen og får noget at drikke . Om et øjeblik går tæppet op igen , og så skal du få pigebørn at set 
Xenius fulgte efter . Mellem stole og borde , hvor øl og vin , banko og champagne flød imellem hinanden , borede de sig frem . 

en gang imellem lettede Carl på huen og nikkede til en eller anden herre . 
Xenius lagde mærke til , at det morede ham at hilse . 
— kan du se , man er kendt , sagde Carl og blinkede til ham . 
— det lader til det . 
Xenius sagde det ganske roligt , uden gnist af begejstring . Og det ærgrede Carl . 
Endelig fik de et bord , og blev placerede lige ved scenen . 
— schvartz , kaldte Carl . 
Schvartz , en blegfed , glatkæmmet opvarter var i et Spring hos dem . Hans tykke læber trak op til smil og de svømmende øjne hilste ærbødigt . 
—- Herren ønsker ? 
— ja , hvad vil du ha’ ? sagde Carl og så på Xenius . 
— det er såmænd ligegyldigt . 
— banko ? 
— ja , som du vil ! 

schvartz bukkede og forsvandt med det fra en opvarters læber evigtlydende : s’gerne . 
Med et blev der røre i salen . Publikum blev utålmodigt , fordi tæppet blev alt for længe nede . Der hamredes med ølkrus på bordene , og man stampede med stokkene i gulvet . Xenius blev helt ør i hovedet af al den støj . 
Men så spilledes der op og tæppet hævede sig . En yngre , nedringet dame i rødt atlask hoppede ind på scenen . Hun dansede , sang og gestikulerede og udstødte en gang imellem ville hyl . 
— er det sang ? spurgte Xenius uden at tage øjnene fra hende . Han kunne ikke rive dem løs fra hendes blottede Hals og arme . 
— hun er  « fransk »  , sagde Carl og lo så det klukkede i ham , da hun i det samme slog det ene ben op i luften . 
Så forsvandt hun og tæppet gik ned . 
Der blev et øredøvende spektakel . 

« frem med hende »  ,  « op med tæppet »  , råbte folk i munden på hverandre , mens krus og stokke dundrede om kap . 
Jo længere det varede , inden tæppet gik op , jo værre blev spektaklet . Folk ville ha’ det op igen — og de fik deres vilje . 
Smilende kom hun dansende og gav sit bravournummer . Ved slutningen af hvert Vers spidsede hun læberne , smækkede med tungen og kastede fingerKys ud til publikum . Der blev vild jubel . Kyssede hun , genlød hele salen af Kys på Kys . Til sidst Kyssedes der i takt . 
En gang , syntes Xenius , at hun sendte ham sit Kys , og han blev ganske rød i hovedet . Var det virkelig ham , hun havde set på ? 
Der steg en varme op i hans kinder . 
Men nu nikkede hun til ham , og han følte , det var til ham . Så var hun borte igen — og tæppet nede . 

han sad som betaget . Hun havde set til ham , nikket til ham og kysset til ham , hun , for hvis skyld alle de mennesker , der sad derinde , teede sig som gale . 
Det var næsten utroligt . Han var jo kun en dreng — og hvad brød hun sig om en dreng ? Men hun havde kysset til ham , og han mærkede , hvordan blodet hamrede i tindingerne . 
— hun så nok på dig , drillede Carl . 
— så—å ? 
— ja , hun holder nemlig meget af de  « ganske unge »  , skal jeg sige dig . 
Det ærgrede Carl , at hun havde lagt mærke til Xenius . Derfor søgte han at drukne sin ærgrelse ved at være så overlegen som mulig . 
Men Xenius lod ham tale . Han gad ikke længer svare . Kun et ja eller nej lod han falde ind en gang imellem — som det bedst kunne . Det var ham omtrent ligegyldigt , om det passede . 

Carl blev ved at snakke . I overdrevne udtryk fortalte han om det liv , han havde ført . Ikke en nat havde han været hjemme i de 2 sidste år ! Sikke skoleår , sikke skoleårl blev han ved at sige og lo , så tårerne trillede ned ad kinderne på ham . Han var ikke langt fra at beundre sig selv . At han nogensinde havde fået den eksamen  ! At han nu først var  « rus »   ! 
— jeg beundrer mig virkelig selv , sagde han og bøjede sig nærmere hen mod Xenius , der syntes ham mere og mere åndsfraværende . Jeg beundrer virkelig mig selv ! Når man læser , kan man s’gu sagtens tage en eksamen , men uden at læse , se det er netop kunsten ! 
Xenius kunne ikke forstå , at bestyreren i skolen ikke havde fået noget at vide , at det i det hele taget kunne være gået for sig uden opdagelse fra nogen side . 
— bestyreren , lo Carl igen , jo du kan 

tro , han vidste det . En dag blev 4—5 af mine kammerater og jeg kaldt ind til ham . Vi anede jo nok , hvad det galdt . De sidste aftener havde vi nemlig set en af vore lærere , en lille tteologisk kandidat , der i en time om ugen med salvelsesfuld stemme skulle vedligeholde vor interesse for religionen , ham havde vi såmænd fået kig på her ude i  « kisten »  — ja , for her samledes vi , dut — og han havde set på ds med strenge gruopfyldte blikke . Muligvis ville han redde os , føre os tilbage til dydens vej . Men han var kun  « luft »  for os . Og så mældte han os til bestyreren . 
— nå , og hvad sagde han da ? faldt Xenius pludselig ind . 
Carl trak nemlig nu lidt langsommere på ordene , da han så , at xenius's interesse var vakt . Det smigrede ham , og idet han ustanseligt blev ved at rive i et par 

lyse hår over overlæben tog han atter langsomt fat : 
— ja , han var vigtig , du — i begyndelsen ! Men det gik over , kan du bande på , da han mærkede , hvem han havde for sig : hvor har i været i går aftes og i forgårs og de sidste aftener , brummede han med dyb stemme og gennemborede os med sine vandede øjne . 
Ja , vi havde da været i  « kisten »  ! Vi sagde det ganske ærligt og med troskyldige miner . 
— og det indrømme i sådan  « ohne weiter »  , knægte , ja , jeg skal gi’ jer  « kisten »  , det kan i stole på ! 
Så fik han ikke sagt mere , for den største af os , en fyr , der både i højden og drøjden magelig samme dag kunne være tagen til gardist , han trådte et par skridt frem og i al ærbødighed ønskede han sig fritagen for at blive tituleret «  knægt »  og  « du »  og indblanding i , hvad han fore 

tog sig udenfor skoletiden . Hvis det generede bestyreren at have ham i skolen , kunne han såmænd gerne gå . Der var skoler nokl 
— det var frækt , skød Xenius ind . 
— det var det eneste rigtige , blev Carl ganske rolig ved . For det hjalp , kan du tro ! Det var som havde han fået et slag i ansigtet — hvad man for resten også godt kan kalde det  ! — hans stemme blev spag og hans bevægelser så underlig kejtede . 
Et par gange gik han op og ned ad gulvet — mumlende hen for sig . Men pludselig stod han stille , og der var noget usigelig træt både i hans stemme og øjne : 
— ja , jeg skal ikke røre mere ved denne sag . Jeg mærker de er unge op-positionsmænd . Men i skolen — forstår de — gælder det respekt ! Hvad må ikke folk tænke om min skole , når de hører , at mine elever gå i  « kisten »  . Og 

deres forældre , hvad tror de , de ville sige , hvis de vidste det ? 
— det ved de godt , løj vi alle i kor . Når vi passer vor skole , må vi gerne more os lidt om aftenen  ! 
Hans øjne blev endnu mere vandede , og han ligesom faldt sammen . Men han sagde kun : ja sål med en håndbevægelse lod han os forstå , at vi kunne gå . 
Og vi styrtede grinende ned ad trapperne . 
— at han ikke smed den fyr ud , det kan jeg ved gud ikke forstå , indvendte Xenius , der følte sådan en inderlig medfølelse overfor bestyreren . 
— da skal jeg sige dig , hvorfor han ikke gjorde det , forklarede Carl i en vigtig påtaget tone . 
— ser du , København er noget mere end en provins . Her vrimler af skoler . Konkurrencen er stor , og hans skole var på retour — i aller højeste grad . Gammel 

skolelebygning , usle , mørke lokaler , snavs ventilation o . s . v . , o . s- , v . 1 han var bange , du , — det var hele sagen ! Han kunne ikke tåle at miste en eneste elev . 
— han havde alligevel stået sig ved at smide ham ud ! 
— han havde det , ja , men han var gammel og han var fattig og led — som sagt — af en ubeskrivelig angst for at det hele skulle ramle sammen . 
I det samrrie kom der to negere springende ind på scenen . De sparkede til hinanden , råbte og skreg og Dansede en aldeles meningsløs Dans . 
Da de havde set et øjeblik på dem , rejste Carl sig og kaldte på opvarteren . 
— kom , lad os gå , sagde han til Xenius — det snavs er ikke været at se ! 
Han betalte , og de gik . Atter måtte de bore sig frem mellem stole og borde og menneskeben . 
Ved et af de bageste borde standsede 

Carl og nikkede til en ung pige , der , omgivet af en halv snes unge mennesker , ustanselig lod munden løbe . 
Da hun fik øje på Carl , sprang hun pludselig op , og uden at bryde sig den mindste smule om sine kavalerers selskab tog hun fat i ham . 
— da’ , lille lam ! fniste hun og strøg liam over kinden med sin behandskede hånd . 
— god aften , Mathilde . 
— er du ikke alene ? • 
— nej , min fætter er med ! 
Og han pegede på Xenius . 
Hun sendte Xenius et par milde øjne , og rakte hånden frem imod ham . 
Xenius lod som om han ikke så den , og idet han vendte sig om mod Carl , sagde han , at han ville gå . 
— det er nok et pjok , den små ! lo Mathilde med en rå , skingrende latter . 

lad ham bare gå , hviskedee hun til Carl , det er meget bedre ! 
Først ville Carl ikke lade ham gå , men efter et par forgæves forsøg på at holde ham tilbage , gav han ham dog til slut sine nøgler , indstændig formanende ham til at være vågen , når han kom hjem , så han kunne lukke op , når han bankede på døren . 
Straks , da Xenius kom ud , slog den kølige natteluft ham i møde . Han følte en brænden og sviden i sine øjne , og en banken i hovedet , som han ikke havde kendt før . Hvert øjeblik stod han stille og trak vejret dybere . 
— uha , hvor var han ækel ved det hele og ved sig selv ! Lumskt havde de sneget sig ud , lumskt gik han her , mens onklen og tanten og Ingeborg troede , at han sov ! Og moderen ! Ja , moderen ! Ikke en tanke havde han skænket hende , som havde hun slet ikke eksisteret ! 

angeren greb ham og fyldte ham . Den ligesom lagde sig kvælende over ham . Han mærkede det , som snøredes struben sammen , da han tænkte på , hvordan hun havde haft det . Å , herregud , hvor havde han dog kunnet glemme hende sådan . 
Et kvindemenneske skråede over gaden til ham og rømmede sig . En let gysen for igennem ham , og han forstærkede sin gang . Han løb og løb uden at vende sig om en eneste gang . 
Hun stod og så forbavset efter ham , til han drejede om hjørnet langt henne i gaden . Så rystede hun på hovedet og søgte ny fangst . 
Xenius blev ved at løbe , han kunne ikke holde op igen og han følte det hele tiden , som var der nogen efter ham . Først da han nåde porten , hvor de boede , fik han magt over benene . Han standsede 

og så sig om . Der var slet ingen at se . Han trak vejret lettet . 
— hvor var han dog dum , hvor var han dum ! kunne han ikke lade være at sige til sig selv , mens han gik op ad trapperne . Fivad var han blevet bange for ? Han måtte virkelig le , så tosset han havde båret sig ad ! 
Ganske sagte lukkede han døren op , tog støvlerne af ude på trappen og listede sig gennem Carls værelse ind i sit eget . I en fart rev han klæderne af sig og skyndte sig i seng . 
Men søvnen ville ikke komme . Uafladelig vendte og drejede han sig i sengen . Øjnene brændte og sved , og han følte sig så tør i halsen . Og så de dumme tanker , der ikke lod ham fred ! I tågede billeder gled aftenens begivenheder forbi hans øjne . Han så det alt sammen ! Og angeren greb ham igen , og pinte ham mere og mere vågen , skønt han følte 

sine lemmer trætte og tunge som bly . Ustanselig gled tankerne forbi ham , jagende efter hinanden , indtil han syntes moderen stod hos ham og klappede ham og kyssede ham og så på ham med de gode kære øjne ! 
Da lå han stille — for da var han falden i søvn . 

v . 
Xenius vågnede ved at høre en sagte banken på døren inde i Carls værelse . Halvt i søvne lyttede han en stund efter  , den — uden at forstå , hvad det egentlig var . 
Han lukkede øjnene halvt op og så ud i værelset . Han kendte ikke de omgivelser , og han kunne ikke få klarhed over , hvor han var . Så puttede han hovedet ned under dynen , og forsøgte at sove igen . 
Men det blev ved at banke på døren , en lille smule stærkere jo længere det varede , og en stemme kaldte uophørligt : 

— Xenius  .  .  .  . Xenius  ! 
Han fôr op . Nu forstod han det hele . I en fart sprang han ud af sengen , skyndte sig ind i Carls værelse og lukkede døren op . 
— du er en rar en til at lukke op  ! hikkede Carl og dumpede ind i stuen . 
Mere sagde han ikke , thi lige i det samme lå han på sengen — som en død masse ! 
Xenius ville hjælpe ham klæderne af , men Carl var ikke til at røre ved . 
— lad mig ligge for satan ! snøvlede han tungt , da Xenius ville knappe hans høje stive flip op , der syntes at skære ham i halsen . 
— jeg vil bare hjælpe dig tøjet af , sagde Xenius næsten bønligt en tre-fire gange . Men Carl var allerede falden i søvn . En hæs , rallende snorken lød uophørlig fra hans tørre åbentstående mund . 
— herregud dog også , sukkede Xenius , idet han helt fortvivlet så sig om i stuen . 

hvad skulle han dog gribe til ? Hvad skulle han gøre ? Hvis tanten nu kom og så ham ligge der ? Eller pigen ? Eller onklen ? Det gik jo slet ikke an ! Hvad skulle han dog gøre ? 
Solen begyndte at sende sine første stråler ind gennem gardinet . Og fuglene pippede og sang , så det var en lyst at høre — hvis det blot ikke havde været så fortvivlet en situation . 
Han gik hen til vinduet , trak gardinet lidt til side og så ud over søerne . Hvor der var smukt ! 
Solen hævede sig flammende rød i øst og kastede gyldne striber hen ad det spejlglatte vand . Bønderne kom kørende fra landet . De fyldte vogne rumlede tungt hen over den mennesketomme bro . Udenfor butikkerne var karlene begyndte at feje . Byen vågnede . 
Han lod gardinet falde for igen og vendte sig om mod sengen . Han måtte 

næsten smile ! Nej , Carl og fuglesang og morgenstund og solskin — de passede ikke sammen ! 
Han gik atter hen til ham , han kunne jo ikke lade ham ligge sådan . Han måtte forsøge igen at hjælpe ham tøjet af . 
Carl lod ham denne gang handle med sig , som han selv ville . Armene og benene var slappe og tunge — som på en død . 
Det tog lang tid . 
Da han så endelig var bleven klædt helt af og puttet ned under dynen , hørtes trin i stuen ved siden af .  .og Xenius styrtede i løb ind til sin egen seng . Han lyttede til trinene , men de kom ikke nærmere . De blev ved at gå frem og tilbage derinde . Han hørte , man fejede et tæppe . Det måtte altså være pigen , der gjorde rent ! 
Hvor ville han gerne sove lidt igen ! Men det var ham umuligt at holde øjnene 

lukkede . Gennem gardinet stak solen ham nu også lige ind i ansigtet , og gjorde ham hed og varm . 
Han tog hænderne under nakken og lå og stirrede op i luften , følgende med interesse en summende flues evige flyven-rundt i stuen . 
Lidt efter lidt blev han dog mere døsig , og da pigen — efter husets skik - - kom ind for at kalde på de  « unge herrer »  , var det endelig lykkedes ham at falde lidt i blund . 
Han kom hurtig på benene og gjorde toilette . Af og til kiggede han ind til Carl , der ikke syntes at tænke på at stå op . Men da han selv var færdig , kaldte han på ham ved at ruske ham i armen . 
— Carll 
Carl gned sig i øjnene og så op på ham med et søvnigt , uklart blik . 
— hvad er der ? 
— du skal opl 

— har pigen været her ? 
— ja . 
I et Spring var han ude af sengen og henne ved vandfadet , som han fire-fem gange dukkede hovedet ned i . 
— det hjalp , sagde han og nikkede med det våde ansigt om mod Xenius . Nu kan du godt gå ind , min dreng , nu skal jeg også straks være deri 
— er du helt rask da ? spurgte Xenius med en vis forundring over så hurtig at se ham kvik igen . 
— rask ? Ja , hvad skulle jeg fejle ? 
Carl lod som havde der slet ikke været noget i vejen med ham . 
— du var sandelig ikke  « rask »  , da du kom hjem . 
— ikke det ? 
— du var mere død end levende , Carl . 
— nå sådan !  .  .  .  . Hør , lille Xenius , nu skulle du gå ind  .  .  .  . jeg er nemlig 

ikke videre snakkelysten om morgenen , min dreng ! 
Xenius vendte ham straks ryggen og gik . Sådan frækhed kunne han ikke holde ud længere . 
Da han kom ind i spisestuen , var Ingeborg alene derinde . Hun stod og kiggede ud ad vinduet . Straks hun så ham , gik hun ham i møde . Der var smil i hendes øjne . 
Vidste hun noget ? for det igennem ham . Og onklen og tanten ? Mon der om aftenen havde været nogen inde og villet se til dem — og fundet sengene tomme ? Han blev helt underlig ved tanken . 
Men da hun rakte ham hånden og uendelig friskt ønskede ham god morgen , var han rolig med det samme . Hun vidste ikke det mindste ! Nu var han sikker . 
Ingeborg gik hen til den skinnende gule messing-thekedel og skænkede . Af og til kiggede hun til ham . Han så 

dårlig ud , syntes hun , så huløjet og træt . Hun tænkte straks , at han ikke havde sovet godt . 
— sengen har nok ikke været rigtig god , Xenius ? sagde hun , idet hun rakte ham theen . 
—- jo tak , udmærket ! 
— du ser så træt ud . 
— gør jeg ? Da har jeg skam sovet dejligt ! 
— hele natten ? 
Hun så så skælmsk ud , at han igen begyndte at få mistanke . Skulle hun alligevel vide noget ? Han lod dog ganske uskyldig og spurgte , hvorfor hun egentlig ville vide det så nøje . 
— kan du da slet ikke huske , Xenius ! Nu har jeg i over en måned hver morgen spurgt dig om , hvordan du har sovet . Jeg tænkte , at en gang måtte du da forstå , hvad jeg mente ! Husker du da ikke , hvad du lovede mig ? 

pludselig forstod han det hele , det var den ulyksalige drøm , hun ville vide . Og han gav sig til at le . 
— hvorfor ler du ? spurgte Ingeborg og så’ helt fornærmet ud . 
Hun lavede den sødeste trutmund , og han lo blot højere endnu . 
— hvorfor ler du ? gentog hun og satte sig lige overfor ham . 
Fordi du ikke får noget at vide ! — — man skal holde sine løfter . 
Det skal man . 
- nå , sig mig så , hvad du har drømt . 
— kunne det nu ikke tænkes , at jeg ikke havde drømt ? 
- nej . 
— nå ja , så må jeg jo ha’ drømt ! sagde han og så pludselig alvorlig på hende . 
Hendes øjne spiledes op , og hun stirrede opmærksomt på ham . 

— nå ! nikkede hun opfordrende til ham , da hun syntes , det varede lidt længe . 
— ja , hvad véd jeg egentlig ? Hvad har jeg drømt ? Det var så meget . Jeg husker det ikke rigtig mere . Jeg mindes kun endnu , at jeg følte det , som havde jeg gjort noget stygt , noget , jeg skammede mig over og følte anger for . Jeg var virkelig bedrøvet . Men så kom mor -- det gjorde hun for resten også i nat , da jeg drømte , jeg så hende så tydeligt — og hun klappede mig og kyssede mig  .  .  . og så fik jeg ro . 
Ingeborg så betænkelig ud , men sagde ikke noget . Hun gik langsomt hen til vinduet og kiggede ud over søerne . 
— synes du ikke om den drøm ? spurgte Xenius , da hun tav . 
Hun vendte sig om imod ham , og hendes stemme lød så underlig bedrøvet : 
— nej , jeg synes ikke om den . Den tyder slet ikke godt . 

— tror du virkelig på drømme , Ingeborg ? 
— ja- 
hvor kan du dog det  ? 
Han lo , men der var ingen klang i latteren . 
— jeg tyor på drømme ! 
Lige som hun havde sagt det , gik døren op , og Carl trådte ind . Man skulle ikke kunne se på ham , at han først for et par timer siden var kommen hjem — og i en alt andet end ædru tilstand . 
Flan var soigneret , hans klædedragt sad ulastelig . De små lyse dun på overlæben struttede elegant til vejrs , og håret , der var pyntet og friseret , som skulle han i selskab med det samme , fremviste en skilning så lige og hvid , at den ligefrem skinnede . 
Han gik straks hen og satte sig på sin plads uden at åbne sin mund til noget god morgen . 

Ingeborg skænkede ganske stille theen , satte den foran ham og gik atter hen til Xenius . 
— du kan nok mærke , at Carl ikke hører til de livlige om morgenen ? sagde hun med et forsøg på drilleri . 
— å jo — han havde nok lagt mærke til det ! 
Han kunne ikke lide morgengnavne mennesker . Men han kunne så inderlig godt forstå , at Carl ikke kunne være oplagt til at skæmte og le . Blot det , at han kunne være , som han var , vakte hans forundring . Det var jo ikke til at se på ham , at han så godt som ingen søvn havde fået . Selv havde han ligget meget længer — og han følte sig sandelig alt andet end frisk . 
— sagde i noget ? spurgte Carl i en drævende tone og drejede hovedet halvt om imod dem . 
— nej . 

— nå , det var rart ! 
Så rejste han sig og gik . 
— vigtigper ! vrængede Ingeborg ad ham , inden han havde fået lukket døren . 
Han vendte sig ganske rolig om og nikkede til dem : 
— hør , lille Xenius , kan du ikke opdrage hende lidt . — hun trænger virkelig til det . 
Xenius vilde* have svaret , bedt sig fri for at høre hans evige  « lille Xenius »  , men Carl var forsvunden . Han holdt nemlig mest af at retirere med det sidste ord . 
Ingeborg gav sig til at le , og hendes latter , der var ren og frisk , smittede Xenius , så han også måtte le . Og de kunne slet ikke holde op , da de først var begyndt . 
Den ene efterabede Carls bevægelser , den anden hans stemme , og hvert lille ord , hver bitte lignende bevægelse gav latteren fornyet kraft . 

da moderen korn ind , havde de begge tårer i øjnene af at le . 
— nå , i morer jer nok godt ! sagde hun og nikkede god morgen til Xenius . Det kan jeg lide ! Så længe man er ung , skal man være glad og fornøjet . Man kan tidsnok komme til at græde . 
Hun nuslede lidt rundt i stuen , og gik straks ud igen . 
Ikke længe efter blev Ingeborg alene . Xenius skulle til sit kursus . 

vi . 
Regelmæssige og ensformige gled dagene hen for Xenius . Mest læste han . Men efter måltiderne fik han sig altid en lille passiar — snart med onklen , snart med Ingeborg . 
Han mærkede godt , at hun kunne lide ham . Hendes øjne fulgte ham , hvor han gik , og hun søgte gerne at tale med ham . 
Han syntes også om hende . Han fandt hende køn , og altid så venlig og mild . Stundom kunne han gribe sig selv i at sidde stille og stirre på hende . Hendes nakke især syntes ham så vidunderlig smuk . 
Hvordan Carl læste havde han snart 

fået klarhed på . Manuduktøren var  « bernina »  . Læsningen hjemme en driven på sofaen . Nu kunne han forstå , at han så hurtig kunne være flink efter en nat på sold . Dagen blev for ham jo kun et surrogat for natten . 
Hver aften ville Carl have ham med ud . Længe havde han sagt nej , skønt lysten til at gense den  « franske »  havde været oppe i ham . 
Først en aften i slutningen af oktober , da månen , fuld og klar , kastede sit blanke skin hen over søerne , så de små bitte skvulpende bølger glimtede som af guld og sølv — først da kunne han ikke modstå længer . 
Han stod en stund og kiggede ud af vinduet . Den sagte susen i træernes toppe fyldte ham med længsel , en længsel efter det , han ikke selv kendte , en længsel , der lod ham give efter , skønt han inderst inde stred imod . 

Carl var glad . Xenius’s dyd var ham imod . Den fik ham til at tænke mere over den dovenskab og den lyst til at  « leve »  , som han selv havde . Og han ønskede slet ikke at tænke derover . Han befandt sig alt for vel ved at leve , som han gjorde . 
Carl ville køre som sædvanlig . Men Xenius protesterede . Vejret var alt for smukt . Den kølige aftenvind dæmpede hans uro , afkølede hans hede blod . 
De gik langs jærnbanens terrain oppe på den høje gangsti ved st . Jørgen sø stille ved siden af hinanden . Der var fred overalt . Kun en gang imellem hørtes fløjten fra et lokomotiv . Helt henne ved gi . Kongevej for en krage op fra et træ og kredsede rundt over søen med tunge , faste vingeslag . 
Det var snart stille igen , og de hørte kun deres egne trin på den gruslagte sti . 

— her er kønt , sagde Xenius og trak vejret dybt . 
— å ja , sågu’ ! 
— der er noget betagende ved denne stilhed . Den ligesom gør en til et bedre menneske . 
— lad nu være at bli’ sentimental , Xenius . Det er så forbandet kedeligt at høre på . 
Xenius sagde ikke mere . Han gik tavs og hørte på Carl , der nu lod munden løbe . 
Først da de stod ved  « kisten  »  , var Xenius atter sig selv . Og da de sad derinde og så den  « franske »  sparke ud , og hørte hendes kvikke spinkle stemme , da var freden og stilheden , aftenroen og det  « bedre menneske «  som vejret bort . Og da hun atter sendte Xenius sine Kys , Kyssede han igen og lo og råbte  « bravo »  og dundrede i gulvet med sin stok . 
Da han så havde drukket et par glas absint , som Carl bestilte til ham , var det 

som blev han pludselig så let og glad . Han tænkte ikke på noget som helst , men gav sig kun hen til den lystige støjende stemning , der herskede overalt i den gamle hytte — 
han blev kåd og vild og sang med så højt , at der blev tysset på ham . Men den  « franske »  nikkede kun ivrigere til ham . 
Så købte han roser , og en efter en kastede han dem op på scenen til hende . Hun samlede dem til en buket , alt mens hun dansede og sang , men den sidste , han kastede , satte hun i brystet , efter først at have trykket den til sine læber . 
Xenius var jublende glad . Han ville købe flere roser til hende , men Carl trak ham i armen og hviskedee : 
— lad være , Xenius , du gør dig til nar ! 
I det samme faldt Xenius tilbage i stolen . Trækkene i hans ansigt blev slappe og øjnene så underlig tågede . 

— nu vil jeg hjem , sagde han og stirrede mod gulvet . 
Carl fulgte ham straks — halvvejs ærgerlig over at han måtte gå , halvvejs ondskabsfuld glad over at se xenius’s tilstand . 
På- vejen hjem støttede Xenius sig hele tiden til Carl , som uophørlig morede sig med at tale om den  « franske »  . Han fortalte en lang historie om hendes liv , som han digtede med det samme . 
Xenius blev helt rørt . Han fik tårer i øjnene og mens han tungere og tungere slæbte benene efter sig , blev han ved at sige , at det var synd , det var synd , det var skammeligt var det , at hun — så yndig som hun var —så fin og så graciøs — at hun skulle tilhøre den væmmelige gamle Karl , der hver aften på sin vante plads sad lige oppe ved scenen . 
— du skulle lægge dig efter hende , sagde Carl , idet han kæmpede mod at briste ud i latter . 

Xenius gik længe — som grundende over noget meget vigtigt . Pludselig stod han stille , og stirrende Carl stift ind i øjnene sagde han med dæmpet hakkende stemme : 
— Carl , jeg tror , jeg elsker hende . 
— det tror jeg også . 
— elsker du hende også ? 
— nej , jeg tror også , at du elsker hende , sagde Carl , kæmpende af al magt for ikke at le . 
— ja , blev Xenius ved , idet han så småt begyndte at gå igen , hun er dejlig , der er i hendes øjne et dyb af tanker , jeg læste det så tydeligt i aften . Det var , som bad hun mig føre hende bort — til en øde 0 — hvor der ikke var andre mennesker — end hun og jeg . 
— ja det syntes jeg også . Det ønske spejlede sig klart i hendes øjne , da hun sendte dig sine Kys . 
— ja sine Kys ! gentog Xenius og stirrede med sit sløve blik forelsket ud i 

luften . Og det var mig , hun gav dem — mig alene , ham den gamle og alle de andre , dem brød hun sig ikke det bitterste om . 
— ikke spor ! 
— ved du , hvad jeg tror , Xenius ? 
— nå ! 
— jeg tror også , hun er forelsket i mig . 
— det er hun , sagde Carl med påtaget alvor . Det er hun , det er der ikke tvivl om . Og det vil jeg sige dig , Xenius , var jeg i dit sted , skulle det ikke vare længe , før jeg kendte hende nærmere . 
— hvordan , kære Carl ? 
Xenius blev pludselig kærlig . Han syntes , at Carl var bleven så rar og god . -han ville trykke ham i hånden for at takke ham på forhånd . Nu vidste han , at han ville hjælpe ham . 
— å , det er såmænd ganske simpelt , forklarede Carl . I morgen sender du dit kort op til hende med en invitation — og så går det hele af sig selv ! 

— ja  .  .  . Ja  .  .  . Tak skal du ha’ , stammede Xenius . Men i det samme vendte han sig hurtig om mod muren af et hus . Han stønnede og gav sig og svor på , at aldrig nogensinde mere skulle han røre en absint . 
Carl fik en vogn . Og da de denne aften kom hjem , var det hånt , der måtte hjælpe Xenius i seng . 
Men denne aften gjorde for Xenius et omslag i hans liv . Hans tidligere afsky for mange mennesker , for støj og larm , for det urolige , afvekslende liv , der leves om aftenen på forlystelsesstederne og på gaderne i København — fortog sig mere og mere , så han til sidst netop længtes efter larmen , der summede ham om ørene , efter den sorgløse , ubekymrede menneskevrimmel , der uden at tænke på dagen i morgen levede døgnlivets rastløse liv . 

tiere og tiere måtte han ud . Skønt han om dagen følte trætheden over sig , så lemmerne vare tunge og øjenlågene stod fare for at falde i , skønt læsningen blev ham vanskeligere og vanskeligere og kun blev ham en eneste pine — når aftenen kom , kom uroen over ham , blodet blev hedt , og han måtte ud . 
Og han livedes op for den aften igen , han kunne rives med og blive munter og livlig . Han kunne spøge og fortælle historier , så alle måtte le , forstod at stille sine medmenneskers små svagheder og latterlige sider til skue på en måde , der aldrig stødte , aldrig sårede , men dog så træffende vittigt , at han til sidst blev et uundværligt medlem af den lille klub , Carl og hans venner havde dannet . 
Xenius var den eneste af hele klubben , der ikke var student . De andre vare  « Russer »  og  « ex-Russer »  , alle håbefulde unge mennesker med literære interesser , 

alle seende svært ned på enhver , der ikke netop var akademisk uddannet . Navnlig de unge løjtnanter vare genstand for klubbens mest knusende foragt . — — 
en aften sad de samlede hos en af vennerne og drøftede vigtige samfunds-spørgsmål . 
— hvis du , henvendte en skægløs , leddeløs ung fyr med et indbildsk flabet ansigt sig til en mørkhåret en , der altid bar hovedet på siden og så uendelig kælen ud — hvis du vil sætte dine penge ind på foretagendet , og du skal få at se , det vil gå , så starter vi et blad . 
Den sorthårede kælne lagde om muligt hovedet endnu mere på siden , og med en påtagen dæmpet-træt , næsten hviskende stemme , sagde han , at han vat-parat . 
— bravo , råbte de alle i kor . Vor redaktør længe leve ! 
De svingede med glassene og råbte 

hurra , så det lød helt ud på gaden . Folk , der gik forbi , standsede og stirrede op til de åbne vinduer . 
De blev ved at drikke , mens de blev ivrigere og ivrigere til at tale om det be tydningsfulde foretagende . Langt ud på natten gik den skægløse , leddeløse —  « flaben »  , som de kaldte ham , når han ikke var tilstede — hen til vinduet , og med høj røst råbte han ud til den sovende by : 
— nu sover i , alle i kvinder og mænd , der lever og ånder i denne vor velsignede byt i sover og drømmer og har det så godt og rart , føler jer så trygge , hvad i så end har gjort , kender ikke til samvittighed , men med de skikkeligste ansigter af verden går i koldblodigt til hver snavset forretning — blot i kan tjene derved ! 
Men ve jer , siger jeg , ve jer ! Vogt og skælv . Som en tyv om natten vil vi komme , og vi skal stille jer til skue 

— sådan som i er ! — for folket , det brede folk , der , når det ser jeres egentlige ansigter og lærer jeres  « uegennyttige »  ,  « menneskekærlige »  handlinger at kende — så sikkert som jeg står her — vil pege fingre ad jer , håne jer og spytte jer ind i jeres  « åbne »  ,  « ærlige »  øjne . 
Derfor , i borgere og borgerinder , vær på jer post , vær aldrig rolige — i snobber og i f'ilistere , ' vogt jer , skælv , når i mindst aner det , tage vi jer i kraven og viser eder frem . 
Der blev vild jubel . Alle som en rejste de sig op og klinkede med  « flaben »  . 
Han var manden for det hele . Han havde modet , frækheden , dristigheden — og en let løbende pen ! Han skulle drive foretagendet frem for den  « kælnes »  penge ! 
At den  « kælne »  ikke kunne skrive , var de alle på det rene med . Det vidste de fra skolen . Men han havde pengene , 

og var af et dannet og stille væsen , og det var slet ikke så lidt endda . 
Da de brød op , følende sig i deres værdighed som  « gentlemen off the press »  , var solen allerede et godt stykke oppe på den skyfri , dybblå himmel . 

vi . 
Ved juletid bl ,ev  « bladet »  startet . På en af hovedgaderne på en første sal var redaktionskontoret indrettet . Udstyrelsen var luksuriøs . Tyrkiske bløde møbler , tunge mørke portiérer og draperier , der gav det hele et douce præg . 
Henslængt på stole og sofaer lå den unge redaktion med sin stab af medarbejdere . De tog rigeligt til sig af drikkevarer , mens de med stolte miner så’ de lejede bybude vandre frem og tilbage på gaden med store prangende skilte , der tilkendegav  « bladets »  udgivelse . 
« flaben »  holdt talen for det unge blad 

og for dets redaktør . Han hævede ham til skyerne , roste ham for den gennem-dannede noble person han var , og udbrød med kraftig stemme , at med ham som chef skulle de sagtens komme viden om og hjem igen i sikker havn . 
Xenius , der ganske roligt dag efter dag udeblev fra sit kursus , sad helt henne i en krog og så fra den ene til den anden . Han kunne ikke lade være at le i sit stille sind . Han , der var den yngste , følte sig så meget , meget ældre end alle de andre . 
Deres tale , deres opførsel , hele deres måde at være på , forekom ham ret og slet som uartige drenges , der , slupne løs fra tvang og tilsyn , rigtig boltrede sig i deres frihed og magt . 
Kun  « flaben »  var ham imod . 
Han var den eneste , der var mere end dreng . Som spekulant søgte han at trække pengene fra den  « kælne »  , for så en skøn dag at vende ham ryggen , når andet 

tilbød sig , der kunne give lidt mere i lommen eller en lille kende større anseelse . 
Det var xenius’s sikre overbevisning . 
« flaben »  var magten — og  « flaben »  var klog . 
Med store ord forstod han altid at give  « redaktøren »  æren og kildre hans grænseløse forfængelighed . 
Til hen ved klokken 4 blev de liggende på kontoret . Så skiltes de — for atter klokken 7 at samles hos redaktøren til en bedre middag . 
Carl og Xenius skyndte sig hjem — hede i hovederne af den megen vin . Xenius var tavs og træt . Han følte sig tung og havde en dårlig smag i munden . Carl var derimod livlig og oprømt og snakkede i det uendelige løs om pressens betydning og om dens store nytte . 
— en stormagt er den , blev han ved at gentage og trak  « bladet »  op af lommen . 

hans øjne kunne ikke løsrive sig fra den lille artikel , der var undertegnet med hans fornavn : Carl ! 
Det var det første , han havde fået trykt , og synet af sine egne ord , gengivet af de sorte tydelige typer , gjorde ham stolt og glad . 
— indrømmer du mig ikke , at den er en stormagt ? sagde han igen , da Xenius stadig var tavs . 
— jo vist gør jeg så ! 
— ikke rigtigt ? Jeg kan høre det på din stemme . 
— j° jeg men den kan misbruge sin magt og den gør det ikke så sjældent ! 
Xenius følte , at det lød ganske flot . Han gentog det derfor en gang endnu , ligesom smagende på hvert ord . 
— hvordan mener du , Xenius ? 
Carl skulede fra siden op på Xenius . Han var begyndt at få respekt for ham . Han havde ikke tiltroet ham en så hurtig 

udvikling , så kraftig en fremskriden i åndelig henseende — og kaldte ham aldrig mere for  « lille Xenius »  . 
— det skal jeg sige dig , sagde Xenius og et svagt smil krusede sig om hans læber . Ser du , pressen stikker alt for ofte sin næse i ting , som slet ikke kommer den ved . Du talte en gang — jeg ved ikke om du k ,an huske det ? — men det var en gang , vi talte om eleverne i de københavnske skolers ældste klasser , da angav du som grund til elevernes dristige  « gøren-som-de-selv-ville — »  : den store konkurrence ! 
Netop den , du , er skyld i , at pressen griber ind i forhold , som slet ikke vedkommer den . Derved misbruger den sin magt — og derved gør den ubodelig skade . 
— folk vil jo ha’ det sådan ! 
Xenius rømmede sig et par gange , før han med vægt i stemmen tog fat igen : 
— hvem har opdraget folk , Carl ? 

pressen , siger jeg dig , pressen . Alt det slette hos folk har pressen næret . Pressen kaprer , og i dens Iver for at komme først , fange flest i sine garn , søger det ene blad at overtrumfe det andet , og i denne kamp — konkurrencen nætop ! — gælder det at trække frem alt , hvad der er ækelt og stygt------for at tilfredsstille de dårlige , lave lyster hos folk , de lave lyster , som pressen selv har fremkaldt . 
Carl måtte le . Så  « dyb »  kunne han ikke holde Xenius ud — i den lette , glade stemning han følte sig nu . 
— hvorfor vil du så selv være journalist ? kunne Carl ikke lade være at spørge — med en vis spydighed i tonen . 
Xenius svarede ikke straks . Men lidt efter sagde han ganske stille , idet han træt stirrede ned mod de snavsede fliser , han gik på : 
— ja — hvorfor vil jeg være det ? Jeg vil det jo ikke en gang . Du og dine 

venner har trukket mig med jer — jeg er dumpet til at blive det . 
— du kan jo opgive det igen , ironiserede Carl . 
— nej , jeg gider ikke læse længer , gider ikke være dreng , kan det ikke heller . Som journalist er man noget . Man indtager en stilling i samfundet , der , selv om den ikke absolut er anset , dog i høj grad frygtes . 
Carl nikkede bifaldende , stadig kiggende i  « bladet »  . Xenius blev ved : 
— og når man — som vi — hovedsagelig driver journalistiken for fornøjelsens skyld , æstimeres man også mere . Man regnes til de  « bedre »  indenfor standen ---dem der ikke er til fals for en  « øl »  eller en lille skilling i lommen — 
i det samme kom en kendt journalist forbi dem . Han var lurvet klædt , støvlerne udtrådte , flippen snavset og flosset , og hans høje hat , der måske en gang 

for mange år tilbage havde været ny og skinnende blank , var nu rød og fedtet . 
Han hilste på dem — ærbødigt bukkende sig helt forover . 
— kender du ham ? spurgte Xenius . 
— ja — hvem kender ikke  « skæve Hansen »  ! 
— er du  « på hat »  med ham ? 
— det er alle journalister ! Nu er du det også . Træffer du ham i morgen , hilser han endnu dybere på dig , og træffer du ham i overmorgen ,  « slår »  han dig for et par kronér ! 
— herregud , er han så reduceret ? 
— ja , sagde Carl og begyndte at fortælle hans levnedsløb , som han kun delvis kendte , men som han med sin sædvanlige fantasirigdom fik lavet en hel historie ud af : 
— han begyndte som kras højremand , blev ansat ved et af vore første højreblade . Men efterhånden slog han sig på flasken . 

den fik ham til at se uklart på forholdene , fik ham til at forveksle løgn med sandhed . Det var nette ting , han fik rykket ind i bladet , rare historier han lavede om skikkelige borgerfolk . — så fik han sin afsked . 
— det kan jeg forstå . 
—• men så blev han lige med ét en ivrig venstremand . Han fik plads ved venstrepressen , og , du store gud , det kan nok være , han nu faldt over sine gamle meningsfæller . 
- - nå sådan ! 
— ja , han levnede dem ikke ære for en skilling , kaldte dem skurke og løgnere , frakendte dem hver gnist af hæderlighed i livet . 
— og det gik ? 
— kun til en tid . Det blev nemlig bladet for dyrt . Utallige vare de  « sager »  der blev rejste imod det , og i dyre domme måtte det bøde for hans historier . 
— og så var han færdig ? 

— ja . — han blev sparket væk ! Og siden er han gået fra det ene blad til det andet , ligegyldig hvilken  « farve »  det havde ! -nu er han havnet ved det yndige lille  « smudsblad »  , til hvilket han endda kun får lov at levere  « nyheder »  . 
— det ser jo ret lovende ud ! 
— sludder , Xenius , det er jo nætop den slags eksistenser , vi skal fortrænge . Pressen er i forfald , men vi skal nok vide at hæve den igen . 
Xenius smilte kun . Og kort efter var de hjemme . 
— — straks Xenius kom ind i sit værelse , faldt hans blik på en lille konvolut med det kendte s . T . oppe i det ene hjørne . Hvorfra det brev kom , var han ikke længe i tvivl om . Hver ugedag fandt han et sådant liggende på sit skrivebord , og for hver ugedag , der gik , følte han det sværere at åbne . 
Det syntes ham , som var han kommet 

så langt fra sin mor , at han meget hellere slet ikke ville høre fra hende . Skrev hun , bad hun altid om brev igen . Og det var det , der faldt ham så svært . Hvad skulle han skrive til hende ? Hvad skulle han fortælle hende ? Det han oplevede , var jo ikke noget , hun kunne høre , og det , hun spurgte om , kunne han kun besvare med en løgn . 
Halvt ærgerlig , halvt bedrøvet gik han hen og tog det op i hånden . 
Længe stod han og så på det . Så lagde han det pludselig ned igen — uden at åbne det . 
Han var træt og i dårligt humør nok i forvejen , ønskede ikke ved nu at læse dette brev , at ødelægge hver gnist af stemning til den  « bedre »  middag . 
Han lagde sig på sofaen for at hvile lidt . Tungt faldt øjenlågene i , og ikke længe efter var han faldet i blund . * 
han følte det , som var der noget tungt , 

der tyngede på hans bryst . Han ville kaste det bort , men hans arme vare som lammede , de rørte sig ikke det bitterste , hvor meget han end anstrengte sig . 
Han hørte nogen gå inde i stuen ved siden af . 
Pludselig var det , som kom det nærmere . Døren åbnede sig , og en kvinde kom ind . Om det var hans moder eller tante , Ingeborg eller den  « franske »  •— det vidste han ikke bestemt . Men han kendte hende godt , og hun kom helt hen til ham . — 
der blev hun stående og stirrede på ham med underlig dybe øjne . De borede sig ind i hans , de brændte ham , som var de fyldte med den hedeste ild . Som luende guld følte han deres varme . Han søgte at rejse sig . Men øjnene tvang ham til at blive liggende . De nærmede sig mere og mere . Han ville råbe om hjælp . Men‘hans læber var som sammenbundne . Ingen lyd kunne han få over dem . 

da hørte han , der kaldtes : 
— Xenius  .  .  . Xenius ! 
Han rørte sig ikke . Og atter lød det — som tættere ved ham : 
— Xenius  .  .  . Xenius ! 
Da sprang han pludselig op . Han gned sine øjne og så sig forvirret om . 
Hvad var det ? Intet menneske var at se . Han stod jo der ganske ene i stuen . Havde han da drømt ? Nej , ikke drømt . Sådan var ikke drøm ! 
I det samme kom Carl ind . Han slog en høj latter op , da han så Xenius . 
— god morgen , sagde han og stillede sig lige op foran ham . Det var en ordentlig lur , du fik . Du var ikke til at få vækket . 
— har du været her inde ? spurgte Xenius og gned sine øjne endnu en gang . 
— ja vel har jeg det . Jeg har kaldt på dig oven i købet . Men nu skal du skynde dig lidt , klokken er bleven mange . 

Carls lille kjoleklædte person klarede endelig xenius's tanker op . Han sagde ikke noget , men i en fart klædte han sig om . Da han endelig var færdig og til sidst havde fået sine tre uadskillelige violer hæftet i kjolens silkeopslag , gik de ind for at sige farvel . 
Tanten var den samme som altid — mild og venlig . Men i onklens øjne , syntes Xenius , der var et udtryk , han ikke før havde set . Noget på en gang strengt og bedrøvet . 
Og hans stemme lød så fremmed , da han sagde : 
— god fornøjelse , drenge ! Mor jer nu godt ! Men én ting må i ikke glemme , og det er , at livet ikke blot består af morskab . Husk på det , hører i , glem ikke at bestille noget 1 
Carl forsikrede ham straks , at det kunne aldrig falde ham ind . Han skulle nok passe sine ting — først og fremmesti 

han passede også sin manuduktør hver evige eneste dag . At manuduktøren var  « bernina »  fortalte han derimod ikke . 
Xenius sagde ikke noget , men nikkede stille farvel  .  .  . 
Ude i entréen kom Ingeborg ham i møde . Også hun så bedrøvet ud , syntes han . Og han vendte hovedet til den anden side .  , 
men Ingeborg standsede ham og spurgte — som hun altid plejede — om hans moder ikke havde skrevet noget  « nyt »  . 
Det var ham , som følte han et stik lige ind i hjertet . Han turde ikke se på hende . Hans stemme skælvede lidt , da han sagde : nej ! 
Carl kaldte på ham nede på trappen . Og han skyndte sig ud . 
Da de hen ad morgenstunden kom hjem igen , var de fulde . Carl kunne ikke en gang gå lige . Straks , de var kommen 

indenfor , kastede han sig på sengen , og et øjeblik efter genlød stuen af en snorkende lyd . 
Xenius gik ind til sig selv og tændte lampen . Det gjorde ondt i hans hoved , og hans hænder rystede . Han var længe om at sætte glasset på igen . Just da det lykkedes , stak brevet ham i øjnene . Han famlede efter det . Tog et par gange ved siden . Så greb han det og fik det rystende brækket og begyndte at læse ; 
min eneste dreng ! 
Jeg er syg og kan slet ikke skrive . Men jeg vil bede dig komme med det samme . Jeg mærker det , som skal jeg dø . Men inden jeg går bort , må jeg se dig igen , og derfor , lille Xenius , må du komme straks . 
Din 
mor . 

han læste det igennem — gang efter gang . Forstod det slet ikke . Hvad var det , hun skrev ? Han læste igen . Kæmpende med søvnen arbejdede han sig igennem det — bogstav for bogstav — ord for ord . 
Så faldt han om i stolen og græd . — syg , syg — hans moder syg ! 
Hans tanker klaredes . Alt stod nu for ham i virkelighedens kolde , skarpe lys . 
Han græd , så hele hans legeme rystede — voldsomt , krampagtigt . Han rev sig i håret og borede neglene ind i sine kinder , mens han vuggede frem og tilbage . 
Han så hende for sig , lille og syg i den store seng . Han så hende lide , stille , tål modigt , så hende længes — vente og længes den lange , mørke nat . 
I et nu sprang han op , turde ikke være ene . Gik mod døren til Carl , der snorkede højere og højere . Han kaldte på ham og ruskede ham i skulderen . 

kaldte bønligt og bedende . Til sidst råbte han det frem : 
— Carl  .  .  . Carll 
men Carl sov som en sten — med åben mund og tørre , brændende læber . 
Da styrtede han ind gennem stuerne . Et menneske måtte han se , et levende væsen , der kunne høre ham tale — et menneske , til hvem han kunne jamre sin smærte ud , til hvem han kunne fordømme sig selv i de hårdeste udtryk . 
Foran onklens og tantens soveværelse stod han stille og lyttede . Ingen lyd ! Listende sig på tæerne gik han videre ud ad den lange gang . Længe stod han udenfor Ingeborgs værelse . Ro også der ! En gravens tavse fred ! 
Nej , nej , han holdt det ikke ud ! Han måtte tale , han måtte høre en stemme . Men til Ingeborg kunne han jo slet ikke gå ! Og han vendte om . 
Gennem gangen og stuerne gik han 

tilbage . Dog ikke længe efter stod han atter udenfor hendes dør . Og efter en kamp , der kun varede sekunder , men for ham syntes en evighed lang , rev han pludselig døren op . 
Og så lå han på knæ foran hendes seng . 
— å , Ingeborg  .  .  . Ingeborg 1 
angst —  ,som i vildelse — for hun op . Hun hverken råbte eller skreg . Tavs stirrede hun ud i mørket . 
Men han kaldte igen så bedende ømt — hendes navn ! 
Da sagde hun stille : 
— Xenius , er det dig ?  .  .  . Hvad vil du dog , Xenius ? 
Hendes stemme gjorde ham så underlig mild . Han følte det , som kom der fred over ham med det samme , en vederkvægende ro . 
— Ingeborg , hviskedee han , mens tårerne nu stille trillede ned ad hans kinder , 

jeg har løjet for dig ! Jeg havde slet ikke læst det brev fra mor , da du spurgte mig om det . Men nu har jeg læst — og nu  .  .  . 
— så , Xenius , så ! 
— nu er mor måske død , Ingeborg . 
Han følte hendes arme om sin Hals , han mærkede hendes læber mod sin mund . Han lænede sit hoved mod hendes unge bryst , og han hvilte så uendelig blødt . 
Da strøg hun sin hånd hen over hans hår , og hendes stemme var som kvalt af gråd : 
— gå nu , Xenius  .  .  .  . så kommer jeg ind til dig ! 
Han rejste sig straks , men før han gik , følte han endnu en gang hendes friske , varme læber mod sin mund . 

Viii . 
Da huset vågnede , blev der bestyrtelse . Onklen var tavs . Han hadede døden og det var ham , som følte han den , dér i stuerne — usynligt svævende om . 
Tanten besluttede , at Ingeborg skulle rejse med Xenius . Hun kunne pleje og passe den syge tante . Og da Ingeborg selv ikke havde noget derimod , gav onklen også sit ja , skønt det for ham var et næsten uudholdeligt savn ikke at have børnene om sig , når han hen ad aften kom hjem fra kontoret . 
De kom afsted med morgentoget — efter et utal af formaninger om at være 

forsigtige , passe godt på og endelig ikke blive forkølede . 
Xenius lovede , at han skulle være omhyggelig for hende , og da han sagde det , mærkede han , at en fin rødme steg op i hendes kinder . Deres øjne mødtes , og han følte selv , at han blev varm . Længe talte de ikke , mens toget i susende fart for over marker , forbi små , lavhusede landsbyer og gennem store , milelange skove , hvor sneen glimtede i solens matte skær . 
Pludselig vendte Ingeborg hovedet om imod ham og så længe alvorligt på ham . 
Han mærkede det godt , følte det , som brændte hendes blik , men han ville ikke se på hende igen , og han kiggede uafbrudt ud gennem de letduggede ruder . 
Da sagde hun : 
— Xenius ! 
Da drejede han hovedet . 
— du er træt , Xenius  ! 

— ja . 
— du skulle se at sove lidt . 
— jeg kan ikke . 
Hun sad igen lidt stille . Så tog hun pludselig hans hånd . Og hendes stemme klang bedrøvet : 
— Xenius  .  . . . du skulle ikke komme så meget sammen med Carls venner . 
Det for igennem ham . Hvad vidste hun ? Hvad mente hun ? Hvad tænkte hun vel egentlig ? 
— hvorfor ikke ? spurgte han og vendte blikket ud mod de snedækte marker . 
•— du kan ikke tåle det ! 
— tåle det ? 
— ja , Xenius . Dine øjne er altid trætte nu , dine kinder så underlig hule . 
— måske jeg læser for meget ? 
Hun slap hans hånd og rykkede sig tilbage i sædet . Først længe efter sagde hun det tungt : 
— at du nu vil lyve foi- mig igen ! 

han satte sig over hos hende . Han greb hendes hånd , og idet han trykkede den fast , spurgte han hastigt  : 
— hvad véd du da ? 
— alt . 
—• og hvem har sagt det ? 
— ingen . 
Han blev som lamslået . Tanker stormede ind på ham , tanker , der fik hans trætte hjerne til at arbejde . Hun vidste alt , alt ! Og ingen ting havde hun sagt . Stille havde hun gået med det , gemt på det og lidt derved . 
Han blev så blød om hjertet , at han kunne givet sig til at græde . Han mærkede det i struben , der snørede sig sammen . Hun syntes ham så voksen og så klog , og han undredes over , at det ikke var mere end tre måneder siden , han havde fulgt hende , da hun for sidste gang gik til præsten forinden konfirmationen . 

— Ingeborg ! sagde han blot og så hende dybt ind i øjnene . 
Der var bøn om tilgivelse i det ene ord , der var løfte og håb , der var alt i det ene ord . Nætop det skulle han sige , det og slet ikke noget andet ! Inge-borgs øjne ligesom duggedes af tårer , om hendes læber krusede der sig et smil , og hun trykkede taknemmelig hans hånd . 
De talte ikke mere . Men de følte det , som tænkte den ene nætop det samme , som den anden , som var i denne stund hver tankespire fælles . 
Ved den lille uanselige købstadstation , hvis tømmervægge vare overklistrede med reklameplakater i alle mulige farver , vare de de eneste , der stod ud . Den lille , tykke stationsforstander , der længe før toget kom , havde trampet op og ned ad perronen for at få varme i kroppen , tog elegant til kasketten , bøjende sig let forover . 

« løjtnanten »  kaldtes han altid . Og han var stolt af den titel . Flan havde fået den i krigen — og ikke ved ganske simpelt at aftjene sin værnepligt . Havde dét været tilfældet , skulle han ha’ bedt sig fri for at tituleres sådan , plejede han at sige , nu da hver en diskespringer blærede sig med løjtnantstitlen . 
Xenius hilste alvorligt igen og gik ind gennem den lille ventesal , hvis stole og sofa , bord og vandstel og den gamle slidte bibel , han kendte så inderlig godt . I alle de år , han havde levet , havde den ventesal set sådan ud . 
Ingeborg fulgte ham . Nu , han gik foran hende , kunne hun ikke tage øjnene fra ham . Så smuk han så ud ! Slank og smidig ! Og den gang , han havde , var for hende noget af det kønneste , hun havde set . 
Xenius ville bestille en vogn . Men hun ville hellere gå . Flun trængte til at 

« røre sig »  , sagde hun og sendte ham et blik , der ligesom fyldte ham med varme . 
Han tog hendes arm og lagde den i sin . Så gik de bedre , sagde han og smilte . Hun lod den ligge , forsøgte slet ikke at trække den til sig igen . En gang imellem mærkede hun , at han trykkede den svagt . 
Det var stille frost . Luften var klar , men så kold , at den bed . Sneen knirkede under fødderne på dem , men hen over markerne hvilte den ren og skinnende hvid . 
Der var fred over alt , fred , som der kun kan være på landet , en fred , der på bybeboeren , som til daglig kun kender til gadernes Mylr af mennesker og vogne , deres støj og larm , virker endnu mere gribende . 
Den sænkede sig også over Ingeborg og Xenius . De følte den om sig og i sig , ind i deres inderste sjæl . 
I begyndelsen gik de hurtig til . Det galdt for Xenius at komme hjem så snart 

som muligt , for at moderen ikke skulle længes mere . Men jo længere de kom frem , jo langsommere blev deres gang . Hvert øjeblik måtte han stå stille og se sig om . 
Hver plet kendte han , hver lille sti , hver lille høj . Alt var så gammelt kendt , markerne og vejene , gårdene og hytterne , og ledet ved skoven , hvor han så ofte havde siddet , når sommervarmen trykkede ham på turen hjem fra skolen . 
I timer havde han kunnet sidde dér og set på himlens blå , på lys-grønne blade i de gamle træers kroner , der kastede skygger over vejens grus . Og om ham havde fugle pippet , fra gren til gren , bier havde summet om kap med store fluer og myggene havde sværmet i solens stærke glans . 
En længsel efter tiden dengang , efter alt , hvad den gav , de store glæder og de bitte sorger , greb ham og fyldte ham 

med en underlig tung bedrøvelse , der lagde sig knugende over hans hjerte . Hvor havde han været lykkelig ! Og han sukkede tungt . 
Ingeborg så blot på ham . Og han følte , hun forstod ham . Han tog hendes hænder i sine og så hende langt ind i øjnene . 
— jeg elsker dig , Ingeborg , sagde han pludselig og ligesom stødende ordene ud . 
Hun lagde sine arme om hans Hals og rakte ham sine læber . 
Han Kyssede dem — længe ! Korte Kys og lange Kys , Kys , der ejede ungdommens varme og liv . 
— Xenius , jeg har holdt af dig — altid , begyndte hun , da hun endelig kunne komme lidt til orde . I skolen , hvor alle mine kammerater vare forelskede i lærerne , var dit billede altid gemt hos mig . Præsten , der konfirmerede os , var de enige om at forgude , enten elskede de ham til 

raseri , eller de  « sværmede »  for ham i stilhed . Også da , Xenius , var du hos mig , og jeg hverken elskede eller  « sværmede »  for min præst . Der findes mennesker , som aldrig lære en stor følelse at kende , og der findes mennesker , som allerede som børn komme i sådan følelses vold . Dem slipper den så aldrig igen . Hele deres liv vil være præget af den . Til disse mennesker hører jeg . Om jeg blev lykkelig eller ej , det vidste jeg ikke . Men det vidste jeg — så ung jeg end er — at aldrig kom jeg til at holde af nogen anden end dig ! 
— holder du virkelig så meget af mig ? sagde han stille , rørt over hendes ord , grebet af hendes stemmes klang . 
Hun nikkede kun . 
— men det fortjener jeg jo slet ikke ! 
— nej , det gør du ikke ! Men jeg han jo ikke andet ! 
Hun så så åbent på ham med de 

store , dybe øjne , der både lo og græd , mens munden ene smilte . 
Lian kyssede hendes tårer bort . Og de gik videre . 
Langt borte lød klang fra kirkeklokken . Regelmæssige faldt slagene og klang ud over landet . Xenius kendte den lyd . Højtidelig havde den altid syntes ham . Som var det døden , der kaldte ! Fra barnsben havde han hørt de vangede-klokker ringe både til gudstjeneste , brylluper og begravelser , og skønt han meget godt vidste , at det var gamle Niels Klausen , der stod oppe i tårnet og kimede løs , han havde dog altid haft en fornemmelse , som var det døden , der ringede . 
Som lyn farer gennem luften og borer sig i jorden — ubeskrivelig hurtigt — sådan for den tanke gennem hans hjerne og gravede sig ind , at hans moder nu var død . Han kunne ikke løsrive sig fra den . Smældende borede den sig dybere og dy 

bere ind , flængede i hans hjerte , som blev det stukket af tusinde knive . 
Og da han stod på den sidste bakke og så det lille  « enkesæde »  ligge dernede , men uden hende ved havelågen — viftende , som da han kom fra eksamen — da faldt han sammen i dyb fortvivlelse og hulkede som et barn . 
Ingeborg lod ham græde , talte slet ikke til ham . Først da gråden stilnede og han begyndte at blive rolig igen , sagde hun det dæmpet , men med fasthed i stemmen  : 
— kom så , Xenius , nu går vi ned til din mor ! 
Han tørrede straks øjnene , tog hendes hånd og fulgte med ned ad bakken . Men da de stod ved havelågen , vendte han sig mod hende og næsten hviskedee det frem  : 
— Ingeborg , du ved ikke , hvor glad jeg er for , at du er med . 

hun klappede ham hen over hånden , og skubbede ham lempeligt ind . Hendes hjerte bankede og hendes øjne tindrede af jubel over de ord . 
Så var de der endelig ! En ældre kone , han aldrig havde set før , lukkede ham op og spurgte , hvem de var . En underlig tomhedsfølelse skød op i Xenius . Fremmed følte han sig allerede i sit eget hjem . 
Da han sagde , hvem han var , blev konen snakkesalig . Ustanselig løb munden på hende , og hun korsede sig i høje toner over , at han virkelig var fruens søn . 
Xenius blev utålmodig og sagde kort : 
— jeg kan vel gå ind til mor med det samme ? 
Konen satte et forbavset ansigt op . Det kunne han begribeligvis godt ! Men fruen kendte ham såmænd ikke , føjede hun ligesom lidt vigtigt til . Hun fandt 

ham ikke høflig nok og søgte at såre ham en liile kende . 
— kender mor mig ikke ? 
Hans stemme knækkede , han følte blodet blive koldt som is , og benene vaklede , som skulle han falde om . 
— kender mor mig ikke ? 
Konen rystede ganske roligt på hovedet . Men da hun så , hvor nær han tog sig det , blev hendes stemme mere blød , og hun fortalte : 
—- da fruen havde sendt det lille brev afsted — at hun havde haft kræfter til det , gik over hendes forstand — da lå hun længe stille og hviskedee kun en gang imellem navnet : Xenius 1 men pludselig med et blev hun ligesom rasende — råbte og skreg — kaldte i det uendelige : Xenius , Xenius ! Sådan blev hun længe ved , men nu til morgen er hun bleven stille igen . Hun rører sig næsten ikke , og øjnene er begyndt at blive brustne . 

Xenius stod som var han bleven stum — stiv som en støtte . Tanker fløj igennem hans hjerne og stak og pinte ham , så sjælen våndede sig af smærte . Han begreb det ikke . At gud , hvis han var der , kunne være så hård . For vel fortjente han en straf ,* men at hun , der livet langt kun havde været god og kærlig , opofrende til det yderste , skulle straffes så hårdt , at hun , der nu havde længtes og lidt , slet ikke skulle få den længsel stillet , slet ikke få de smærter dulmet , før døden — den kolde , hårde død — tog hende i sine arme og førte hende bort til det store mørke , det ubekendte , fremmede , hvor alle — tidlig eller silde — måtte vandre hen — det forstod han ikke ! 
Var det da ikke uretfærdigt ? Var det da ikke grusomt af en gud , der skulle være god og mild ? Hvor ville han så ikke ønske , hun var død , før han kom ! 
— ja , vil Herren så ind ? 

hans øjne for forvirret rundt — et sekund ! Så rettede han sig op , tog sig af al magt sammen — og fulgte konen . 
Der var halvmørkt derinde . En stram sygeluft , blandet med lugtende mediciner , slog ham i møde , straks han kom ind . Han standsede lidt ved døren og trak vejret tungt . 
Herregud , der lå hun — hans moder ! Så lille og spinkel , gemt under den store dyne . Kun hovedet — så bitte , bitte — tittede frem og viste et par brustne øjne i de dybe , mørke huler . De gled rundt i stuen , ligesom søgende noget . Hvad søgte de ? Hvem søgte de ? Ham naturligvis ! Og han skyndte sig hen til sengen . 
— mor  .  .  .  . lille mor ! kaldte han og søgte under dynen hendes magre , hvide hånd . Han trykkede den i sine , han førte den til sine læber , og mens de salte tårer i stride strømme banede sig vej fra hans øjne , gled ned ad kinderne og 

faldt på dynen , som de gjorde våd , blev han ved at gentage : 
— mor  .  .  .  . lille mor ! 
Hun hørte det ikke . Hun så ingen ting . Uafladelig gled hendes øjne rundt i stuen , søgende , bestandig søgende . 
Blikket var brustent og hun så ingen ting . 
Kun én gang , syntes han , hun så på ham , mens der om hendes læber dannede sig et smil . Han ville fange det blik , gemme det smil . Men da han rigtig så til , var der intet blik i hendes øjne , og intet smil på hendes læber . 
Han blev siddende til det blev aften , og natten nærmede sig med stærke fjed . Han hverken spiste eller drak . Først over midnat faldt hendes øjne i , og hendes legeme blev koldt . Stille gik hun bort — uden et øjeblik at være kommen til sig selv . 

da faldt han ganske sammen , og lod sig villig lede ud af stuen . 
Først langt hen mod den næste dags aften vågnede han igen . Tungt — uden drømme havde han sovet de mange timer . Han rejste sig op i sengen og stirrede ud af vinduet på de bløde , hvide snefnug , der i talrig mængde hvirvledes rundt i luften . Han stirrede længe tanketom og doven , mens mørket sænkede sig over markerne og haven og skoven i det fjærne . 
Søvnen havde styrket ham , men han følte sig så tom i hjærnen , som kunne den slet ikke arbejde , slet ikke tænke den bitterste tanke ud . 
At hans moder var død , det vidste han dog , men han undrede sig over , at han nu ikke følte mere sorg . Det var ham , som var det ikke ham , det vedkom . Han næsten ærgrede sig over sig selv — så 

dan som han havde været den foregående dag ! Hysterisk kaldte han det selv , og han havde ligesom en ubehagelig smag i munden . 
Han gned sig i øjnene og begyndte at klæde sig på . Langsomt gik det for sig , mens hjærnen klaredes lidt efter lidt . Han syntes nok , at det var sørgeligt med moderen , syntes nok , hun skulle kendt ham blot en eneste gang . Men sorgen greb ham ikke , slog ikke rødder i hans hjerte . Hvem vidste — måske var det meget bedre , at hun ikke havde kendt ham ? Måske hun havde spurgt om så meget ellers ? Om han var flittig ? Om han ikke læste for meget o . s . v . , o . s . v . ? Ja , det var godt , hun ikke havde kendt ham . Han måtte jo have sagt en løgn , og lyve ved en dødsseng syntes ham for oprørende . Ja , det var godt , det var godt , at han blev sparet for det . 
Ingeborg , der havde hørt ham vandre 

op og ned ad gulvet , gik op til ham og bankede på døren . Et underligt koldt : kom ind ! lød for hendes øren , og hun lukkede op . 
Hun ville have kysset ham og søgt at trøste ham en smule . Men da hun så ham , blev hun skuffet , og ordene døde på hendes læber . Var det den samme Xenius , hun havde set så sønderknust , fortvivlet ? Den samme Xenius , der havde sagt , hvor er jeg glad , at du er med ! ? Nej , nej , liam var det ikke — og dog var det ham , kun så forandret , så ulig sig selv ! Hans øjne lyste , kolde og skarpe , hende i møde og munden viste lede , men ingen sorg — og slet ingen kærlighed  ! 
— hvad vil du , Ingeborg ? 
Hans stemme lød hård og han mærkede det selv . Han så , at han sårede hende , så skuffelsen tegne sig i hendes øjne , så munden , der trak op for den frembrydende gråd . Han så det godt — 

altsammen ! Han vidste også , at blot han sagde ét venligt ord , ville hun straks kaste sig om halsen på ham og være sød og mild og henrykt for det ord . Men han så kun på hende og sagde ingen ting . Da vendte hun sig om og gik . Og han kaldte ikke . Nede fra trapperne hørte han en sagte hulken . 
Hvorfor var han sådan ? Var han blevet blottet for hver gnist af følelse ? Var alt da i ham nu kun en smertende tomhed , en lede , der gjorde syg , så livet om ham blev ham en pine blot ? Han forstod det ikke , han kendte slet ikke sig selv . Mest lyst havde han til at gå sin vej , bort til et afsides sted , hvor ingen kendte ham , og han heller ingen igen , et sted , hvor han fik lov til at være ene — ene , uden næsvise blikke , der gloede på ham , uden nysgerrige spørgsmål fra hver nysgerrig sjæl . 
Han gik langsomt ned ad trappen og 

ville liste sig ud . Men just , som han åbnede døren , kom præsten ind gennem haven . Han ville lukke døren i en fart igen , men præsten havde set ham og vinkede ad ham . 
Så måtte han blive og tålmodig ! høre på de trøstens ord , den præstemand gav ham med sin salvelsesfulde stemme . Han måtte lægge sit ansigt i alvorlige folder , skønt han hvert øjeblik stod p'are for at briste i latter , når han så på velærværdighedens himmelvendte , deltagende øjne . At han ikke havde mod nok til at bede sig fri for hans præken , som han vidste var ordskvalder fra ende til anden ! Herregud , herregud — hvor var han en ynkelig fyr . 
— skal vi gå ind og bede en bøn sammen hos vor kære afdøde ? 
Han , bede bøn ! Føj ! Sammen med præsten og ved moderens lig ! Fy føj ! 

han blev ækel ved tanken . Men han nikkede dog og fulgte roligt med . 
En Duft af gran , af violer og roser fyldte den lille stue , der kun oplystes af to brændende lys ved moderens snehvide leje . Hendes ansigt var blegt , men uendelig mildt , som sov hun en rolig søvn , og hænderne — så magre og hvide — hvilte foldede over salmebogen på brystet . 
Xenius kunne slet ikke begribe , at hun var død . Hvert øjeblik ventede han , hun måtte rejse sig op og se på ham med de gode , kære øjne . Han stirrede ufravendt på hende , mens præsten tyggede sin bøn igennem , den , der gled forbi ham , som indholdsløse ord , der slet ikke var rettet til ham . 
Men jo længere han så på de kendte træk , begyndte det hårde i ham at tø bort . Minde på minde steg frem i hans 

tanker , tusinde minder i broget flok , minder om sorger og minder om glæder , minder om alt , de havde levet sammen . 
Og atter blødgjordes han helt . En tåre piplede frem i det ene øje , en fulgte efter i det andet straks , og efter disse kom der atter en — en efter en i hastigt løb ! 
Så var præsten glad — glad over den magt , hans ord havde haft , stolt over den virkning , de nu havde gjort . 
Og i løftet stemning gik han atter hjem . 
Ingeborg kom ind , og  « trak »  næsten Xenius ud . Han ville det ikke . Han ville se , blive ved at se — de træk , som nu kisten skulle dække over . Men hun var den stærke og hun fik ham ud , og hun gav ham mad , hun tvang ham til at spise . Hun sørgede for ham , som var han et lille barn , der trængte til en , der 

kunne lede dets vej , et lille barn , der skulle passes og plejes . 
Og han rørtes igen over hendes kærlighed til ham . Da deres øjne mødtes , var der tak i hans blik . 

Ix . 
Xenius vendte snart tilbage til sit gamle liv . Han havde tænkt fuldstændig at bryde dermed , når han kom tilbage til København . Men lysten havde været stærkere end viljen , og ikke længe efter gled han ind i de gamle forhold . 
« bladet »  gik daglig ud i — guderne må vide , hvor mange tusinde eksemplarer ! Måske var det ikke bange for at tage munden for fuld . Over alt i byen , på gadehjørner , på gavlene af husene , på hvert et plankeværk , der rejstes rundt om byggegrunde , gårde og haver — prangede  « bladets »  navn med dets svimlende antal eksemplarer . 

det kostede penge , som den  « kælne »  måtte ud med . En gang imellem sukkede han nok lidt derved og klagede sig så småt til  « flaben »  . Men  « p'iaben »  trøstede ham og klappede ham på skulderen . 
— vent , sagde han , vent , kære ven ! De kommer rigeligt igen , de penge , du giver ud ! 
Den  « kælne »  måtte stadig blive ved at give ud . Som hungrende ulve styrtede den hele stab af medarbejdere sig over ham . Penge , penge  ! Penge ville de have alle sammen ! 
« flaben »  sagde : vent , de kommer igen ! Han ventede tålmodigt og betalte hver sit . 
Xenius fik det hverv at behandle varietéerne . Han skulle  « rakke ned efter noder »  uden hensyn til om det virkelig var dårligt eller ej . Hele varietélivet trængte til en grundig omkalfatring , en fuldstændig omorganisation , sagde  « redaktionen »  , og Xenius havde blot at rette 

sig derefter . Hans personlige skøn kom aldeles ikke sagen ved . Humbug , sagde han ofte til sig selv , men rakkede dog troligt ned , hver evige eneste gang . 
Æstimeret var  « bladet »  absolut ikke . Nogle ærgrede sig over det , navnlig dem , det faldt over med en utrættelig vedholdenhed — andre morede det derimod og kaldte dets medarbejdere for  « børn »  , der  « legede »  . Kun enkelte satte pris på de  « literære »  bidrag , som det daglig opvartede med , og som altid grænsede op til det slibrige , tvetydige , og som — skrevet snart af den ene , snart af den anden — dog så forunderligt lignede hinanden , at man skulle tro dem skrevet af en og samme person . 
En efterårsaften skulle Xenius i  « kisten »  . 
Det blæste en skarp , kold blæst . Tunge blåsorte skyer jog hen over himlen og 

fik de visne blade til at danse hen ad stien , han gik . 
En sukkende lyd lød gennem de halvnøgne trær , blad faldt efter blad , gren knækkede efter gren , og oppe i luften fløj store , mørke fugle med stærke susende vingeslag . 
Xenius tog kraven op om ørene , stak hænderne i lommerne , og med lange skridt skyndte han sig ud til det kendte sted . 
Han var glad ved at komme indenfor . Dér var lunt og varmt , og han kunne næsten ikke rigtig selv forstå det , men nu fandt han endogså , at der var ganske hyggeligt . Når han tænkte på den første aften , han havde været der , kunne han ikke lade være at smile . 
« direktøren »  hilste ærbødigt og venligt på ham , som bad han ham om ikke at tage for strengt på  « damerne »  . 

Xenius hilste igen , høfligt , men temmelig kort . Han følte en aristokratisk overlegenhed over for de herrer  « direktører »  , hvis evigt smilende ansigter var ham oprigtigt imod . 
Han slog sig ned på en af de reserverede pladser , hvorefter han påtaget uinteresseret fulgte præstationerne på scenen . 
Da han havde drukket sin første absint , kom lysten til at beruse sig op i ham , en lyst , der greb ham oftere og oftere , når han var ude . Toddy efter toddy tyllede han i sig , og da klokken slog 12 , slugte han i et drag en sidste absint . 
Langsomt rejste han sig og slentrede afsted . 
Udenfor stod et par småklynger af unge , højrøstede herrer , der øjensynlig ventede for at hilse på  « damerne »  , når de efter endt omklædning kom ud . 
Lidt afsides havde en ældre gentleman 

taget stade . Han lænede sig til en lygtepæl og svippede i luften med sin stok . 
Xenius stillede sig også op . Han så fra den ene til den anden . Let omtåget , som han var , følte han med velbehag den skarpe , kolde blæst . 
Den første  « dame »  styrede sin gang raskt forbi klyngerne og gik straks hen til den ældre herre , der fløjtende kaldte på en vogn . 
Snart efter kom de andre  « damer »  . To—tre** stykker fulgtes ad . Klyn-gerne lettede på hattene og slog kreds om dem .  , 
i munter støjende stemning drog de indad mod byen . 
Xenius ville lige til at følge efter , da i det samme endnu en  « dame »  kom ud fra den gamle hytte . 
Hun så sig forbavset , ligesom skuffet om . Gik et par gange frem og tilbage , indtil hun — mumlende et eller andet -småresolut 

drejede om og skyndte sig ned ad mod Vesterbro . 
Xenius gik efter hende . Han gjorde det aldeles uvilkårlig , uden at betænke sig . Da han trådte hen på siden af hende , lettede han ganske svagt på hatten og sagde god aften . 
Hun vendte hovedet til den anden side og svarede ikke . 
— god aften , frøken , gentog Xenius . 
— jeg kender dem ikke ! mumlede hun mellem tænderne . 
— men jeg kender dem ! Og jeg skal i morgen ha' den fornøjelse at rose dem for deres sang ? 
— hva' vil det sige ? sagde hun og så for første gange lige på ham . 
— jeg  « skriver »   ! 
— hvor ? 
— i  « bladet »  . 
— så—å ? sagde hun og hvedes op . Hun blev venlig og snakkelysten , og søgte 

på alle mulige måder at gøre sig så elskværdig som muligt . Da de stod ved hendes gadedør i en af de skumle , snorlige sidegader , der fører fra Vesterbrogade ned mod kalvebodstrand , inviterede hun ham endda op med sig . 
Xenius sagde ikke nej . Heller ikke havde han tænkt sig noget andet . Hvad skulle han ellers have fulgt hende for ? 
Hun ledte ham op ad nogle smalle , stinkende trapper , hen ad lange gange med døre så mange , som han aldrig før havde set . 
— de bor højt til vejrs , frøken , sagde Xenius stønnende og standsede lidt . 
— tja-al .  .  . Kunsten lønner ikke bedre ! 
Hun lo , og hendes latter var mærkværdig køn . Den virkede smittende , så også han måtte le . 
Pludselig trykkede han hende til sig — lidenskabeligt , heftigt . Og han indåndede med behag den Duft af patchouly , 

der strømmede ud fra hendes hår , hendes Hals , hendes bryst , ja , hele hendes legeme , den patchouly-duft , han vidste var simpel , men dog så bedøvende dejlig . 
Hun slog sine arme om hans Hals , og hendes fyldige læber sugede lange Kys på hans halvt-åbne mund . 
Han lænede sig tilbage mod muren og lukkede sine øjne . Han næsten faldt hen under kyssenes magt . 
— du er sød , er du ! Dig kan jeg godt lide ! sagde hun og trykkede sig endnu tættere ind til ham . 
— synes de ? 
— ja meget sød----------------og så har 
du sådan et fint lille skæg ! 
— jeg har jo ikke noget skæg , lo Xenius . 
— hvad kalder du da det ? 
Liun strøg sin hånd hen over hans mund . 
— dun ! 

— dun  ! Nå ja , det er rigtigt . Men dun er også meget , meget bedre end skæg . 
— hvorfor det ? 
— de stikker ikke , når man kysser . 
Og hun kyssede ham igen . Men pludselig rev hun sig løs , stønnende frem : 
— ikke nu ! Ikke nu ! 
Så tog hun igen hans hånd og ledte ham videre , indtil de stod udenfor den sidste dør i den lange , mørke gang . 
— her er min rede , sagde hun og skubbede ham ind i den kvalme , lille stue . 
Først , da dagskæret begyndte at trænge ind gennem de hullede Gardiner , og hanerne alt længe havde galet om kap i nabogår-denes skure , fik han lov til at gå . 
Hun ville Kysse ham til farvel , men han var mættet af hendes kærtegn , næsten vammel ved hendes Kys . Hendes hår var filtret sammen , og hendes teint var 

ufrisk og grå . Han nikkede blot til hende og lukkede sig selv ud . 
Hvor var han dog træt ! Hvor var han dog træt ! Han ævnede næppe at flytte benene , der smertede ømt for hvert skridt , han tog . Søvnig og gabende så han sig . om efter en vogn . Men der var ingen at øjne , så langt han kunne se . Å gud , å gud , hvor var han dog træt . 
Kvinder og mænd gik til deres arbejde  . . Fabrikerne og værkstederne eller hvor det nu var — og alle vare de friske og så raske at se til . Nu havde de sovet deres gode søvn , nu begyndte de dagen med fornyede kræfter . 
Føj , hvor det var ækelt ! Der slæbte han møjsommeligt sig frem , forvåget og udmattet , brungrå i huden og med søvnige øjne . Han kunne næsten ikke holde sig oprejst , hvert øjeblik dukkede hovedet ned mellem skuldrene og øjnene lukkedes halvt . 

langt borte i gaden hørte han en rumlen som af en tungtlæsset vogn . Den gav genlyd på gadens dårlige stenbro . Han vendte sig om og så en renovationsvogn komme kørende med to sammenkrøbne skikkelser på bukken . Kusken sad og røg på en stumpet pibe , mens den anden slumrede ved hans side . 
— høj , råbte Xenius , må jeg køre med ? 
Han betænkte sig ikke et øjeblik . Han var så træt , at han kunne ladet sig falde om med det samme . 
— må jeg køre med ? bad han endnu en gang , da det ikke lod til , at kusken ænsede det . 
Den slumrende åbnede øjnene en lille kende , og med en hæs , drukken stemme hvæsede han det frem : 
— hold kæft , din han-laps 1 se bare til , han piller af ! ellers — — — 
så var de borte , og Xenius kunne 

ikke høre mere . Han stod som forstenet og så efter vognen , der blev mindre og mindre , jo længere den kom bort . Først da den drejede om et hjørne langt ude , rystede han på hovedet og begyndte så småt at traske hjemad igen . 

X . 
Det var en forårsdag med høj , blå himmel og små bitte flossede skyer , der i hurtig fart for gennem den friske , kølige luft . 
Xenius , der skulle ind på redaktionskontoret med en artikel , vendte pludselig om , gav redaktionskontoret og artiklen en god dag og vandrede ud ad landet til . 
Han var led og ked af det hele . Hvad førte det til ? Hvordan skulle enden blive ? Ruin , ruin ! Han så det så klart , følte det , hvordan han dag efter dag gled længere og længere ned ad det farlige skråplan , han var kommen ind på . Hvor 

ofte havde han ikke sagt til sig selv , at nu skulle det være slut med det liv , han førte ? Hvor ofte havde han ikke lovet sig selv at tage sig sammen , rive sig ud af alt , der nu var hans liv , og begynde forfra , helt forfra , på et eller andet , der blot ikke var journalistik . Ak , så ofte , at han slet ikke troede det længer ! 
Så slappet var han blevet , så blottet for energi , at alle hans løfter var for intet at regne — som tomme slag ud i luften ! 
Da han var kommen udenfor byen , fulgte han et stykke den brede , lige hovedlandevej . Men snart slog han ind på en græsgroet markvej , der bugtede sig mellem grønne , duftende marker , hvor køer lå dvaske og tyggede drøv , og sorte gødede jorder , hvor tunge plove skar snorlige furer . 
Han så på hestene , der , fede og glinsende , viftede fluerne væk med de lange 

haler , han så på markerne , der grønnedes omkring ham , på lærkerne , der sang og hævede sig mod himlen , på kragerne og stærene , der fangede store orme i de nyskårne furer . 
Og en tung bedrøvelse sænkede sig over ham . Hvor kunne dog livet være lyst og let ! Men for ham var det bittert , så trist og forspildt . For hver evige dag ty nged det ham mere , for hver evige dag blev hans livslede større . 
Han så sig omkring — og hos karlen , der pløjede , hos bonden , der kørte på vejen derude , hos pigen , der kom bærende på de tunge spande , hos dem alle læste han den rolige lykke , han selv havde kendt , før han kom ind til København . Og han spurgte sig selv , hvordan det kunne være ? Hvad var grunden dertil ? Hvor kunne de alle se så tilfredse ud ? 
Da slog det ham pludseligt , og han vidste det sikkert : det var arbejdets skyld . 

arbejde , arbejde ! — kun ved det kunne lykken findes ! 
Og han tænkte på de år , han havde levet i byen , på dagene og nætterne , på hele sit liv . 
Han måtte le , når han tænkte på , hvad han . havde arbejdet . En artikel , en novelle eller et lille bitte digt ! Og for hvem ? Og for hvad ? Hvad var hans mening vel egentlig dermed ? 
Han slog til en sten , så den susede gennem luften . At spille herre og drive — gi’ kavaleren og drive ! Det var vel det hele , som han havde villet ! Men nu var det slut ! Og han bandte derpå ! Nu skulle han tage fat , nu skulle han arbejde , nu skulle han føre igennem , hvad han ikke før havde kunnet ! 
Og han vendte hjemad mod byen igen . 
Han tog lange skridt , skyndte sig alt , hvad han kunne . Det var , som var han bange for at glemme igen , hvad han nu 

havde svoret — bange for at falde tilbage . han næsten løb til sidst , mens stærene fløjtede og lærkerne sang , idet de steg højere og højere op . 
Han gik ind til byen , til onklens kontor , måtte ha’ sagt med det samme , hvad der fyldte hans sind . 
— er min onkel på kontoret  ? spurgte han den gamle bogholder med det fine , magre ansigt og den krogede ryg , idet han tørrede sveden af panden . 
— ja , grossereren er der indel 
— er han alene ? 
— nej , frøkenen er der ! 
Ingeborg ! hun dér ! Han blev , som fik han et slag i ansigtet . Han havde mest lyst til at vende om og løbe sin vej . Men så bankede han på med det samme . Hvad gjorde vel det , hun hørte ham sige , at nu var han træt af det liv , han havde levet så længe ? Hvad gjorde vel det , hun så ham dukke nakken og 

bøje sit hoved ? Hun havde vel nætop retten dertil , hun , der havde bedt ham derom for så længe , længe siden . 
— kom ind ! 
Både onklen og Ingeborg blev i høj grad forbavsede , da de så Xenius komme ind , onklen kunne ikke længe få et ord over sine læber . 
— god dag , onkel ! — god dag , Ingeborg 1 
— hva’  .  .  . hvad  vil du dog her , min dreng ? 
Xenius sendte først Ingeborg et langt blik , så sagde han langsomt og alvorligt : 
— jeg v*1 gerne tale med dig , onkel . 
— skal jeg gå ? spurgte Ingeborg og så uendelig bedrøvet ud . 
Onklen nikkede bejaende , men Xenius skyndte sig at sige , at for hans skyld behøvede hun det ikke , det , han havde at sige , måtte hun så gerne høre . 
Han gik et par gange op og ned ad 

gulvet , ligesom samlende sig , så gik han lige hen til onklen og begyndte : 
— først og fremmest beder jeg dig , kære onkel , om ikke at blive for vred på mig — du har kun alt for , alt for megen grund dertil 1 ja , jeg kan jo ligeså godt springe som krybe til det , og jeg må da sige dig , at jeg ikke kan gå op til min eksamen  ! 
Onklen rystede på hovedet , men Xenius lod sig ikke forstyrre og fortsatte roligt : 
— bag din ryg har jeg moret mig , når du har troet , jeg har læst . Jeg har slet ikke læst ! 
— det ved jeg godt , sagde onklen og så gennem brillerne på ham . 
— du ved det ? 
— ja , min dreng , desværre — jeg ved det . Mange gange tænkte jeg , at jeg burde sige det til jer — ja for jeg ved også godt , hvordan det forholder sig med 

Carl — men så tænkte jeg igen , at unge mennesker jo har en rasetid , hvor de skal  « løbe hornene »  af sig , som man siger — og at det er bedst , når de af sig selv vender tilbage til det rette spor . Jeg selv — skal jeg sige dig — har også været ung ! Jeg har også været en lømmel en gang , sådan en rigtig lømmel , min dreng , men jeg blev s’gu ked af at være det — og så tog jeg mig sammen ! 
Så rejste han sig og gik hen og lagde hånden på xenius’s skuldre . Og hans stemme blev så underlig mild : 
— nå , er der så mere , du har på hjerte ? 
— ja , onkel ! 
— så lad os da høre ! 
Xenius så først på Ingeborg , så på onklen , og han slog ikke øjnene ned en eneste gang , mens han talte : 
— ja , der er mere endnu . Og du må ikke le af mig , når jeg siger det------ 

ja---------hør , onkel , du skulle da ikke ha’ en plads til mig på dit kontor ? 
— en plads ? 
— ja , en plads , og som hvadsomhelst ! Som bud eller skriver eller hvad du nu har ? Blot jeg kan arbejde ! 
Onklen tvang sig for ikke at le . Han lagde hovedet på siden , satte brillerne på panden og kneb øjnene sammen : 
— sig mig . lille Xenius , hvor længe tror du , du kan holde det ud ? 
— til jeg gør mig værdig til forfremmelse . 
— se — se , det lyder da efter noget ! Men tror du nu også virkelig det , min dreng ? 
— du kan jo prøve mig , onkel . 
Så stille og beskeden havde onklen aldrig hørt xenius’s stemme . Flan blev slået deraf , og han følte , der var mere alvor i sagen , end han fra begyndelsen havde troet^ han så ind i hans øjne , 

gennemtrængende , skarpt , og han læste en urokkelig bestemmelse i de øjne : 
— ja> jeg skal prøve dig , Xenius . Du kan jo begynde til den første ! 
— helst med det samme , onkel ! 
— nu med det samme ? Næ , min dreng , vent i hvert fald til i morgen  ! Foreløbig kan du tage din kusine under armen og spasere pænt hjem med hende . 
Ingeborg tørrede sine øjne i en fart , men onklen tog hende under hagen og klappede hende på kinden : 
— du skal såmænd ikke græde for det , min pige . Du skal se , vi får nok et menneske ud af ham alligevel ! 
Så puffede han dem lempeligt ud ad døren . Men nede på trappen tog Xenius begge hendes hænder i sine og hans stemme lød så skælvende øm : 
— er du vred på mig , Ingeborg ? Hun sagde ingen ting . Men hendes øjne smilte gennem tårer . 


Det var den første vårdag . Høj , klar himmel , travlhed og jubel alle vegne på jorden , over den og i den lige ned til den blinde muldvarp , der skød sig op og lavede små , sorte muldjords bjerge , så at mange travle , små myrer måtte gøre uhyre omveje , og andre aldeles ikke kunne orientere sig i det så helt forandrede verdensrige . Om natten var der falden en undergørende regn , og om morgenen var miraklet sket . 
« skoven stod brud . » 
Det var som et eventyr , og i mands minde kunne ingen på disse breddegrader erindre noget lignende . 
Man talte ikke om andet . 
Den mørke vinter med alle sine trængsler , savn og lidelser var forglemt ; alt det levende og livløse badede sig i sollysets glans og herlighed . Spadserestierne vare så fyldte , at man gik i procession ; alle stadens kirkeklokker ringede . Hele verden var ude på denne store bededagsaften . 

stærkest drog strømmen ad skoven til , ud ad strandvejen , vi danskes riviera , som for den sags skyld har en sådan udstrækning og ynde , at den kan tage det op med langt mere udskregne og berømte lystveje . 
Den brogede menneskevrimmel havde det tilfælles med paradisets beboere , hvor lammet roligt græssede ved løvens side , at alle også her vare blandede imellem hverandre i en stor nydelse . 
Den pyntede arbejdsmand med kone og døtre gned sig op ad rangspersoner af begge køn . Strunke officerer , studenter , anløbne eksistenser , matroser , slagtersvende , sypiger , borgermænd , grosserer- og embedsfamilier , store og små klynger af pyntede børn i alle størrelser og af alle aldre , befolkede barnevogne , stuehunde , store og små køtere — således drog den endeløse skare nydende og snakkende af sted . Fyldte og overfyldte drosker , smukke ekvipager , deriblandt en kongelig vogn , fuld af unge glade ansigter , snoede sig langsomt gennem mylderet , hvor også en ung , populær prins befandt sig og drog mange unge pigers blikke på sig . 
Smilende så det alt sammen ud ; men forfatteren , der ligesom ørnen ser fra sit stade og slår ned hvorsomhelst , kender ligesom hin stolte luftsejler sine , om end trængslen er aldrig så stor , vejene aldrig så overfyldte — og dog var hvert enkelt menneskeliv , der gled forbi i vrimlen , en historie med mere eller mindre fængslende 

punkter i fortid , i nutid eller måske først i fremtid . 
Men forfatteren griber med hurtig hånd ned i livets uhyre pose . 
Er det udelukkende hans fejl , om horoskopet , han stiller , stundom virker skuffende på læseren , ofte endog netop der , hvor det kun var sandheden , han skildrede ? Sandheden , som han så det med sine to opmærksomme øjne ! 
Han var der ikke — alle disse tusinder , som ville se og ses , hans skikkelse var der ikke . 
Lad os gå hjem , jeg er træt ! 
Ikke endnu , ål ikke endnu lille kære mama ! bad den unge dame , som ordene vare henvendte til . 
Jeg er træt , — dødtræt — og det er unyttigt at fortsætte denne jagt , svarede den første , en anselig , noget ældre dame , høj og statelig . Det mørke hår havde endnu sin glans og f'arve , øjnene vare udtryksfulde og dybe . Hendes gang og holdning vare prægede af den noblesse , som ofte er en arv , stundom gennem mange slægtled i enkelte familier , og hendes træk havde de linier , man kalder de romerske . En mørk ild lyste i hendes øjne , og det var let at se , at hun kun med møje bekæmpede sin vrede . Hun havde selv en 

følelse deraf og drog sit slør ned over ansigtet , idet hun forstærkede sin gang . 
De snoede sig gennem mængden ; bestandig gik hun med nedslagne øjne for hverken at kende nogen eller blive kendt . 
Han kan være opholdt af en eller anden , mama ! eller have taget fejl af vejen , indvendte den unge pige undskyldende , da de havde gået en stund . 
Ja vist så ! — lad os blot komme hjem ! bort herfra — uh ! alle disse mennesker ! 
Hun gik hastigere til , skønt hun allerede var forpustet af gangen . Nu og da fløj en hat af til en ærbødig hilsen ; men hun så det ikke , ville ikke se det , og den unge pige havde møje med at følge hende , og måtte desuden passe på , at hun ikke i trængslen blev skilt fra hende . 
DaniElla kirtschner — i daglig tale kaldet Ella — var snarest lille og smidig som et egern ; hun havde et par mærkelige blå øjne , idet en fin sort rand indrammede den lysblå Iris , hvad der gjorde øjnene meget aparte og yderst tiltalende . En ven af hendes fader citerede , når han så hende : 
tov & tip ,ei^et enevta ilede yåavncom ? ( odyss . I , 44 ) . 
Dertil havde hun et askegråt hår , så rigt og tungt , at hun hver formiddag bar det ned ad ryggen i en tyk fletning til hvile for sit hoved 
* ) ham gensvared gudinden , den lysblåøjed' Athene . 

og så da , skønt hun var 24 år , ud som en skolepige på 16 . Hendes teint havde et anstrøg af en lidt sygelig bleghed , som dog forsvandt , så snart hun blev rød eller , som nu , var varm . Hendes træk vare , uden egentlig at være regelmæssige , harmoniske , eller man blev så fast erobret af de fængslende øjne og det dejlige hår , at al anden kritik forstummede . 
Der var enkelte , der mente , at hun havde nød med at hævde sig ved siden af sin smukke , intelligente moder , og sikkert er det , at hun var tavs og tilbageholdende i dennes nærværelse , frem for når hun færdedes alene . Folk , som vidste det bedst , forsikrede dog , at beundring og den nu i tiden forældede og forglemte ærbødighed overfor forældre alene dikterede hendes optræden i dette forhold . 
Hun var et flinkt lille menneske , havde udmærkede kundskaber , spillede og sang ud over det almindelige og havde et ikke ringe talent for tegning . Det sidste var ikke dyrket videre , fordi hendes moder fornuftigt indvendte , at man måtte begrænse sig , og stod valget med musik på den den ene side , mente kammerherreinde kirtschner , at musikken altid burde gå af med sejren . 
I fire år havde Ella været forlovet med assessor grén , og det var alle mennesker en gåde , hvorfor man blev stående ved forlovelsen . Stilling havde han altså , og Ella kunne allermindst gøre regning på et udmærket udstyr , ja mange vidste 

at fortælle , at det for længst lå syet og færdigt i skuffer og aflåsede kasser , som andre igen mente , at det aldrig ville komme til at forlade . Der var talt så meget og så længe om hele dette mærkelige forhold , at omtrent al snak nu var forstummet eller rettere hengemt , indtil en eller anden begivenhed ville bringe det tilbage på dagsordenen . 
Assessoren , der havde været kendt som en udmærket opofrende søn , havde for over år og dag siden begravet sin moder , af hans to søstre var den ene godt gift med en herremand , og den anden , som holdt hus for ham , ønskede intet hellere end at blive fri og frank , så hun kunne drage over til søsteren og svogeren i Jylland . 
Hvad ventede de unge folk efter ? 
Øverst oppe i et af byggeforeningens små huse med vinduer ud til søen boede dame-skræderinde Sørensen . Uagtet lejligheden var tarvelig og opgangen slet , var hun i vinden . Mangen en flot ekvipage blev holdende i Østersøgade , medens ejerinden ulejligede sig op ad den lidet propre trappe for at anvende al sin overtalelsesevne på  « frøkenen »  . 
Blandt andre ejendommeligheder havde hun til sine kunders rædsel den , at hun ikke holdt jomfruer . Man kunne således ikke anbefale hende 

til sine intime veninder , end sige sine bekendte — enhver er jo sig selv nærmest — , hun havde altså kun sine to hænder ; men til gengæld kunne man naturligvis grundigt blive misundt ved bevidstheden om , at ens kjole sad , som den var støbt , bedre end alle andres . Dagmar Sørensen var en engel til at sy , og så havde hun et snit ! — ål 
hun var snarest høj , friseret og soigneret og bar altid hjemme empire-kjoler , som jo blandt andre fordele også har den , at figuren mere eller mindre overfor enhver forbliver en hemmelighed . 
Hun var yderst retirée . End ikke de virkelig fornemme damers — på tomandshånd — lidt mærkelige familiaritet formåede at optø hende . Det var hændet , at hun efter for megen spørgen om hendes personlige forhold rent ud havde nægtet at udføre flere dragter til en bekendt dame med takket krone på vogndøren . Hendes ord stod til troende , og overfor kvinder var hun ikke til fals . 
Hun var åbenbart et af disse i nutiden ikke ualmindelige mennesker , for hvis øren der lyder et evigt excelsior ! de er tilsyneladende som beskedne , små fugle , der hoppe fra gren til gren , undertiden kunne de virkelig nå op i den højeste top . 
Om hun var smuk ? 
I kvinders øjne aldeles ikke , snarest det modsatte ; igennem sin tilsyneladende kulde virkede hun dertil nærmest ubehageligt . En sjælden gang kunne hun til forundring for den talende smile , 

og skulle da se helt forandret ud ; men før man fik sig besindet på , at det var hende , man havde for sig , var hun atter den gamle , tør , ordknap og utilgængelig udenfor alt , hvad der ikke vedkom moder , kjoler , nederdele og liv . Hun var dyr , men punktlig , intet manglede eller var mindre pænt udført , når man modtog sit tøj og sin regning . Den sidste stod en del tilbage med hensyn til den rent elementære ortografi , desto nøjagtigere vare tallene , både med hensyn til tydelighed som med sammenlægning . 
Det nyttede ikke at klage over totalsummen , hvor forbavsende den end undertiden syntes den modtagende . Enhver raisonneren udelukkede ethvert forhold i fremtiden . 
Der taltes om , at hun boede sammen med en moder , som hun ernærede ; men ingen havde set denne skikkelse eller kendte nærmere dertil . Hun var kun at træffe mellem i o —12 ; kom nogen udenfor denne tid , hvorom der stod opslag på hendes dør , kom man ikke ind . Klokken var bunden til , og al banken nyttede intet . En arrig vært kunne da stikke hovedet ud af anden sals entrée dør og brøle , at man dog vel f . S — — kunne læse , hvad der stod skrevet på døren , når f . Eks . en eller anden galloneret tjener ikke mindre vel stemt end værten hamrede løs på bemeldte dør . 
Af tænkemåde var Dagmar Sørensen socialist , og anvendte ordet pak på samme måde 

om overklasserne , som disse igen om hendes lige stillede . Hos hende , som hos mange af hendes renlivede åndsbeslægtede , var den første og dybeste følelse misundelse ; den virkelig ideale og til en vis grad berettigede trang til ligelige , lettere og mere fordelte vilkår højnede således ikke de krav , hun i sit hjerte stillede til samfundets begunstigede klasser . 
Hun havde overskredet de 34 år , men kunne i et udhalet toilette måske passere for 28 å 30 , og med hensyn til anvendelsen af alle mulige forskønnelses- og foryngelsesmidler stod hun ikke tilbage for nogen . 
Store bededagsaftens dag skulle hun om formiddagen modtage en høj fornem kunne kl . 11 vs , for hvem hun til en bestemt festaften havde lovet at sy en hofdragt ; men i stedet derfor kom hun frem med forgrædte øjne og erklærede sig ude af stand til at tage mod bestillingen . Vedkommende dame var ikke langt fra at betragte situationen som verdenshistorisk , så altereret blev hun . Først brugte hun søde ord ; men da disse ikke hjalp , skulle mangen en være bleven forbavset over de kraftudtryk , hendes , nåde faldt over i . 
Uden spor af ceremonier lukkede imidlertid syersken sin dør efter først at have anbragt hendes nådes pakke med det kostbare brokade udenfor på trappegangen . 
Situationen kom derved til det punkt , at kri 

tikken så at sige forstummede . Hendes nåde følte sig syg og tog hjem for at overtænke sagen . Hun var ikke aldeles vis på , om hun ikke havde brugt injurier , det gik så måske ikke an , det vil sige , det var uklogt at bryde med vedkommende , thi hvad kunne man ikke vente sig af den slags mennesker ? 
Endnu før solen var ringet aldeles ned , modtog syersken et nedladende , adelsprydet brev om , at hun dog nådigst ville forarbejde roben o . s . v . 
Det skulle man i slutningen af forrige århundrede have forsværget som umuligt . Dagmar Sørensen havde dog ikke haft modtagelige øren ; hun sad forgrædt og sammenkrympet inde i et værelse til gården foran en seng , hvor en skikkelse lå tilhyllet , kun med et lagen . 
Hun slog dækket til side . 
En lille dreng på 6 år lå der død og kold . 
Med en rent ud fortærende gråd kastede hun sig over ham . 
Aksel ! Aksel ! vil du aldrig mere høre , at jeg kalder på dig ? Å , vil du da aldrig mere —----- hendes stemme tabte sig i gråd . 
Jeg har ikke været god imod dig — aldrig — blandt fremmede , dårligt plejet , er du sygnet hen , begyndte hun igen . Du var dog ikke moderløs . Du havde en dårlig , en slet moder —------- 
hun lagde sin tårevædede kind ind til det døde barns , men drog hastig hovedet tilbage og 

så på ham med øjne , mørke af skræk og blendede af tårer . 
Dødskulden slog ind imod hende fra det lille , kolde legeme . 
Ak i døden , døden , døden ! — vil han nogensinde opvågne , — det er umuligt , umuligt — i jorden skal han gemmes , som noget man for evigt må af med , aldrig mere vil få at se — han skal smuldre hen — min søn , mit barn , som aldrig kendte nogen glæde , hans øjne ville aldrig mere oplukkes i — hvad er dog døden —  ? 
Tilintetgørelsens fortvivlelse , om man kan kalde det så , greb hende , hun følte noget lægge sig isnende om sit hjerte — hun selv , hun selv skulle jo også således af sted — måske allerede snart — i morgen — om måneder — år — måske om timer , en gang ville det komme ! — 
sansesløs af rædsel faldt hun om med hovedet begravet i en stol , hulkende , bævende med kuldegysninger , så hendes tænder slog imod hverandre . 
Og hvilken sjælekval kom der nu tilmed over hende ! Sjælekval over et liv , hun så tilbage på — 
det var skrækkeligt at være alene . 
Hun ville kalde , men hendes tunge var tør , og hun fik ingen lyd frem . Desuden der var ingen . Hendes moder var gået ud for at besørge en kiste — — — den sidste seng for hendes barn — — der var ingen — — skulle hun gå 

underneden og kalde ? Ikke for alt i verden ! så hellere alene , ganske alene . 
Og hun blev alene med døden . 
En gammel kone vil tale med dig , Julius — vi må virkelig gå — jeg spurgte hende , om hun ikke kunne komme en anden gang nej , hun kunne ikke — hun er forknyt — skynd dig at tale med hende ; jeg lovede Ella aldeles bestemt , at vi skulle være i rette tid på Langelinie . 
Ud af døren smuttede hun , en ung , frisk , lyshåret pige omkring de atten eller tyve , Emma grén , assessorens søster . 
Et øjeblik efter blev der banket på hans dør , og ind trådte en gammel kone af et lidet tiltalende ydre . Det var nærmest blikket fra hendes små , stikkende øjne , som virkede ubehageligt , og da hun begyndte at tale , havde hun noget slesk i stemmen , dertil var der på en gang både et tarveligt og et pretentiøst skær over hendes skikkelse , hendes manerer , hendes påklædning . Netop dette præg hvormed især de sidste 25 år så rundeligt har udstyret en stor del af det rent folkelige element . Kender man det ikke , vil en søndagspromenede i en stor by mellem folket kunne åbne ens øjne derfor . 
Assessoren var en ung mand på 35 år , af 

god familie . Han var af middelstørrelse med en blomstrende ansigtsfarve . Han glippede stærkt med sine noget blakkede blå øjne og bar sit lyse hår kort klippet , havde en lys , studset knebelsbart , som omtrent dækkede helt over- munden . Næsen var ubetydelig , men hage- og kindpartiet stærkt udviklet . Imellem flippen og nakkehåret lå en lille nøgen valk , som havde en livlig rosenrød farve i smag med den , man ser på små grise . Han var velplejet , velnæret og velbegavet , især ikke uvidende om det sidste punkt . 
Ved synet af den indtrædende for blodet ham voldsomt til hovedet , hans øjne gnistrede , og han sagde i en arrig , dæmpet tone : 
hvad nu  ? Hvor kan det falde dem ind  ? 
Hvor tør de understå dem at komme her-------------- 
de må meget undskylde , hr . Assessor , men — — 
for satan ! hvor kan det falde dem ind , jeg har jo forbudt dem det . Har de ikke pen og papir i huset ? vedblev han brutalt . 
Når han blev opirret , brugte han stærke eder , og hans stemmes klang var ikke synderlig indbydende . Ellers havde hans røst en douce betoning , stundom , som når han talte med unge piger , kunne den endog være ganske kælen . 
Undskyld mig , hr . Assessor ! svarede hun med et listigt sideblik samtidig med , at hun begyndte at snøfte stærkt , men — — — 
denne lyd pirrede ham til det utrolige . Lian 

tog sin hat , som stod på bordet , smed den med voldsomhed ned i sofaen og stødte med foden mod bordbenet , da han ville gribe efter den . Den øjeblikkelige smerte irriterede ham endnu mere . 
Bliver det til noget ? råbte han halv kvalt . 
Deres , min datters søn ville jeg sige er — død i eftermiddag , og Dagmar er rent fortvilet — — 
- han kom øjeblikkelig til sig selv , og madammen fortsatte : 
ja , hun er fortvilet over tabet af det søde barn . — stemmen blev atter slesk , og hun snøftede igen . 
Hold op ! det råder jeg dem til . De er jo ikke så øm af dem ! sagde han med knusende hån , yderlig opirret af det sløjfede v i fortvivlet . 
Der lød en utålmodig banken på døren , og Emma råbte : 
vi komme for sent ! — Julius dog ! — kommer du ? 
Det er Dagmar , som sendte mig ! indskød madammen med et lurende sideblik . Jeg er selv ikke slikken efter at opsøge assessoren — — 
Julius ! Julius ! 
Han fløj hen til døren og forsvandt igennem den , men holdt hele tiden hånden på hånd-taget , så madammen kunne ikke følge sin lyst til at lure ved døren . 
Der taltes heftige ord , men hun var ikke mere så lydhør som før , at hun kunne opfange dem . 


han åbnede døren hårdt og sagde : 
jeg kan ikke komme . Du må undskylde mig ; jeg har presserende forretninger . 
Der lå et træt og tungsindigt udtryk over hans træk , som dog atter blev kolde og hårde , da hans øjne faldt på madammen . 
Det er virkelig meget trist , især for Ella , må jeg sige ! svarede Emma udenfor . 
Et bittert smil viste sig omkring hans mund ved søsterens ord . Var ikke han hundrede gange mere at beklage ? 
I al korthed afskedigede han madammen med den bemærkning , at han kom om lidt . 
Atter , nu han troede sig frigjort , dukkede denne gamle , endeløse historie op igen i en ny form , som stillede sine krav til ham . Det ville være synd at sige , at hans tanker havde beskæftiget sig med hans nys døde afkom . Ud over den årlige sum , han afstod til sønnens pleje og ophold , bekymrede han sig aldeles ikke om ham . De få gange , drengens moder havde præsenteret ham et billede af den lille , havde hans øjne med ubehag hvilet derpå . 
Nu stillede den store , ubønhørlige tugtemester , døden , i et kort , skarpt lys et og andet frem for hans indre blik , som han i rækker af år , ja måske aldrig som nu ville have set eller tænkt . 
Der kom en forunderlig blid og dybt bedrøvet stemning over ham sammen med en fortrydende forståelse af de smertelige bånd , som de så 

kaldte ansvarsfri , ungdommelige lyster så ofte , alt for ofte , binde . Han mindedes især de mange år , han havde samlevet med sin moder og den kultus , han havde viet hende indtil — ja , indtil han ikke mere følte sig som et rent menneske , der kunne lægge al ting åbent for hendes kærlige , årvågne blik . Vidste hun , hvad han havde lagt imellem dem ? Hun havde ikke spurgt ham , men der var ofte et spørgende , angstfuldt udtryk i hendes øjne , når hun i de senere år talte med ham f . Eks . om hans hyppige fraværelse , naturligt for hende og deres fælles samliv , men generende for ham , som da ofte svarede pirreligt og — altid usandt . 
Anede hun det ikke ? 
Ganske sikkert , eftersom hun ganske holdt op at spørge ham ; så aldeles , at det smertede ham , og fjernede dem således fra hinanden , at han undertiden gik , fordi han ikke kunne udholde hendes tavshed . Så beroligede han sine urolige tanker med , at han var overflødig , gjorde sig end mere usynlig , var dertil af og til frastødende i sin opførsel  ; således netop som den , der har uret , kan være det . Da kom døden , uanet . Hun gik til sengs af en tilsyneladende ubetydelig forkølelse . Hun lå nogle dage , følte ingen smerter , var kun træt og kraftesløs . En nat , da hendes om værende troede , hun sov , kaldte hun pludselig på datteren og bad hende om at rejse hende lidt op . Så ville hun ud af sengen , men før hun nåde så 

langt , faldt hun tungt tilbage med de ord : nej i det er forbi — — jeg dør----------— kald på — ----------------------------------men før Emma kunne få nogen vækket , havde hun udåndet uden spor af dødskamp . 
Døden havde på en vis måde taget tag med Julius , og han var slagen . Ikke så sjældent havde han tænkt , at den dag ville oprinde , da hans moder måtte dø ; men endnu var den bestandig fjern , især kunne den ikke komme , før han havde fået talt ud til hende . Så snart han var optagen af forretninger eller ude imellem folk , mærkede han intet til sorgen ; men når han kom hjem , hvor han i enhver krog savnede hende , led han ubeskriveligt . Erindringerne overvældede ham , der var dertil så uhyre meget , han havde glemt eller opsat at få rede på ; især var der så meget han ville have skriftet og bedt hende om ikke at tænke på . 
Allermest blev da tilbage det evige problem , at være eller ikke være , at gruble over . Var livet her en afslutning , en gang for alle , eller ikke ? Var der noget ud over alt vrøvlet og strævet her ? Og hvis så var , ville ikke den evige higen vare ved , fordi også hist dybt forskellige kår måtte gøre sig gældende ? Kår , som altså kun kunne gælde åndelig fremgang — hvor langt , langt ville han da ikke stå tilbage og derigennem vedblive at være fjernet , gennem alle tider fra sin moder . Altid , gennem alle evigheders evighed ville hun vedblive at være 

uendelig forud for ham . Indtil den sorteste fortvivlelse kunne han fordybe sig i sådanne tanker , udtale dem kunne han ikke , eller han ville det ikke . 
Hvem skulle klare dem for ham ? 
Allerbedst som han var sammen selv med Ella , kunne disse sorgfulde tanker komme op i ham , og i stedet for at prøve at tale med hende , som med hele sin sjæl ville trøstet ham , og som måske med kærlighedens genialitet kunne have fundet et eller andet lille lys for ham , forlod han hende , stundom på en næsten stødende måde , for at ile hjem til sig selv , for at fortabe sig i grublerier . Når han så havde gennemgået graderne til den surt erhvervede resignation , måtte han tage fat på de opdyngede sager , som lå i bunker og ventede på ham . 
Følgen blev , at han oftere skuffede Ella med at udeblive , endog når han bestemt havde lovet hende at komme . Og da hans udebliven således ikke var overlagt , blev han af og til forbavset over hendes klager og ofte meget træt af dem , hvad der , i det mindste hos svigermoderen forringede hans i forvejen stærkt faldende aktier . 
Han mindes ikke engang , at han har lovet dig at komme ; hvor du er nøjsom , sagde moderen da til Ella . Ja , ubegribelig nøjsom 1 
hendes nåde havde den største møje med at bekæmpe sin harme , og hun vidste ikke , hvad der ærgrede hende mest enten assessorens til 

sidesættelse af hendes datter eller dennes mangel på stolthed overfor ham . 
Hun havde dertil mere end en mistanke om hans dyd , og skønt hun under visse forhold kunne bemærke overlegent , når der var tale om en eller anden erotisk skandale : 
hvad nytter det at gøre væsen heraf ! de er jo alle mere eller mindre anløbne ; så var det sikkert , at hun havde et kort på hånden , som hun , når tid var , om det gik højt , ville anvende mod assessoren . En stor skuffelse havde hendes opdagelse været hende , og indtil nu havde hun troligt dækket over den endog overfor ham , ene dog af den grund , at hun antog ham for at være over , hvad hun kaldte det sorte punkt . Ivrigt havde hun iagttaget ham , og en og anden tilfældig bemærkning i form af et udfald mod løse sæder havde hun af og til ladet løbe af stabelen således , at han i alt fald måtte være fuldt ud klar over , hvad hun med eller uden positiv grund tænkte . 
Om han elskede Ella ? 
Upåtvivleligt ! 
Men aldrig havde han talt ud til hende . Flere gange havde han besluttet at ville , men snart var den ene , snart den anden lille omstændighed kommen ham i vejen , og så trøstede han sig med den beslutning , at næste gang , en anden gang , når forholdene vare ham gunstige , optog han tråden og gjorde alvor af sagen . 

som tiden gik , blev det dog bestandig sværere for ham at udtale sig , af og til trøstede han sig endog med , at den slags skriftemål , når alt kom til alt , vare unødvendige , til dels malplacerede . Et afsnit af hans liv , der lå udenfor de år , så omtrent i det mindste , hvori han havde kendt og stået i et nøjere forhold til Ella , vedkom hende jo virkelig ikke . Han var ikke i mindste måde behæftet således ej heller så meget engageret , at det behøvede at genere hende . Frihed dette gyldne ord , som netop så ofte bruges der , hvor der er en total mangel derpå — måtte man selv i et ægteskab ingenlunde tabe ; så vist som tankerne ikke lod sig binde , måtte ens handlinger så at sige udspringe af disse . Naturligvis var der noget der hed : kortene på bordet ! men man kunne ikke gå til de alleryderste kon-sekventser-------på dette punkt kom han omtrent altid mod sin vilje til at tænke på sin moder , og dukkede hun først frem , kom hans tanker ind i et helt andet kredsløb . Det nyttede ikke til enhver tid , at han beroligede sig med , at hun var et fruentimmer , som ikke forstod sig på alt , at hun var et barn af sin tid med gammeldags anskuelser , som ikke passede for hans samtid — med mere eller mindre ret mener enhver nutid at være aldeles løsreven fra fortiden og dens anskuelser — at hun havde glemt , hvorledes det var at være ung , måske endogså aldrig havde kendt til dybere lidenskaber , afdæmpet som han 

i mange år mente at have set hende . Ikke til enhver tid , kun undertiden lykkedes det ham at forjage hendes bestemte anskuelser fra sine erindringer , hvor besværlige og for nutidens mennin-ger diametrale de end kunne være . Men hvor modsigende det end kan lyde , højagtede han hendes minde end mere , jo længere borte han følte sig fra hendes synsmåde og hendes betragtninger — om det var bevidstheden om , at ham var det , der havde uddybet kløften imellem dem eller alene smerten over , at han ikke mere var den , han en gang var , eller at hun var borte for stedse , det måtte stå hen . Han kom ikke til bunds heri . 
Men tiden gled og gled , og det var ham måske det vanskeligste af alt at lægge tilbørlig mærke hertil . Han dvælede så at sige på tiden . 
Man skulle tro , sagde Fru kirtschner af og til , at gren antager livet for at vare evigt , så god tid han tager sig med alt . Hun var ilter og hurtig og kunne aldrig få nok ud af tiden , derfor fløj den for hende . 
Hun fandt ham heller ikke ærgerrig nok . Hun havde lidenskab for de kongelige og al dermed forbunden højhed . Det var hende f . Eks . en sorg , at han ikke , før han blev assessor , havde gjort sig umage for at blive kammerjunker ! 
Af og til stod det dog klart for ham , at han var en forkert svigersøn ; men ved tanken om Ellas yndige ansigt og den dybe kærlighed , hun 

altid viste ham , plus hans egen lidenskab for hende , var det ham hidtil umuligt at tænke på at gøre sig fri . 
Det var kun dette punkt , hvorvidt han skulle tale eller ikke . Han vidste mange , som ikke havde haft mindste skrupler i så henseende , og tilsyneladende var alt gået godt . Selv om man ville , formåede dog ikke et eneste menneske at få udtalt alt , hvad der rørte sig i ham ; men fra tanker til gerning ! ••— han behøvede ikke at være jurist for at drage den store parallel imellem disse to sammenvirkende , og dog i realiteten så forskellige punkter . 
Da han vidste sin søster vel ude af huset , tog han overfrakke og en simpel filthat på , forsynede sin tegnebog med et par grønne Sedler og begav sig ud til østerkvarteret . 
Han fløj med lange skridt afsted gennem den store pyntede skare , hans øjne søgte spejdende omkring ; ulig den store mængde , ønskede han hverken at kendes eller at kende nogen . 
På et af de i Danmark få monumentale gamle herresæder med en så sagnrig historie , at den kan spores til begyndelsen af det fjortende århundrede , præsiderede grev Christian v . Kreutz . 
Han boede isoleret fra alle sine omgivelser . 

hans fortid havde været stærkt bevæget ; midt i en glimrende kariére i diplomatiets tjeneste  trak han sig pludselig tilbage og lod en hær af rygter efter sig . 
Snart hed det sig , at han havde været sine foresatte for snu og kigget dem for meget i kortene , snart at han ikke havde været fiffig nok . 
Nogle forsikrede , at han ved en hoffest havde været så uheldig at træde på en kejserindes slæb , andre , at en meget højtstående dame havde kastet sine øjne på ham , uden at han havde forstået det ; der var dog også dem , der mente , at han havde forstået det så vel , at hans stilling blev uholdbar . 
Altfor rigelige skandalhistorier og ødelagte finanser var der også ymtet om . Faktum var , at han forsvandt i flere år fra den evropæiske skueplads og oplevede eventyr i det fjerne Østen . 
Da han drog did , var han en endnu elegant og smidig skikkelse ; han kom tilbage krumbøjet og så gusten , at hans ansigtsfarve ikke var ulig den gule races , han havde forladt , leversyg og svækket som han følte sig . 
Hans ærgerrighed var udbrændt og hans levelyst mere end tilfredsstillet , det han nu mest af alt begærede , var ro til at overtænke , eller måske trængte han til at hvile ud på resterne af alle de forbrugte livskræfter . 
Hans herresæde lå nord for Limfjorden , der , hvor der siges , at lov og ret hører op . 

der var dage , uger , ja man påstod , måneder , at han ikke sås udenfor de engeste enemærker . 
Han blev aldrig søgt uden i sidste instans af nogen som helst på det omfangsrige gods . Der var ingen , der slikkede fingre efter at komme i lag med ham , ubehagelig og nedladende , som han var , dertil nøjeregnende , så snart det drejede sig om penge . Han som en gang slog om sig med mynten og tilsyneladende ikke havde Sans for penges værd , var nu en gniepind , der dårligt undte sig selv og sine få folk det nødvendigste . 
Der fandtes dog en og anden , der påstod , at denne sidste lidenskab aldrig havde ligget ham så fjernt , som man skulle tro , og at det kun var forfængeligheden og sanseberusninger , som hos ham i sin tid havde haft overtaget . For vndere af oprindelses-theorien var her noget at granske efter ; thi hvor mange slag ud og omkring et menneske end gør , der gives altid noget i hans ungdoms land , hvortil han vender tilbage , noget han aldrig får rystet af sig . 
Grev Christian syntes ikke at have noget at leve for udenfor de døde ting , der omgav ham . Det eneste , han egentlig syntes at nyde , var lange rideture af og til , ofte i et forrygende vejr , helst når det stormede vildt . 
Altid gik det da mod stranden . Han sørgede så for at få sin hest sat ind i læ og kunne i timevis vandre frem og tilbage foran de frådende 

bølger . Især når de gjorde et spektakel så man ikke kunne høre ørenlyd , syntes han at befinde sig bedst . 
Det var for ham et skuespil , det eneste han nu brød sig om . Han forestillede sig , at det var dommedag , at om kort tid , om minnutter måske , ville havet træde ud af sin ramme , overskylle alt , opsluge det levende og det livløse og — hvad så ? — 
alle savn og længsler ville stilles , alle suk og tårer ophøre ; den hele jord sprænges , opløses i små partikler og spredes rundt i universet som stjerneskud . 
Han følte sig i disse omgivelser oftest så havareret , at ikke en eneste tanke udenfor den absolute tilintetgørelse fandtes hos ham . Noget dybt gemyt havde han aldrig været , alle hans fornemste interesser lå fremme i den ydre , nydende verden , og da han havde set alt og prøvet alt , da ilden og nysgerrigheden i ham var udslukt , var det lettere at opramse alt det , han ikke mere interesserede sig for end det modsatte . 
Da han for en halv snes år siden vendte tilbage til sine godser , havde han en dag modtaget et brev med en uøvet håndskrift . Det var fra en forladt moder , som anbefalede ham sin søn , som positivt også var hans . Og havde han nogensinde elsket et menneske højere eller i højde med sig selv , så var det Gudrun Hansen , gartnerens smukke datter , som han i sin tid havde besørget 

til København . Hun var ualmindelig længe om at indse , hvad han var som menneske ; da det gik op for hende , forlod hun ham og forsvandt , nogle sagde til Ærø , andre til Bornholm , medens hun i virkeligheden forblev i København , hvor hun ernærede sig ved at sy modpeynt og fabrikere blomster . Da sønnen , William , var fjorten år gammel , blev hun syg og døde ; men før sin død havde hun affattet et brev , som sønnen skulle sende greven , så snart hun havde lukket sine øjne . Hun havde alene sørget for drengen og efterlod ham endog en lille sum , som stod hos den handlende , for hvem hun havde arbejdet og som havde lovet at tage sig af barnet . 
At bestemme dybden eller højden af de følelser , der besjælede greven under læsningen , ville ikke være nogen let sag . Ja ikke engang selve motivet til , at han en gang på dette tidspunkt af sit liv kunne vise sig forholdsvis flot , er det muligt nøjagtigt at bestemme . Godset og alle dermed forbundne herligheder ville ved hans død gå over til en brodersøn , som altid opholdt sig i Paris , hvor han efter et forpurret giftermål herhjemme havde ægtet en fransk dame af fornem fødsel . 
Plan sendte altså virkelig en sådan sum , en gang for alle , at sønnen med stor flid og nøjsomhed kunne nå frem til et brødstudium . 
Ti år efter modtog han meddelelse om , at 

William Hansen havde taget tteologisk eksamen med en fortrinlig første karakter . 
Herre gud ! det er også et livsmål ! sagde han ærgerlig , da han foldede brevet sammen ; men det faldt ham ikke ind hverken at lykønske ham , eller sende ham nogen som helst opmuntring . 
Det , der i brevet mest interesserede ham , var , at nu var ethvert krav fra den kant hermed bragt ud af verden , og så for resten var alt ham så rasende ligegyldigt undtagen det , at godsforvalteren havde sine regnskaber i orden . 
Man mente almindeligvis , at han havde bragt betydelige summer hjem med sig ; en speciel lidenskab for smukke guldpenge var ejendommelig for ham , og det var en almindelig tro , at et forsvarligt pengeskab , som stod i hans arbejdsværelse , gemte store skatte fra de gules lande . Ingen vidste dog besked herom . 
Et år efter modtagelsen af det sidst omtalte brev begærede en ung mand at tale med ham . Det var for længst praksis i huset , at ingen fik avdiens , som ikke samtidig kunne anføre en plausibel grund . 
Hvem er han , og hvad vil han ? spurgte greven sin kammertjener og sit faktotum . 
Han vil ikke sige , hvem han er , og hvad han vil , er , at han vil hilse på greven . 
Hvordan ser han ud ? Er han gammel eller ung ? Borgerlig eller stodder ? 
Han ser adelig ud , men — jeg tør ikke på 

stå at han er det . Han er ung og ingen — stodder . 
Med stodder mente greven enhver , der kom og bad om noget , hvad enten det var indsamlinger , gaver eller lignende . 
Hvor fanden ved du , om han ikke er en stodder . Gå og spørg , om han kommer for at tigge , i så fald på porten med ham ! 
Jeg har spurgt . Han sagde nej ! 
Han har vel et kort , lad ham aflevere det — han er nok en maskeret tigger , siden han ikke vil sige , hvem han er . 
Han ser ud , som om han kunne være en præst — 
en — en præst ! skreg greven , ja lad ham så søge andre får ! en præst ! han skal så formodentlig tigge ind til nye kirker . Bed ham tøfle af ! 
Måske er han en ung civil officer ! indvendte tjeneren . 
Fårehoved ! har du fået kærnemælk sprøjtet ind i øjnene i dag ? spurgte greven med dyb f'oragt . 
Han er ikke greven fra unge dage ulig , svarede tjeneren med en egen malice . 
Han havde det forud for sin herre , at han til fulde kendte grevens bedrifter , medens greven var ganske uvidende om , hvad der bevægede sig hos hans tjener . Da greven til eksempel i sin tid stærkt opfordrede ham til at tilbyde Gudrun 

Hansen sin hånd mod en klækkelig medgift , anede greven ikke , at hans kammertjener fra sin tidligste ungdom havde elsket den smukke gartnerdatter og forgæves gang efter gang tilbudt hende , at han ville gifte sig med hende , dersom hun en gang for alle ville afslutte det vanærende forhold til greven . Der fandtes den gang ikke det tilbud , som var overkommeligt for ham , han ikke havde forsøgt , først og fremmest ville han drage med hende til en anden verdensdel , lige meget hvilken . Han skulle nok skaffe sig frem . 
Og hvad greven måske ikke ved synet af den unge mand ville have anet , det anede kammertjeneren og ville have anet , selv om ligheden med hans herre havde været mindre slående . Her var en velkommen lejlighed til måske en gang igen at mærke et livspust ud over det evindelige et og det samme . Flan havde i de forløbne år ofte gjort sig selv det spørgsmål , hvorfor han blev . Han havde ganske vist som sin herre tabt sine illusioner , men ikke sine ophøjede begreber om livets egentlige betydning , således som det fra barndommen og ungdommen engang i al enfoldighed var ham indprentet . Hele hans familie havde , så langt man kunne gå tilbage , mere eller mindre været knyttede til den grevelige slægt ; men da de bestandig vare blevne giftede ind med gode Almuesfolk var der stadig kommet frisk blod til , så at de hyppige forsøg på at 

efterligne deres respektive herrers moral og sædvaner langtfra havde haft så vidtgående følger hos tjenerskabet som hos herskabet . 
Sørensen havde nu altid været mest anlagt for det alvorlige , og den støthed , som mærkelig ofte udmærker jyden , havde aldrig forladt ham , sålidt som den indesluttethed og tunghed , der var ham medfødt , aldrig tillod ham at blande sig i , hvad der ikke vedkom ham , eller tale , hvor det var fornuftigt at tie . 
Greven studsede over sin tjeners svar ; men i det samme kom han i tanker om det brev angående den unge mands eksamen , han for et år siden havde modtaget . 
Hans første tanke var at lade den fremmede kaste på porten ; men en helt forunderlig nysgerrighed betog ham i næste øjeblik . 
Skulle den unge mand virkelig tillade sig at have hans mærkelige træk ? — 
det var synd at sige , at grevens ydre nu bar spor af nogen fordums skønhed . Hans slægt fik alle med alderen nedhængende mundvige og udstående , blakkede øjne , mere eller mindre rød-kantede , og næsen , som oprindelig var af en lige , ret smuk form , blev tyk og kødrig . Grev Christian 'havde været et smukt eksemplar af slægten , men det var nu så længe siden ; hans liv havde alt andet end bidraget til , at han kunne bevare sit ydre . 
Han kæmpede et øjeblik med en indgroet 

afsky for at få et fremmed ansigt ind i sin stue , men hans nysgerrighed i forbindelse med en langsom og tåget erindring fra fortiden vandt sejr over ham . 
Før ham ind , men sig ham , at han fatter sig i korthed , brølede han brutalt . Og — det er sandt — råd ham fra at komme med anmodnin — — — nå , det er det samme . Gå ! 
Få øjeblikke efter trådte den fremmede ind . Sørensen lukkede døren efter ham . 
Greven sad med ryggen til ham . 
Den unge mand blev beskedent stående indenfor døren . Han var lidt over middelhøjde , havde et skarpt skåret , fint , blegt ansigt , gode , klare blå øjne med sorte øjenvipper , en smuk lille knebelsbart , som ganske vist mere mindede om en ung lieutenant end om tteologen , et velplejet og vel friseret hår og en god legemsbygning . Hans dragt var mørk og sad godt på ham . Hans kinder rødmede stærkt , hvad enten det var af bevægelse eller af harme over den hån , greven viste ham . 
Endelig lod det til , at han nådigst kom ham i hu . 
Uden at vende sig spurgte han : 
hvad vil de ? 
Uvilkårlig så den tiltalte til døren , som han åbenbart havde mest lyst til atter at forsvinde igennem . 

jeg — jeg — ville blot tillade mig at hilse på hr . Greven for at takke dem — 
hvad for dem  ? 
Om forladelse ! Hr . Greven — — 
hvad hedder de ? 
William Hansen ; men om forladelse , jeg ser , j eg har taget fejl — 
af hvad ? spurgte han pludselig og vendte sig om , så stolen knagede under ham ; så tog han et par guldpince-nez på og målte den unge mand fra hoved til fod . 
Denne nye fornærmelse stivede den anden op , og han svarede kort og koldt : 
jeg har besøgt en god ven , og på vejen hjem til København fandt jeg det passende — fordi mit hjerte tilskyndede mig det — 
å , lad deres ubetydelige hjerte blive udenfor , når de taler med mig , afbrød greven . 
Hellere end gerne , jeg ødsler nemlig aldeles ikke med det . Jeg vil altså takke hr . Greven for den hjælp , hr . Greven ydede mig efter min kære moders død . — 
det har de jo gjort ! jeg bryder mig desuden ikke om deres , ikke om nogens tak . 
Jeg beder da hr . Greven undskylde mig , jeg skal sandelig aldrig mere ulejlige hr . Greven . 
Han bukkede og vendte sig om for at gå . 
Holdt ! brølede greven . Det er dog vel mig , der bestemmer , når de kan gå . 

måske i alle andre tilfælde , men ikke i dette ! svarede William og tog resolut i døren . 
Bliv ! siger jeg ! er de gal ? Hvor tør de ? Ved de , hvem jeg er ? 
Tilfulde ved jeg det ! svarede den unge mand . Han kunne ikke mere styre sig og åbnede døren . 
Jeg befaler dem at blive , de præste — præste — — 
den anden hørte ham ikke mere . 
Han var allerede borte . 
Greven fløj rasende op og ringede . 
Kald på ham ! hvor er han  ? Jeg vil tale med ham ! råbte han . 
Sørensen var så sindig i vendingen , at han fik sig en ordentlig overhaling . 
Ikke desto mindre , da han kom ned , var den unge mand borte . 
I mange år havde greven ikke givet et sådant livstegn fra sig . 
Assessoren havde engang haft sin egen måde at ringe på , når han besøgte Dagmar Sørensen . 
Han måtte nu . gentage sin ringen ; endelig kom , ikke Dagmar , men den gamle og lukkede op . Han blev så ubehagelig berørt ved synet af hende , at han ikke kunne fremføre et ord , men gjorde en meget sigende grimace . 

er deres datter her ? spurgte han endelig og tog i døren ind til stuen . 
Uden at høre efter hendes anmodning om at gå gennem køkkenet ind i et lille rum bag ved , trådte han ind og lukkede døren hårdt i efter sig . 
Underlig benauet blev han stående . 
Lige foran ham , midt på gulvet , stod en seng med et hvidt lagen bredt ud over det lille lig . Hvide Gardiner dækkede aldeles vinduerne til . En solstråle fra den nedgående sol flød hen over sengen og gav den et blendende rødt skær . En lille tam kanariefugl fløj hen i lysstrålen og satte sig på det døde barns bryst , hvor den slog ud med vingerne og begyndte sin kvidrende sang . 
Var det om døden eller livet den sang ? 
Om himlens Sollys eller jordens glæde ? 
Assessoren forstod sig ikke det mindste på musik , men han var en så stor dyreven , at det sagdes om ham , at han protegerede dyrene frem for menneskene , og vist var det , at f . Eks . alle vognmænd skælvede for ham ; hvis der var det mindste i vejen med en eller anden stakkels hest , var han ikke at spøge med . 
Han blev stående og betragtede den lille fugl ; den ville stå for hans tanke som en mærkværdig jublende sanger over dødens kolde ro med det bagved liggende mysterium . 
En usædvanlig rørelse betog ham , så han i 

nogle minutter aldeles glemte , hvorfor han var kommen , og i et par øjeblikke følte sig på grænsen mellem det værende og ikke værende . 
Men fuglen sang og sang , den havde så meget , den skulle have sagt , medens den røde solstråle hvilede derinde . Den tog nogle trin frem og tilbage , stadig med udslagne vinger , som solen gav en rødgylden lue , den lille strube arbejdede af fuld kraft for at få al jubelen sunget ud . Den måtte skynde sig , at solen ikke skulle gå ned . 
Døren bag ham gled op . 
Væk ! sid ikke der og skrig ! væk ! væk ! Uh ! dit kræ ! 
Et hvidt lommetørklæde susede rundt om den lille glade sanger , så den fløj forskrækket om . Et øjeblik sad den på Dagmars skulder , så tørnede den mod assessorens hat , fløj mod de tildækkede vinduer for at finde sit bur , som stod bag gardinerne i karmen . 
Idyllen var forsvunden . 
Hvem kender ikke de små tings magt ? 
Alle tiders mennesker have opfattet og erkendt den . 
Som aldrig før så assessoren i hendes bevægelser , i hendes ydre , i hendes banale udbrud , medens hun jagede fuglen , i hendes på en gang forgræmmede , men ikke fuldt naturlige væsen en ligefrem redegørelse på , at hvilke kløfter man end kan sætte over — og der kan faktisk sættes over mange sådanne , ja flere end man skulle tro 

— den virkelige dannelses kløft sætter ingen ustraffet over , forudsat at han selv er i fuld be' siddelse af dette åndelige klædebon og ikke kun bærer det som et løst eller lejet omslag , hvad dog så ofte er tilfældet . 
Han besindede sig hurtigt på , i hvilket øjemed han var kommen . Og da fuglen omsider var indfangen , og hun vendte sig imod ham , stod han allerede med sin tegnebog i hånden . 
Hun havde en måde , gennem halvt sænkede øjenlåg at se på — som er ejendommelig for mange af hendes lige — fra neden op efter , uden dog at nå længere end til hagen , hvad der giver blikket noget spejdende for ikke at sige lurende over sig . Deres håndtering , delt imellem at sondere og erobre , skaber dette målende blik af beregning , nødvendighed eller levelyst , en af delene eller alle dele tilsammen . 
Endnu havde ingen af dem talt . Så ilede hun hen til sengen , slog det hvide klæde til side og sagde — denne gang var han i tvivl om hendes stemning var fuldt ægte eller ikke — : 
nu er det forbi , ingen tårer kan gøre ham levende — han har aldrig vidst , hvad gode dage var , han blev sparket og puffet i hele sin tid — det er godt , han er død------- 
hun sank på knæ ved sengen og græd . 
Han stod og så på det lille , marmorblege ansigt , som var langt smukkere i døden , end det 

havde været i livet , udtæret og sygeligt som det da altid var . 
Hvad han end havde at bebrejde sig ved dette dødsleje , penge havde han ikke været karrig med ; hun havde endog lagt til side for de kommende dage , da hun , før hun lærte assessoren at kende , havde gjort bitre erfaringer på det pekuniære område . 
Han respekterede hendes sorg , men fandt igen trøstegrunde så antagelige , at det var ham muligt at fremføre nogen . Efter lidt betænkning gik han hen og lagde nogle af de grønne Sedler , han havde medtaget , ved siden af hende på den lille seng og ville tavst trække sig tilbage . 
Han havde dog næppe vendt sig om , før hun med et sæt var oppe . Med korslagte arme og en spottende hån udbrød hun : 
det er det hele ! — ikke et ord , et eneste har du at sige — tag dine papirer med dig , jeg kan nok få ham i jorden uden dem , vær så god i 
hun krammede sedlerne sammen og rakte ham dem . Da han ikke modtog dem , blev hun end mere heftig : 
tag dem ! siger jeg , eller jeg sender dem h den fornemme kammerherreinde eller til din — kæreste  ! — hverken barnet eller jeg trænger mere til dine almisser . Behold dit gods selv 1 
vær dog stille ! — jeg beder dig ! 
Er du bange , han skal høre os — den døde — — 

jeg forlanger , sagde assessoren strengt , at du skal vide , jeg kom her i den bedste mening og------- 
har du nogensinde blot spurgt til ham , som nu er død ? Gudbevares ! Penge har jeg fået — men din kulde smittede mig , nu er jeg ved at dø af samvittighedskvaler over , som jeg har forsømt ham —• og aldrig , aldrig mere kan det gøres om , aldrig . 
Hun brast i gråd , og denne sorg var ægte nok , måske den reneste hun nogensinde havde følt . 
Den blide stemning fra før kom atter over ham , men hans hovedtanke drejede sig dog om , hvorledes han kunne slippe bort . Situationen var alt andet end hyggelig for ham . 
Han lagde sin hånd let på hendes skulder . 
Hans blik faldt atter på det lille blege barneansigt , hvorpå solen endnu kastede en lang lysende stråle . 
Tilgiv mig ! sagde han- blødt , min hensigt  denne gang var kun god , og det gør mig ondt at se dig så bedrøvet . 
Nå , det gør det ! gå din vej , nu er vi færdige med hinanden , svarede hun kort og koldt . 
Han havde den bedste vilje til at sige noget rigtig godt , men enten kunne han ikke finde udtryk derfor , eller han var bange for atter at opirre hende , da hun rimeligvis ville opfatte ethvert ord , han kunne sige , i en modsat retning . Desuden — intet kunne gøres om , som hun selv havde sagt . Han havde trukket sin del af læsset i 

henhold til den rent moralske lidelse — pengene havde han aldrig ofret en tanke , aldrig . 
Da hun hørte , at han gik , vendte hun sig atter imod ham med det irriterede blik og sagde i en lav tone . 
Tag pengene , eller ved gud ! jeg gør , som jeg har sagt . Der — de ligge på kommoden . 
Med en følelse af afsky tog han og krammede sedlerne ned i sin frakkelomme . Han tænkte et øjeblik på atter at lægge dem , men turde ikke , da han vidste , hvem han havde for sig . Alligevel , havde døden ikke været tredjemand , han ville ikke således givet køb . 
Endnu et blik kastede han ud over denne sælsomme stue , som han vidste , han ville mindes , så længe han levede , før han forsvandt . 
Solstrålen havde trukket sig tilbage , og det dystre , grå skær , som inden døre indleder aftenen , når solen skal til at forsvinde , spredte sig over det hele rum . Dagmar rejste sig med en let gysen . Angsten fra før steg frem på ny . Hun kastede et hurtigt blik på barnets skikkelse , dækkede det varsomt til og gik så baglænds hen til døren , som hun stillede sig med ryggen opad , medens blikket ufravendt stirrede på det det hvide klæde . 
Hvad om det nu bevægede sig ! 
Samtidig hørte hun Julius på de sidste trappetrin , derefter gadedøren blive lukket . 
Han var borte ! 

alt blev dødt . 
Begravet var hermed de sidste rester af hendes hjerte . 
Men lige meget . Nu havde hun betalt sin skatskyld til det døde barn — sorgen kunne helt og holdent tage hende . 
Hun brød sig ikke en døjt om det hele liv . 
Ud ad de mest ensomme veje ilede assessoren med hatten trykket ned over øjnene . 
Han kom til en lille ensom lund , som ligger mellem strandvejen og Lyngby . Træerne stod i fuldeste prud , friskheden og denne første , livsalige Duft af sommer strømmede ham i møde og veder-kvægede ham . Han tog hatten af og gav sig til at vandre langsomt hen under træernes unge blade . 
Blot en fugl forandrede sæde eller fløj fra gren til gren dryssede knoppehylstrene ned over ham , i hans hår eller blev hængende på hans frakke som bløde dun . 
Nattergalene , som denne lund er berømt for , gave sagte , kælne toner fra sig , som om de ikke kunne vente til tusmørket , eller til natten helt havde lagt sig ud over jorden . Af og til kom en stor fugl med høje skrig og tunge vingeslag og gjorde forstyrrelse i den dæmrende aftens 

stilhed . Langt borte lød af og til nogle stemmer , en hunds gøen , jernbanetogets piben og snøften eller et dampskibs fjerne fløjten , så raslede det i løvet , når et pindsvin , en lille markmus , frø eller en anden skabning drog ud på rov , oo-dagelses- eller måske kun en helt nødvendig rekreationsrejse . Undertiden surrede en flagermus , en natsværmer eller en forsinket , letsindig brumbasse , som ikke kunne bekvemme sig til at gå tidlig til ro , forbi ham , ellers var alt stille . Dybt inde i skyggen af en stor bøg fandt han en lille bænk ; og luften her var helt opfyldt af duften af violer , af skovmærker og hele mylderet af vårens førstegrøde . 
Al kvælende tyngsel , der havde pint og plaget ham , forsvandt her for nogle øjeblikkes overvældende nyden . 
Oh ! Moder natur , hvem kan husvale som du , om man langt mere , end man gør det , ret forstod at hvile ud hos dig ! men atter og atter vende vi tilbage til vore pinagtige sorger , vi kunne ikke , og måske ville vi heller ikke skille os fra dem , fra deres pirrende , fortærende gift . 
Bestandig så han for sig interiøret fra stuen , han kom fra , især det lille kolde ansigt med solens glorie over sig , og som så ofte endte han med tanken på sin moder . Nu var måske også denne gåde afsløret for hendes blik . Men dommen der og her faldt næppe sammen med 

hinanden , om ellers al den indre nagende uro og sorg havde noget at sige . 
Så tænkte han på Ella , som hans hjerte hang ved — ja — naturligvis , han måtte sige hende alt , om ikke af anden grund , så fordi tilfældet , han havde som jurist stor respekt for denne faktor , kunne spille ham en eller anden streg . Han behøvede blot at tænke på Dagmars variable humør eller hendes uhyggelige moder . Denne sidste var den , der bedst overtydede ham om sådanne forholds mere end vanskelige natur . 
Stjernerne tændtes , den ene efter den anden , og nattergalene opførte store numre rundt omkring ham . Nattens stilhed trådte stærkere frem . Han gav sig atter til at vandre hen ad den snoede spadseresti — der var kun to — den ene løb rundt i udkanten , den anden bugtede sig tværs gennem hele lunden . Flan valgte den yderste . 
På en gang hørte han stemmer , hviskende stemmer fra den inderste gang . 
Det var et par forsinkede kærestefolk , som gjorde vejen hjemad så lang som mulig . 
Når hun udtalte sin forskrækkelse over , at klokken var så mange , beroligede han hende med , at vejret var så smukt , og nattergalene sang så lifligt . 
Da de vare forsvundne , kom der andre . 
Denne gang to mænd , som førte en højrøstet samtale . 

assessoren kunne ikke undlade at høre , hvad de sagde . 
Træd ind i hæren ! siger jeg dem . De bør leve et andet liv . 
Den anden mumlede noget , assessoren ikke hørte . 
Så skil dem fra hende . Det er et vanærende forhold , de lever i , vedblev den første ivrigt , man bør leve ordentligt , såvel for sin egen som for andres skyld . Der var i hans stemme en stærkt virkende varme . 
Atter en mumlen . 
Ja naturligvis er der mange , der bære sig således ad . Hvad vedkommer det dem ? De må svare for dem selv , min gode mand ! her hjælper ingen kaution eller henvisning til , at andre ikke er bedre . Ved det sidste forhør — de kan tro mig — lader de nok være at komme både med undskyldninger og sammenligninger . Kom nu og følg mig , så går de med mig til møde i morgen formiddag og bliver frelst . 
Indvendingerne lød svagere . 
Jeg får dem forsonet med deres hustru , og de begynder på et andet , et ordentligt liv — — — 
assessoren kunne ikke høre mere ; men af stemmens indtrængende varme sluttede han , til hvilken side sejren ville hælde . 
Det var altså en af frelserhærens natlige arbejdere . 

de kan passe dem selv ! lød det lidt efter med en høj , skingrende diskant , og de skal ikke gå og liste min kæreste fra mig . Vi fornærmer ingen og har vel lov at leve , som vi selv vil i den korte fritid , vi har i vort trælleliv . De er en værre snushane end en politi — hvad rager det dem , hvad vi tager os for . Slip mig ! siger jeg dem , jeg skal nok få fat i ham igen — de — hellige rævepels ! 
Afsted gik det , men en tid efter , at assessoren kunne opfange de enkelte ord , hørte han endnu hendes skingre stemme , af og til afbrudt af en hånende latter . 
Så blev der atter stille som før . 
Hvor lidt påvirkelig assessoren end indbildte sig at være , havde dog denne sidste episode gjort sin virkning på ham . Han kendte inderst inde en nagende smerte over ikke at være , hvad han ville være . Sorgen lagde sig atter knugende over ham , og den dystre nat gjorde ikke hans sindsstemning lysere . 
En ugle plumpede tungt ned i grenene over hans hoved og udsendte sine sørgelige hyl — måske drog han en sammenligning mellem disse og den lille gyldne sanger fra før . 
Men døden ! Døden  ! 
Livets lov er dødens lov , har en af nutidens store mænd sagt , og det var egentlig den akse , hvorom hans indre liv drejede sig . Der var tider , da han med vold og magt måtte fri 

gøre sig ; og ikke så aldeles uden al grund kunne han give sine udskejelser denne adresse . Han ville bedøve sig , flere af hans slægt havde haft en så stærk tilbøjelighed til melankoli , at det gik til vanvidets grænse . Inderst inde nærede han af og til frygt i denne retning og ville eksperimentere sig derfra ; men han beregnede ikke til fulde sanseberusningens magt , før det var for sent . Sommernattens stilhed skaffede ham tid til at gennemgå det svundne , men der var ingen lægedom for den bitre fortrydelse , han ikke kunne ryste af sig . 
Han var kommen så frygtelig langt bort fra sin ungdoms idealer , at han til sidst bedækkede ansigtet med sine hænder og græd . 
Måske bildte han sig ind , at han græd over livets hele elendighed , over dødens lov , men han græd over sig selv , fordi han var en anden , end han ønskede at være . 
Verdens dom , som han havde så rig en anledning til at kende , kende til bunds , var ham ikke nok her — denne dom , som stundom er vanvittig hård , andre tider lige så vanvittig overbærende — han havde sin egen dom over sig selv , og det var ham nok . 
Hun , hans stolte svigermoder og den yndige Ella skulle blot vide , hvad den unge bøgeskov så , men ydmyge sig for dem ! — nej ! han kunne det ikke . Til nød for Ella , men selv om hun ubrødelig tav , han ville dog blive opdaget . Ella 

havde ikke — det troede han da — det mindste forstillelses talent overfor mama ! 
Den korte sommernat begyndte at svinde , før han begav sig hjemad , og mere end en genkendte ham trods den opsmøgede krave og den bredskyggede hat , og han gik ikke ram forbi — men aldrig’ havde der dog været mindre at sige om ham end i denne nat . 
Da assessoren kom hjem , ventede en opdagelsesbetjent , som havde været i udlandet , på ham . På gréns initiativ var det lykkedes ham at få fingre i en farlig bedrager , som havde gjort sig skyldig i flere betydelige , opsigtvækkende bedragerier . 
Intet var bedre i stand til at oplive ham . 
Han var jurist ud til fingerspidserne og kunne med grund vente sig både ære og fordel af denne forretning . 
Han glemte aldeles , at han ikke havde været i seng . Efter at have hørt rapporten satte han sig til sit skrivebord og mødte til morgenkaffen lige så frisk , som om han kom fra en kvægende søvn . Men hans påklædning røbede ham , og søsteren , som havde tilbragt aftenen hos kammerherreinden , hvor han hele aftenen var ventet , og som nu yderligere var passeret hans værelse , hvor 

sengen stod urørt , var alt andet end nådig , da han trådte ind . 
Jeg skal hilse dig fra Ella ! kom det som en kastevind imod ham . Hun græd , og hendes moder var indigneret over , at du ikke engang sendte bud , at du ikke kom . Det er også en rædsom opførsel ! — hvis moder havde levet — — hun brast ud i en ustyrlig gråd . 
Hun elskede Ella og var dybt bedrøvet over , om dette forhold virkelig skulle blive ødelagt . Hun vidste , at det havde været hendes moders håb . Og , ja der var for hendes vedkommende så meget andet , som hermed stod i forbindelse . 
Emmal disse scener , fritag mig . Jeg kunne ikke komme , det må virkelig respekteres , svarede han langt roligere , end hun havde ventet ; men det gav netop vind i sejlene til hende . 
Du har ikke engang været hjemme i nat-------------- 
nej ! vil du vide det , har jeg spadseret i helleruplund — — 
den hele nat i — 
hun lagde aldeles ikke skjul på , at hun ikke troede det , og tonen var mere end fornærmelig for ham . 
De mange timers sjælelige lidelser , men frem for alt den gode bevidsthed i forbindelse med det store — om man kan sige — embedsheld , han nys havde haft , lod ham overfor den unge søster beholde ligevægten . 

det er ikke været , du blander dig alt for meget i mine sager , svarede han roligt . 
Å nej ! de tåle næppe at ses for meget efter , svarede hun iltert . 
Nå , nå , Emma ! 
Jeg bryder mig ikke det fjerneste om dine tilrettevisninger — jeg er led og ked af det hele og vil langt foretrække enten at komme over til Elise og Carl eller også søge mig en plads , fortsatte hun . 
Så skarpt havde hun aldrig før udtalt sig , og det gjorde et ubehageligt indtryk på ham . 
Så blev det måske engang til noget med dig — — du har såmænd længe nok pint og plaget ella-------blev hun ved . 
Han blev meget bleg og bed sig i læben , men holdt endnu stand , da han mindre end nogensinde nu — da hans moder var død — ønskede et brud med den lille , en gang så forgudede søster . 
Jeg har fortrudt , fortsatte hun , at jeg nogensinde gik ind på at blive her sammen med dig . Det har været drøjt — 
så er det også bedst , det får en ende , sagde han hårdt , rejste sig og gik ind i sin egen stue . 
Kunne hun have tilbagekaldt de sidste ord , ville hun gjort det , allermest for mindet om hendes moder , hvem hun havde lovet , sammen med den gamle pige , Birthe , at blive hos Julius , indtil han 

blev gift . Kalde ordene tilbage kunne der dog ikke være tale om , dels ville han ikke tro hende , og dels ville forholdet næppe for lange tider alligevel blive godt . De ikke så sjældne stiklerier , der vare imellem dem , havde fjernet dem fra hinanden . Desuden sagde hun til sig selv : denne sidste historie , at han hele natten har været borte , udholder jeg ikke , hvorledes skal jeg alene skjule det for Ella ! 
Ella sad med sit søde , lille ansigt begravet i hænderne ; hun havde for skik at knuge øjnene sammen , når hun var bedrøvet , så hun følte gnister for de lukkede øjne . Hele den foregående dag havde hun forgæves ventet sin fæstemand . Om formiddagen var det yderst sjældent , han havde tid ; kom han , var det kun et øjeblik , forinden han gik i retten ; men nu havde han endogså skuffet hende to hele aftener . 
Det ringede . 
Det måtte være ham . 
Hver en sorg var forsvunden fra hendes ansigt . Hun fløj hen til døren og lyttede . Ud til ham ville hun ikke gå , en lille smule burde han dog straffes . 
Hun blev stående midt på gulvet , da hun hørte hans trin udenfor døren . 
Kom ind ! 

stemmen var klejn og havde en lille bæven . 
Kandidat — Hansen ! — — de — er — er — — kommen tilbage . 
Hun blev blussende rød over den store skuffelse og følte sig et øjeblik forvirret . Med hastige skridt ilede han hen til hende og greb hendes udstrakte hånd . Han så ikke fejl . Hun rødmede virkelig og for — ham ! 
Men hastig slap han hendes hånd . 
Han havde følt et tryk af den massive forlovelsesring , hun bar ; imellem dem var der en uoverstigelig mur . 
I over en halv snes år havde han kendt hende og hendes moder . Plejefaderen , som opdrog ham , havde en butik med hvide varer i samme gård , som kammerherreinden beboede , og hun , som holdt af børn , havde fattet interesse for den stilfærdige dreng med det fine ansigt . Han og Ella havde gået sammen i danseskole , og han var indtil for fire å fem år siden næsten en daglig gæst hos dem . Ella havde ikke lagt mærke til , at hans mere sparsomme besøg faldt sammen med hendes forlovelse , hun tog hans undskyldninger for gode varer , at nu , da han boede på Regensen , var hele hans tid optagen med forelæsninger og studier , og derfor kom han så sjældent . 
Der havde været den tid , da fruen selv var begyndt at distancere ham . Hun holdt ikke af , at den ubetydelige student omtrent daglig kunne 

ses sammen med hendes unge datter og således afskrække andre , bedre kvalificerede herrer . 
Men al ting kommer , som det skal , tænkte hun , da Ella fortalte hende , at assessor grén havde friet til hende , og at hun elskede ham . En ung baron og kammerjunker i deres bekendtskab havde været hende en del kærere , skønt han kun var lieutenant og ikke , så vidt hun vidste , havde mere end sin gage . Hun havde imidlertid overvundet sin lille skuffelse og var endog tilfreds med den svigersøn , skæbnen havde givet hende , indtil — — — ja , indtil visse rygter , en mærkelig adspredthed og senere en ligefrem tilsidesættelse af ham overfor hendes datter mere og mere bragte hendes blod i kog . Der gaves øjeblikke i den senere tid , hvor hun endog var begyndt at tænke , at cand . Hansen — især med en navneforandring — slet ikke havde været så helt ueffen . 
Det var endelig lykkedes hende at få at vide , hvem hans fader var , og det kunne ikke nægtes , at hun på et hofbal for mange år siden havde været meget charmeret i greven , meget mere end i sin senere mand , daværende kammerjunker og lieutenant i garden . 
William Hansen var mere end ømfindtlig med hensyn til sin uægte byrd ; men han havde ikke kunnet stå for Fru kirtschners gentagende , meget livlige fritten ud . 
Nu , da han igen stod i disse kære , kendte Stuer , fortrød han mere end nogensinde at have 

talt , især naturligvis efter sin højst uheldige udflugt i Jylland . 
De ser forstemt ud ! sagde Ella , mest for at sige noget , måske også fordi hun selv følte sig behersket af skuffelse og var i mindre godt humør . 
Det vil jo være plagiat , om jeg retter det samme spørgsmål til dem ? spurgte han med et blødt tonefald . 
Ikke , hvis de synes det ! svarede hun med påtagen munterhed ; men jeg har jo ikke noget at være forstemt over . 
Er det da nødvendigt for mig ? 
Næ------------- men jeg synes — det forekom mig virkelig , at de så ud , som om de var ked af noget , svarede hun . 
Det ringede . 
Hun skjalv næsten , og han tænkte : 
mon det er ham , hun venter ? 
Jo ! Døren gik op . 
Det var assessor gren i egen høje person med overfrakke på , silkehat i hånden og den bekendte rulle ministerielt papir under armen . 
Herregud ! tænkte Hansen . Kan han ikke engang lægge hat og papirer fra sig , når han besøger hende . 
Julius ! hun var om halsen på ham . 
Jeg tror såmænd den stokfisk endogså generer sig over hendes kærtegn , tænkte han og rejste sig for at gå . 
Nej bliv ! Hansen ! Mor kommer ret straks . 

hun er ved at klæde sig om ! råbte hun og trak gren med sig i et tilstødende kabinet . 
Hun var som forvandlet . 
Han er dog så nådig at følge hende i et støt , ikke alt for hastigt tempo , tænkte han . 
Han hørte hende tale sagte og ivrigt , lidt efter lo hun . Hvor kendte han dog godt denne frejdige latter ! de to , de havde også spøgt sammen — engang . 
Han gik hen til vinduet og trykkede den varme pande mod ruden . 
Nej ! det var nu ikke til at udholde , bedre var det ikke at se hende ; at komme langt , langt bort forekom ham at være den eneste udvej . 
Allerede ! hørte han hende sige . Du slemme , slemme — ja , er det så vist , at du kommer i aften ? Du må ikke skuffe mig , kære — 
Hansen vendte sig . Jo , der kom han , tilknappet , allernådigst ! — han lod sig bede , ja tigge i puh i — 
hvilken unødvendig høflighed at komme hen og give ham hånden . Tænk ! et kostbart minut snød han måske retten for . 
Han kunne ikke fordrage ham . 
Og så at skulle stå at se på , som hun kunne hænge sig om hans Hals for at følge ham til dørs . Behøvede hun måske det ! 
Han var meget uretfærdig imod assessoren , som både var en køn , en høflig og en udmærket dygtig mand . 

Ella kom tilbage med røde kinder , en smilende mund og strålende øjne , disse øjne , nok sagt , han kaldte hende altid Athene , den lysblå-øjed’ Athene . Men således som hun nu stod foran ham , havde han aldrig formået at få hende til at se ud . 
Der var noget inden i ham , som vred sig . Ingen vidste undtagen han alene , hvor hun altid havde været hans drøm , hans skytsånd . Tanken om hende havde gjort ham det let aldrig at give efter for fristelser , som han nogensinde behøvede at slå øjet ned for . 
Flun , ja og så hans moder , ja , hans moder ! 
Sig , hvad de vil ! De er nu alligevel bedrøvet , William 1 
det sved ud i hans ryg at høre hende sige William , det var meget , meget længe siden , hun havde sagt det . 
Har de haft kedsommeligheder på rejsen ? spurgte hun , da han ikke svarede . Se ikke på mig med så bedrøvede øjne , jeg kan ikke tåle det — vi har jo altid været gode venner . 
Ja , vi har altid været venner , det vil sige , engang vare vi rigtig , rigtig gode venner , svarede han 
engang , hvad er det for noget snak , vi er — vi er — — — 
flun fik ikke sagt mere . 
Der var et udtryk i hans øjne , som forvirrede hende , hun så ned på spidsen af sin sko , 

som om hun ved hjælp af den skulle løse et vanskeligt problem , og det varede nogle øjeblikke , inden hun kunne løfte øjenlågene . 
Sig ikke mere ! sagde han mildt og vemodigt . 
De giver mig , hvad de kan , og deri gør de ret . Jeg rejser for resten snart bort . 
Hvorhen ? spurgte hun pludselig befriet og så atter op på ham . 
Enten til Vestindien eller til Færøerne . 
Flimmel ! hvilke to , jeg fristes til at sige , yderligheder ; som hvad ? 
Som præst — — hvad andet ? — 
men de ville jo ikke være præst , de ville jo ofre dem for skolerne . 
Jeg har betænkt mig . 
Hvorfor da så langt bort . De vil fortryde det , og-------- 
og , tilføjede han , mine venner ville savne mig , ikke sandt  ? 
Det kom lidt bittert ; men sandt er det nu alligevel , svarede hun ivrigt . 
Han så ind i sin venindes øjne — mon nogen kunne elske hende som han ? Ja , mon nogen kunne ? 
Er det et tankeeksperiment , at de nævner disse to så fjerne steder , et i syd og et i nord ? 
Nej , der er virkelig to embeder ledige , og jeg ved , at jeg kan gøre mig håb . 
De sidste ord tog nu alligevel et tag i hende . 

overfor en brændende sol vil altid en stråle blive mere eller mindre følelig . 
Han skulle altså bort , langt bort . Han var hendes barndomsven ; de første skilsmisser er så tunge . Senere hen bringer livet så mange , at de må bæres på en helt anden måde end i ungdommens dage , hvor hjertet så at sige vægrer sig ved at tage imod sorgen . 
Hvor det lille bitte Danmark er et underligt land , at det kan byde valg imellem to så forskellige zoner , sagde hun og gik rent uden om det egentlige kernepunkt , eller måske troede hun det ikke ret . 
Ja , svarede han , skalaen er lang — fra troperne til højnorden , men det menneskelige hjerte tager dog ganske anderledes Spring . 
Hvad vil de selv ? spurgte hun hastigt . 
Til Færøerne . 
Til Færøerne ! det forstår jeg ikke , nej 1 så hellere steges i sydens sol . 
Jeg foretrækker nu at køles af , svarede han . 
Hendes fulde blik faldt atter hen på ham , og i et eneste nu så hun for sig , hvor god han altid havde været imod hende , hvor han havde forstået hende , føjet sig efter hendes små luner , hvorledes han havde vidst — med små midler — at overraske hende . Hendes kæreste smykke , et hun altid bar , var en guldring med en roset af ægte Perler med en lille sleben safir i midten . 

på en billet , der lå på bunden af æsken , havde han skrevet : 
hver perle er et billed’ på en dyd , som er en egenskab hos dig , veninde , dog hjertet blev din allerstørste pryd — det som safiren lys , der slutter inde i hvert facet en perle , klar og ren — genspejler dine dyder en for en . 
Mange timer havde han måttet informere for at glæde hende med denne gave , som han med bankende hjerte havde heftet på juletræet den juleaften , da hun fyldte nitten år . 
Efter denne juleaften , hvor hans ungdomsglæde med tilhørende forhåbninger kulminerede , var det , at kammerherreinden begyndte at distancere ham . Kort tid efter hørte han om , at den unge , begavede assessor gren var en hyppig gæst i huset , og efter at han nogle gange havde været sammen med ham , var det ham selv , som tog afstand . 
Han var tilsyneladende kommen så godt over at lykønske Ella , gren og kammerherreinden , at den sidste tænkte , hun havde taget fejl , det måtte kun have været venskab , og hun fortrød ofte , at hun havde været ham mindre god ; men alle forsøg fra hendes side på at rehabilitere forholdet mislykkedes . Han læste til en licentiatgrad — som han dog aldrig tog — og havde så mange informationer , at hans undskyldninger altid vare fuldt gyldige . 

jeg kan ikke glemme , at de tænker på at gå til Færøerne , begyndte hun langsomt , ligesom overtalende . Det står altid for mig , som om der svæver en evig , kold og rå tåge over disse øer — nej ! så ville jeg dog hellere vælge Island , eller om galt skulle være Grønland . 
Islænderne ville helst have deres egne studerende i deres eget land ; af alt kan jeg mindst finde mig i ugæstfrihed , ellers ville jeg ubetinget foretrukket Island , både fordi forholdene der er større , og fordi naturen er så vidunderlig . 
Ja , men kan de islandsk ? Det er svært , har jeg hørt . 
Forhåbentlig ikke sværere end man kan lære det — megen lighed har det med færøisk , svarede han . 
Da Island hører til Danmark , skulle der netop danske mænd derop og omvendt — men det er vel noget , jeg ikke forstår mig på ! 
Å jo ! Danmark er jo så lille , at man skulle se så meget som muligt at forstørre det , men — vi have jo ikke mere noget af vikingeblodet i os ; alene den lange sørejse , som vi nu kunne foretage i god mag , forekommer os nutidsmennesker så forfærdelig , svarede han med et let smil . 
Jeg vil nu rigtignok — jeg tilstår det — langt hellere syd på , svarede hun og skuttede sig , som om hun frøs . 
Ja—a , da finder man i intet andet land så mange og så sælsomme naturfænomener som på 

Island . Tænk bare : fjelde , jøkler — af utrolige størrelser — ildsprudende bjerge , venlige Åse , kogende kilder og rivende elve---------- 
nå , de kan såmænd deres geografi ? 
Jeg kender nogle elskværdige mennesker der oppe fra , som har fuldt op af billeder , de have i høj grad belært mig . 
Nå ja , men koldt er der nu og formodentlig tåget som på Færøerne . Min moder har så tit fortalt mig om h . C . Andersen , at han altid følte sig ulykkelig i tåge , den mindede ham om underverdenen , og var den meget tæt , tænkte han , at således måtte luften være i helvede — jeg tænker som vor store landsmand ! 
Der er aldeles ikke mere tåge på Island end f . Eks . her . Tvertimod ! der er ofte en meget pragtfuld himmel , ren og høj som sydens ; men på Færøerne , frygter jeg , er der fuldt op af tåge . 
Rejs ikke derop ! hvad skal det til  ? udbrød hun ivrigt . 
Athene ! Athene ! — det var imod hans vilje , at disse ord slap ham ud af munden . Hun havde ikke hørt dem , siden hun blev forlovet , og de gjorde deres virkning . 
Jeg troede , de aldeles havde glemt dette navn , sagde hun efter en lille pause . 
Det troede de aldeles ikke . De ved godt , at det ville være umuligt , svarede han med den ligefremhed , som ikke kan modsiges . 

til tider har jeg da tænkt det , svarede hun , når vi f . Eks . aldrig så dem . 
Til tider har de tænkt det ? gentog han langsomt , som om det var en svær lektie at komme igennem . Det kan jeg ikke forstå . De ved desuden , at jeg har altid fuldt op af arbejde . 
Naturligvis , det er ligesom grén , svarede hun livligt . Han siger , at alle dygtige folk har det . 
Det farlige skær forsvandt . 
Navnet grén virkede som et memento . 
Det betød betryggelse for hende , afstand for ham . 
Arbejde er et , tilsidesættelse noget andet , svarede han bittert ; men da han så , at hun følte sig såret , tilføjede han formelt : 
jeg håber ikke , at de mener , jeg med overlæg nogensinde har forglemt , hvad jeg skylder dem og deres Fru moders hus . 
Heldigvis var kammerherreinden endelig bleven færdig med sit toilette ; men Ella benyttede det første passende øjeblik til at forlade dem . Det bedrøvede hende nu at se , hvor langt mere venlig hendes moder var imod ham end imod grén . 
Selv da hun glædestrålende fortalte , at han havde været der , og at han kom igen til aften , gjorde det aldeles ingen virkning på moderen . 
Hun blev imidlertid meget ivrig i at fraråde William at drage fra Danmark , da hun blev bekendt med hans planer ; men her viste det sig , at enhver påvirkning var umulig . 

derimod var hun mere heldig med at få ham til at meddele , hvorledes det var gået ham i Jylland . Den hjertesorg , han rugede over , var så stor , at sagen med hensyn til hans uægte byrd ikke mere pinte ham halvt så meget som den anden . Og da han gik bort fra kammerherreinden , vidste hun , at han ville sætte alle hjul i bevægelse for at opnå et embede enten på st . Croix eller på Færøerne . 
Vi tage ikke på landet i år , Ella ! lad os rejse ! 
Hvorhen dog , moder ? spurgte den unge pige med et sky blik til moderen , som sad ved vinduet og broderedet på en broget pude . 
Å ! f . Eks . Norditalien . Man kan være der om sommeren med behag . 
Der er dog nok så rart om vinteren , lad os vente til — — efteråret . 
Hendes moder så forundret op . Var det Ellas alvor ? Troede hun ikke engang på , at hendes forlovelseshistorie endnu til den tid skulle være endt ? 
Jeg finder det behageligere at rejse nu , og jeg tror , at vi begge ville forfriskes derved . Og-------- desuden----------------------------------------------kunde jo grén , om ellers hans forretninger tillade det , måske til efteråret rejse ned til os . 

hun tvang sig til at tale roligt ; men hvert sting , hun tog , skete med en vis nervøs hast . 
Når hun , som nu , var lidt rød i kinderne , var der noget blendende over hende . 
I lidt frastand så hun så ungdommelig ud , at man kunne antage hende for at være søster til sin datter . Uden at lægge særlig vægt på sin påklædning havde hun den gave at kunne bære alt og tage sig ud lige meget , hvad hun havde på , og den simpleste sløjfe anbragte hun så fikst , at hendes påklædning altid fik et ejendommeligt præg over sig . Dronningen af Rumænien har skrevet : dragten er ikke en ligegyldig ting . Den gør en så at sige til en levende kunstgenstand , forudsat at man selv hersker over sin pynt . 
Det gjorde Fru kirtschner i en sjælden grad . Hun selv var og blev den vigtigste pynt . 
Der gives mænd , som rose sig af deres erobringer . Fru kirtschner kunne med grund have gjort det samme lige op til dette tidspunkt nu , hun var fire og fyrre år . Det brandfarlige ved hende var især det , at hun så ud til at have en indvendig glød , medens hun i virkeligheden var klar og behersket og absolut for resten af livet ville være fri . Flavde hun engang haft et ømt punkt , — der var engang ymtet derom — så var det ovre , og hun satte nu den fuldeste pris på at være sin egen herre . Hun syslede lidt med literaturen , læste umådelig meget , oversatte af og 

til og havde alt imellem skrevet nogle mindre ting under et pseudonym , som blev overholdt . 
Assessor gren havde første gang truffet hende og hendes datter i et stort selskab , hvor han var stærkt betagen af hende og ikke havde lagt det mindste mærke til datteren , og da han et halvt Års tid efter blev forlovet med Ella , var der mere end en , som bemærkede , at egentlig begyndte han med at gøre kur til moderen . 
Nå ja , det var vel så for datterens skyld , mente selskabet , da man modtog forlovelseskortet . Men nu , da brylluppet bestandig udeblev — sladderen har mærkværdig lange og dybe rødder — levede den op på ny . 
Og den voksede i mag som en farlig snylteplante lige op ad de pågældende , som altid er de sidste til at opdage den . 
Fru kirtschners fine næse havde dog længe vejret noget . Endelig en dag ved at stave og lægge sammen kom hun efter tilfældet , blev oprørt ind til sin inderste sjæl og besluttede , at enten skulle der nu en slutning på historien , eller de unge folk måtte have bryllup , og i sidste tilfælde ville hun så følge sit hjertes lyst og gå på rejser foreløbig et halvt eller et helt år , måske længere . 
Ulig så mange andre mødre med giftefærdige døtre , ønskede hun af ganske hjerte , at datteren ville frigøre sig . Måske var det egenkærlighed , men hun ville nu helst beholde hende . 

hun så en del pessimistisk på tiden og særdeles kritisk på en stor del af dens unge mænd . 
Hun var så forsynlig hvert år at lægge op , for at hun kunne forhøje den livrente , hun for længst havde købt til sin datter , at hun kunne være sikret , om noget skulle hænde hende selv . Efter i flere dage at have overtænkt sagen , var hun kommen til det resultat , at hun og datteren ville rejse . Hun ville så sætte grén kniven på struben . Hun længtes efter , at han skulle komme ; blot hun kunne beherske sig ! 
Ella sad og smagte på moderens sidste bemærkning . 
Ja , men hvis han nu ikke kan rejse , virkelig ikke kan ! indvendte hun . 
Hvorfor siger du virkelig , Ella ? 
Jeg mener — ja , jeg mener , der kan så ofte komme uforudsete hindringer , siger han , svarede hun rødmende . 
Embedsmænd kunne naturligvis få forhindringer ; men når man har flere måneder at løbe på , må den sag dog sikkert kunne ordnes , svarede moderen roligt . 
Ella sad og broderede et stort navnetræk , som skulle pryde assessorens overfrakke . 
Hun sagde intet . 
Grens mærkværdige hensynsløshed var så ofte forhandlet imellem dem , og altid endte det med gråd , hvorfor kammerherreinden fast havde besluttet , at hun nu ville have ham for . 

af og til skottede Ella op . Hun ventede hele tiden , at hendes moder ville tale om hans mærkværdige udebliven , nu igen ; men der kom intet . 
Posten bragte et brev . 
Fruen åbnede og læste det . 
Nå ! Hansen skal så virkelig til Færøerne ! det gør mig ondt , at vi skulle miste ham . 
Næ-—æ , skal han virkelig , at han dog vil ! han kommer her jo for resten aldrig ! sagde Ella og lagde sytøjet i skødet . Jeg kan til nød forstå , om han gik til st . Croix , men det er mig uforklarligt , hvad han vil på de tågede , kolde øer . Uh ! det løber mig koldt ned ad ryggen at tænke derpå . 
Ja , det er en forrykt ide ! det er ikke engang på hovedøen , at han skal — han vil komme til at fortryde det ! 
Fruen iagttog hemmeligt sin datter , men det forekom hende ikke , at de udtalelser , hun hørte , gik ud over venskabets grænser . 
Da de havde udtalt sig videre om brevets indhold , sagde fruen : 
du er altså ikke ked af , Ella — du ved , jeg gør dig så nødig imod — om vi besluttede os til at rejse ? 
Jeg vil — det ved du — så gruelig gerne rejse , men jeg synes , at vi først skulle spørge Julius , for hvis han nu ikke syntes om , at vi rejste — — 
de rødmede begge af højst forskellige grunde . 

spørge ? Å , ja — det kan jo i grunden være lige meget , om vi er i sydsjælland — kammerherreinden havde her en lille ejendom , som for resten lige kunne bære sig , overskud gav den ikke i de senere år — eller i norditalien . 
Nej , ved du nu hvad , mama ! der er dog virkelig stor forskel . 
For gréns vedkommende synes jeg ikke . Han rejste vist lige så let — omtrent lige så ofte måske — det ene sted som det andet . 
Så , nu kommer det , tænkte Ella og rustede sig til at være stærk . 
Måske hans forretninger endogså bedre tillader ham at tage en lidt længere ferie end flere små , lagde fruen indrømmende til . 
Ella så forundret op , men mamas ansigt var aldeles i orden . 
Tror du ? spurgte hun livligt . Det ville rigtignok være dejligt , om han kunne blive en tid dernede hos os . 
Stakkel ! tænkte fruen . Hun er og bliver blind . 
Jeg skal tale med ham derom , svarede hun tørt . 
Venligt , søde mama ! ikke sandt ? bad hun . 
Hendes moder kunne have grædt af rørelse over at se det bønfaldende blik i de yndige øjne . 
Hun rejste sig hastigt , gik hen og omfavnede hende . 
I hvad der end sker , Ella , kan du ikke tvivle om min kærlighed og omhu for dig . 

jeg ved det , kære , elskede moder , men------------------- hvilket men , Ella , du må tale åbent , kære barn . På jorden har du ingen bedre ven end jeg . Tvivler du , da gør du mig en forfærdelig uret . 
Nej ! nej ! Mama ! men du er så tit vred på Julius , og det går mig så nær til hjerte . 
Synes du ikke , at jeg har god grund , når jeg virkelig er vred ? 
Jo , mama ! men du må jo altid huske på , at han har så lidt tid . Jeg tvivler ikke om dig — aldrig — men når man ikke kender dig , netop så godt som jeg , kan det måske se ud — — 
som hvad ? Du må tale ud , Ella ! 
Som om---------------som om du er så streng . Jeg alene ved , at du aldeles ikke er det . 
Hvorfor tror du , at det ser således ud ? spurgte hun bedrøvet . Har Julius grund til at udtale sig således og til — dig ? 
Plan har aldrig udtalt det , mama ! det manglede blot , at nogen , selv Julius , skulle vove at sige således til mig . 
Ja men , Ella ! så forstår jeg ikke , hvorfor du tænker således . Du må sige mig det . Jeg kan ikke udholde , at der imellem os skal være nogen uopklaret skygge . Du må ikke græde , men tal for guds skyld aldeles oprigtigt . 
Jeg ved ikke , mama ! hvad jeg skal sige , men jeg tror , det ligger i , at der er noget så imponerende over dig , at et — ja , det mindste alvorlige 

ord af dig gør mere virkning , end du selv har ide om . 
Jeg synes ikke , at der er grund til at tro , at grén særlig føler sig imponeret . Flan ville så være mere hensynsfuld . Du kan ikke forlange , at jeg uden den alvorligste misfornøjelse skal kunne se på , som han ofte forsømmer dig , og denne mærkværdige , evig varende forlovelse — ja , kære Ella ! græd ikke således . Vi må dog en gang have alvorligt talt ud derom . Hidtil har dine bønner altid holdt mig tilbage . Dette forhold kan dog umuligt være tilfredsstillende heller for dig . Jeg forstår så godt , at du med dit barnlige naturel ikke selv vil føre denne sag på bane ; men jeg må gøre det . 
Ella lod hovedet synke . Hun så ud som en lille forknyt fugl . Moderens grunde vare så overbevisende , at hun nu som altid bøjede sig . 
Tal , Ella ! bad fruen . Er du bange for at miste ham ? 
Ja ! 
Vil du hellere , at jeg ikke skal tale , jeg kan naturligvis bie endnu en stund ? 
Ja , kære mama ! vent lidt . 
Godt ! så vente vi ! 
Hun opgav den kærtegnende stilling og gik ud af stuen . 
Ella havde ret . Der var noget imponerende over hende , som gav hende et fornemt , koldt anstrøg , 

som nok kunne indbyde til at tage afstand . Men hendes hjerte var der intet i vejen med . 
Imidlertid ville tilfældet , at hun op ad dagen ud over den tid , assessoren plejede at gøre visit på , netop var alene , da han blev meldt og trådte ind . Hun skulle ud til en matinée og var i et elegant , mørkt fløjls toilette , besat med kniplinger , som klædte hende brillant . Hun var absolut en kvinde uden alder . Hun brugte aldrig noget forskønnelsesmiddel og roste sig af , at hun aldrig havde haft noget forlorent på sig på nær et par fortænder , hun havde været nødt til at lade sætte ind allerede for mange år siden . 
Grén havde skaffet sig fri nogle formiddagstimer , fordi han var forstemt over sammenstødet med søsteren , og kom nu , især for at tale med Ella herom , og måske ! hvis det var ham muligt , forsøge at skrifte lidt for hende . Han ville til den ende se at få hende ud med sig , måske en lille tur med jernbanen f . Eks . til Charlottenlund . 
I et eneste blik havde han et minutiøst billede af sin smukke svigermoder . Med en sand dronningmine tog hun imod ham , beklagede at Ella allerede var tagen bort ; men som en levende røst gik det igennem ham , at for hende kunne han ikke ydmyge sig — han var endnu ikke kommen videre , end at han kaldte en sand redegørelse for en ydmygelse — så måtte det gå , som det kunne . Men han fandt , at det var et 

ligefrem forfærdeligt lune af skæbnen , nu , da han halvvejs havde taget en beslutning , den så skulle strande derpå , at han traf hende og ikke Ella . Hver eneste gang , han mindedes at have sat sin fod i huset på netop dette klokkeslet , havde fruen altid været ude og Ella næsten altid alene hjemme . Og var han kommen blot ti , måske kun fem minutter senere , ville han ikke truffet nogen af dem . Han kunne da måske af tjenerskabet fået at vide , hvor han måtte opsøge Ella . 
Jeg ser , at de står i begreb med at skulle ud , må jeg have den fornøjelse at ledsage dem ? spurgte han med et dybt buk . 
Deres forhold var ceremonielt . Hun havde straks efter datterens forlovelse erklæret , at hun ikke hørte til de svigermødre , som kunne falde en fremmed svigersøn om halsen og sige : kald mig moder ! o . s . v . — måske engang , når han var vel gift med datteren , det da ville komme som noget selvfølgeligt . Måske tog hun med vilje afstand netop overfor ham . En og anden livlig sladdersøster mente også , at han , som var en vinhandlers søn , mulig ikke forekom hende fin nok — hun kunne jo nok lide en smuk titel ; men hun havde imidlertid for længst indset , at grén netop i denne henseende både var og kunne blive fuldt ud tilfredsstillende , og hans dygtighed havde hun et rigtigt blik for . 
Tak ! ikke denne gang . Jeg har nemlig så 

mange små ærinder undervejs , som jeg ingenlunde vil trætte dem med . 
Altså afsked , dog i nåde , håber jeg ? spurgte han noget stift , men med et blik af beundring , som ikke behagede hende . 
Han var forstemt og som følge deraf—hvad der let blev tilfældet med ham — meget forlegen . I dette øjeblik var det uheldigt , at han ikke beherskede den overraskelse , han følte ved at se , hvor smuk hun tog sig ud i en ny , elegant dragt , han aldrig før havde set . 
Jeg antager ikke , at min nåde betyder stort for dem , replicerede hun kort . 
Tværtimod , nu som altid har den overordentlig betydning for mig , svarede han med en Iver , hun fandt usmagelig . 
Hun havde fine nerver , en livlig ånd og lovlig sårbare følelser , eller om man vil , hun var så regelret , at hun nærmest var at betragte som naglet ind i en gal tidsalder , hvor især det formløse og nivellerende nu spiller sin store rolle , på ingen områder måske i højere grad end i forholdet mellem forældre og børn , ældre og yngre . Himlen havde fritaget hende for sønner og det dermed forbundne ansvar , plus skuffelser , sorger o . s . v . 
Således var hendes tankegang , især hver gang grén beredte hende en af de hyppige uregelmæssigheder . Først og sidst må det dog fremhæves , at hun udelukkende kæmpede for sit eneste 

barns lykke , dette barn , hvis tanker vare hendes tanker , hvis glæde var hendes glæde , og hvis sorger hun måske følte langt skarpere end datteren selv , der , når alt kom til alt — trods al opdragelse og omhu — dog naturligvis havde indsuget partier af tidens luft og væsen , i hvilken hun var født og hørte hjemme , foruden at hun langtfra var i besiddelse af det personlichedspræg , som hørte Fru kirtschner selv til . 
Jeg synes , vi skulle lade alle fraser fare , især på tomandshånd , svarede fruen og rejste sig . Hun var hurtig i sine bevægelser , forandrede ofte plads og gik gestikulerende frem og tilbage , når et eller andet emne bragte hende i affekt . 
Finder de egentlig , at jeg er forfalden til fraser ? spurgte assessoren i en let ærgerlig tone . 
Han følte sig stødt , en del slap ovenpå de sidste timers sindsbevægelser og var ked af , at Ella var fraværende . 
Forfalden er et stærkt ord . Sæt dem dog ! nej ! oprigtig talt : foraser eksellerer de ikke i , tværtimod —--------- 
uden at ville det satte han sig alligevel . Egentlig havde han lyst til at spørge hende , hvad der var dem imellem ; men ved tanken om gårsdagens begivenheder vovede han det ikke . Han var som så mange mænd bange for et opgør , især et så hovedkulds . Med Ella var det en ganske anden sag . Hun ville ikke spørge en smule mere , end han ønskede at svare på , og hende mente 

han langt lettere at kunne berolige , og desuden havde han forberedt sig netop for hende . 
Med lidt forundring så hun ham tage plads ; egentlig skulle hun allerede have været , hvor man ventede hende . 
Jeg ønsker fornemlig at gøre dem min undskyldning for i går , begyndte han og sænkede blikket mod gulvtæppet for et blink fra hendes mørke øjne ; men jeg fik forhindringer . 
Å , vi er så vante til et minimum af hensyn , jeg mener min datter , svarede hun kort . Flun kunne ikke lide hans sænkede blik ; havde hun blot ikke lovet sin datter at se det an , han skulle da få , tænkte hun . Uden i mindste måde at udspionere ham havde hun opdaget ham . 
Han på sin side følte sig meget krænket over den insinuation , der lå i hendes ord om , at han forsømte Ella . Vidste hun blot , hvor virkelig dyb en sorg , der lå på bunden af hans sjæl over , at han ofte følte sig så uværdig til Ellas kærlighed . Og hvor gerne ville han ikke have været hende selv , hvem han var begyndt med at beundre lige til begejstring , en god søn . Havde han imidlertid fra første begyndelse været oprigtig imod hende , ville han sikkert have tilkæmpet sig den overbærenhed , han nu ofte sukkede efter , og han ville da have undgået alle de falske skær , mere eller mindre fælder , som mange små begivenheder i de forløbne år havde opstillet imellem dem . 

men for omtrent et år siden kom hun for første gang op til Dagmar Sørensen med noget kostbart silketøj , hun skulle sy en kjole af . Hun traf hende i nådigt humør og aftalte det fornødne med hende . Fruen , som ønskede et stykke af tøjet taget fra , bad om at få det målt op . Ved at søge efter målet væltede jomfruen sin syæske . Fruen greb efter æsken for at forhindre alt i at gå på gulvet , hvorved hun imellem forskellige rekvisiter tillige fik et kort i hånden . 
Kortet var assessorens billede . Ganske vist et ældre , som hun kendte fra hans hjem ; men ham var det , oven i købet med hans skrevne navn . Et kvart minut var nok til opdagelsen . 
Roligt lod hun jomfruen måle tøjet op , og da hun var færdig , sagde hun : 
det må være en fejltagelse fra kræmmerens side ; jeg har ikke fået nok af tøjet . Vær så venlig at pakke det sammen alt , også Foret . 
Alt ? spurgte jomfruen forbavset . 
Ja tak , alt . 
Hun havde heldigvis ikke nævnet sit navn ; men jomfruen , som blev arrig , svarede : 
ja , de må da endelig ikke tro , at jeg til enhver tid kan sy deres kjole , måske ikke i det første fjerdingår , nu havde jeg kunnet ! 
Jeg beder dem undskylde , men jeg arrangerer mig så med kræmmeren , da fejltagelsen nu er sket . 
Jomfruen var ved at tabe næse og mund , det 

var første gang i hendes praksis , at en kunne selv trak sig tilbage fra hendes kunst . 
Hun fandt ikke ord , før den anden allerede havde den lukkede dør imellem sig og hende . 
Men siden den dag havde kammerherreinden haft sin nød med at finde sig i situationen . Hun undergravede assessorens stilling hos sin datter , og hun tålte ham kun . Hun ville på den måde se at få datteren kølet af . 
Hendes sidste samtale med Ella havde imidlertid gjort hende betænkelig . Hun stred med sig selv og ventilerede i det uendelige . Hun var et stærkt menneske og ville ikke have nogen som helst blandet ind i sine intime sager , så råd var der ikke fra nogen kant at tænke på . Viste det sig , at Ella ikke kunne leve ham foruden , måtte hun give køb , men kun da . Og på grund af denne sidste mulighed ville hun ikke have ham blameret . 
Det er virkelig en hård beskyldning , de rejser imod mig , sagde han med en egen sagte stemme , som dirrede af undertrykt lidenskab , og det er ikke første gang , at de — — — 
at jeg ? spurgte hun koldt og fikserede ham skarpt . 
Virkelig gør mig uret . 
Tror de ? Ja , gud bevares ! De har jo altid en undskyldning i deres sager , deres meget indviklede sager ! 
Å ! det forbistrede tillægsord ! 
Nej , hvor det skurrede ! hvor det drejede sig 

rundt inden i ham i et sår , som blødte . Han kunne ikke udholde det . 
Havde hun været en mand ; men ikke engang i drømme kunne han tænke sig at fare op imod hende , stolt , sikker , elegant , som hun stod der foran ham . 
Underligt nok , hvor tankerne flyve viden om — i dette øjeblik var det , som hørte han den lille jublende fugls sang på det kolde , døde bryst . Hvad sang den ? 
Han blev med et — måske var det en fysisk svaghed — så smertelig bevæget , at han kunne have grædt . 
Hurtigt rejste han sig og bukkede for hende for at gå . Den gode lejlighed var gået ham forbi . 
Kommer de igen — til middag eller til aften — ? 
Nej tak ! ikke i dag . Farvel ! 
Hun blev stående midt på gulvet uden at røre sig . Det faldt hende ikke ind , at hun havde gjort ham noget . Hun havde jo intet fået sagt af alt det , hun mente , han fortjente . Men sagen var den , at hun havde aldrig haft ide om hans virkelig gode gemyt . Alligevel kom hun snurrigt nok netop nu i tanke om , at hans moder engang havde sagt til hende med en egen sørgmodig betoning : 
Julius er et godt menneske , når man tager ham på rette måde , ellers bliver han stiv — 

hun håbede vel , at det fuldt ud måtte lykkes kammerherreinden , hvem hun ligesom sønnen højlig beundrede . 
Allersenest om otte dage ville vi rejse 1 sagde kammerherreinden højt til sig selv , da hun tog tøjet på for at gå i selskab . 
Er det virkelig sandt , cand . Hansen , at de er bleven præst på Færøerne ? spurgte Emma , da hun tilfældigvis mødte ham i Frederiksberg have , hvor hun omtrent daglig smuttede lidt ind . 
Aldeles sandt . Og da vakancen har været meget lang , rejser jeg derop med første skib om fjorten dage . 
Alene ? busede det ud af hende . 
Aldeles ene , svarede han , uden at bemærke hendes dybe rødme . 
Det er da godt , at det er sommer , ellers ville overgangen vist være meget drøj , sagde hun og så ned . 
Må jeg spadsere lidt med dem ? spurgte han . 
Gerne . 
Jeg er nemlig ude at glæde mig over træerne og den hele natur . Ja—a , det vil naturligvis blive en forandring ; men stundom er et stort Spring meget velgørende , og jeg har ofte , uden egentlig at forbinde en bestemt tanke dermed , 

tænkt , at det kunne være forfriskende at komme helt udenfor den konventionelle kultur . 
Synes de egentlig det ? 
Ja , i mange henseender er vi mere eller mindre slaver i en overkultur , som ved gud hverken er ophøjet eller udviklende . Hvad mener de f . Eks . om det almindelig selskabelige liv ? Synes de , det giver guldkorn fra sig ? 
Å ja , guldkorn — det er nu også så fordringsfuldt . De ligge nu engang ikke på alfar vej , sagde hun . 
Ganske vist ikke , men jeg kender dem , der har sat de guldkorn til , de ejede , i et rent og bart selskabsliv . Jeg havde f . Eks . et par kammerater — ja — den ene fik ingen eksamen . Han blev med nød cand . fil . og er nu naturligvis landet som journalist . 
Han havde måske ikke tilstrækkelige evner ? 
Tvertimod , han var oprindelig meget flink . Den anden ligeså , men han gik nu aldeles til bunds . 
Jeg kan dog ikke glemme , at de således aldeles forlader os , sagde hun . 
Det var åbenbart den tanke , der særligt beherskede hende . 
Man kan dog komme ned til Danmark en gang imellem , sagde han . 
En gang om året ? spurgte hun . 
Nej , nej ! hvert andet eller hvert tredje år . 

måske kun hvert fjerde , føjede hun til med ligesom en lille krølle på stemmen . 
Ja—a , måske også det . Jeg har jo heller ingen nære slægtninge — i grunden slet ingen —• som længes efter mig . 
De har jo venner — mange venner ! svarede hun livligt og skottede hen til ham . 
Venner ! ingen . Bekendte har jeg , og dem kan man finde hele verden over , også på Færøerne  ! 
De ved godt , at de har venner nok — netop mange ! 
Hun blev rød af ivrighed . 
Nej ! svarede han afgørende . Men jeg beklager mig ikke , måske er jeg ikke særlig anlagt for venskab . 
Hun blev ligesom noget betænkelig . Skulle han endnu ikke være kommen over sit sværmeri for Ella — det havde hun for længe siden opdaget . 
De har måske ham , jeg mener vennen , til gode , og måske på Færøerne . 
Måske . 
Kan de sproget ? spurgte hun pludselig . 
Færøisk ? Nej ! men jeg vil lære det , absolut lære det . Prædikenen er på dansk ; men en præst må ordentlig kunne forstå og tale med sine sognefolk . 
De er meget overtroiske på Færøerne , har jeg hørt , har syner og tror på varsler . 

hvorfra har de al denne viden ? spurgte han med et smil og så vist på hende . 
Hun var så nydelig i en marineblå kjole med gule lidser , den simple , lille stråhat med blå og gule bånd og et lille blåt overkast , foret med gult over skuldrene . Hendes lysebrune hår sad i en rigtig græsk knude , hvorpå den bagerste hatteskygge hvilede ; hendes profil var fin og næsten barnlig med de bløde former , øjnene lysebrune med et godt og frejdigt blik , og den hele skikkelse var afrundet og behagelig . 
Han blev egentlig forundret over , hvor tækkelig hun var . Skønt han ofte havde været sammen med hende , aldrig var hun forekommen ham som i dag . Måske var det i belysningen , hun tog sig så godt ud , eller muligt harmonerede hendes klædedragt så godt med hendes ydre . Hans forundring herover var så dyb , at han slet ikke hørte hendes svar og aldeles umotiveret gav sig til at tale om , hvor sjældent folk forstod at klæde sig rigtig på . 
Hun så helt mismodig ned ad sig selv og tænkte , at han måske ikke kunne lide blåt , som netop var hendes yndlingsfarve . 
Nu vare de imidlertid ved andelågen , og den skulle hun ud af , og det straks , om hun ellers skulle nå at få stegen færdig i rette tid . Birthe var i kælderen at vaske . Der var ikke andet for end at sige p'arvel og skynde sig hjem , og det 

gjorde hun i en sådan fart , at hun var flere alen borte , da han råbte : 
jeg håber at se dem , inden jeg rejser ! 
Men da hun kom hjem , stillede hun sig op foran spejlet og mønstrede sin dragt . Det var et uhyre problem for hende at begribe , hvad han kunne have at udsætte på den ; den var først anden gang på , og alle mennesker — alle andre — fandt den så pæn ; men der måtte formodentlig være en eller anden galskab ved den , måske var det i ryggen ! 
Desværre var der nu ikke tid til andet end i en fart at få kjolen af og kaste en tarveligere køkkendragt om sig . 
Hvad er skæbnen ? 
Der var hundreder af både i kanalen . 
Forbryderen går om bord i en af dem , måske den eneste i hvilken han vil blive opdaget . Hvorfor fæster han sit blik på denne båd ? 
Hvorfor styrer hans fod netop hen til den ? 
Hvorfor drages han så uimodståeligt  ? 
Der lå så mange dampere med dampen oppe , parate til at flyve af sted til alle verdens kanter , hver førende sit lands flag . 
Den mand , som stod og spejdede ud på disse mængder af travle både , fandt særlig en 

så fredelig , så uskyldig at se til . Den havde kun om bord en forsinket hovmester , som havde med sig det sidste indkøb af konserver og lækkerier til den lange rejse , og så en ung dansk pige , officer i frelsens hær , Marie Larsen , som skulle til Gibraltar . 
Knap en halv time før hun gik i båden , havde hun talt med den danske opdagelsesbetjent ; thi en sådan var den opmærksomme spejder , og af ham fået et nøjagtig signalement af forbryderen , han søgte . 
Nogle minutter , før de nåde den franske Kolos l’etoile de mere , som skulle til Montevideo , måtte de hvile på årerne for at lade en hollænder passere . I dens kølvand fulgte en lille båd , hvori foruden matrosen kun var en eneste mand . 
Denne mand modtog et hemmeligt tegn fra den unge frelsens officer , og få minutter efter var han på siden af den rette båd , som kun var nogle favne fra den franske damper , og han havde gjort sit bytte . Manden af det hemmelige politi var udsendt af assessor grén , så assessoren havde lykken med sig . 
Han sad nu i retten over papirerne , men i forbindelse med de oplevelser , han selv nylig havde haft , kom han — nu han havde den tid tilovers , han ikke kom til at spadsere med Ella — til at tænke over skæbnen , over tilfældet eller , som 

tteologer og kristelige folk sige , styrelsen , forsynsstyrelsen . 
Fra det sidste var han gleden langt ud — han havde aldeles ingen brug haft for den sidste anskuelse , ikke i lange tider . Ikke at han i mindste måde var spotter eller holdt af forargelsen , tværtimod han dømte altid ud fra æsttetiske eller ettiske hensyn ; hvorledes han så havde rimet det sammen med sine egne private forhold , blev således i ret egentlig forstand hans sag , hans hemmelighed , om man vil . Eller måske havde han endnu aldrig set sig selv ; det er ikke alle givet at kunne det , nogle måske aldrig , mange først ad lange omveje . 
Sikkert er det imidlertid , at han efter synet af det lille lig , hans barns lig , var kommen til et hjørne , hvor vejen pludselig gjorde en bøjning . 
Fler var hans ungdomssaga til ende . 
Flan tænkte dog mere på den nu , end da han var midt i den ; men måden , han nu tænkte på , var en anden . Døden havde sat sit punktum , for så vidt som denne sag nu udadtil var klaret , den var virkelig ude af verden ; men han følte sig lammet af barnemoderens beskyldninger imod ham , og hvad der brændte endnu meget mere , han følte sig som skilt fra Ella . Hvor kunne han forsvare at betynge hende med disse meddelelser ; på den anden side , kunne han rent lade dem ligge ? Og endelig , ville hun være så trofast imod ham aldeles at tilgive ham og tie , havde han ret til at 

lægge skygger mellem hende og moderen  ? Ingen kendte som han det sjældne liv imellem de to . Og han formåede ikke at bære svigermoderens ringeagt , om Ella talte . Det ville blive lige så bittert som hans uforglemmelige moders tavshed . 
Hans hoved sank dybt ned over de interessante akter , som ellers spillede en så stor rolle i hans liv — i dette øjeblik forslog de ikke mod hans dybe sorg . Hans pro og kontra manglede dog her den fulde klarhed , som i almindelighed udmærkede ham , eller rettere , han begik den utilladelige juridiske fejl , at han ikke gjorde lige ret og skel til begge sider — audiatur et altera pars — idet han nemlig nu begyndte at se sig selv i fuld belysning , forglemte han at drage Ella med ind i samme lys . Og hendes kærlighed måtte dog til det yderste regnes med , om facit skulle blive ret . Selvprøvelsen er en sund sorg , som kun kan hæve og løfte , men regnes der tillige med et andet menneskes velfærd , må sløret ikke drages så tæt sammen om den ene part , at det ikke er til at skimte igennem . 
Så gøres der uret . 
Det gjorde han . 
Han sørgede . Over det , som en gang havde været , da alt var lyst , rent og klart omkring ham ; over den ungdommelige , indbildte frihed , som senere bandt ham med jernhånd ; over alt det , som nu lå i grus — — 
fra en sådan sorg er der kun et eneste 

skridt til fortvivlelsen , og fortvivlelse er vanvid eller selvopgivelse . 
Han måtte give Ella hendes frihed tilbage . Han så ingen anden udvej . Hans kærlighed gjorde stærke indvendinger , men den krænkede stolthed over kammerherreindens misfornøjelse med ham , faldt som det sidste lod i vægtskålen , Ella måtte blive fri . 
Det stod fast . 
Derfor altså traf han hende ikke-----------skæbnen — — ville det ikke . 
Hans moder havde altid givet skæbnen et andet navn , men — ja , det var nu så længe siden . Han var ikke mere den , han havde været , og dermed kom han ind i beregningerne over evighedernes evighed , hvor han aldrig nogensinde skulle nå hende , eller finde hvile for sine tanker . 
Ella skulle blive fri , og hendes moder skulle så igen fuldt ud eje hende . De to måtte ikke skilles . Han havde nok foruden det at bære på , men så havde han , hvorledes han end vendte og drejede sagen , betalt med sin livs lykke . Han alene — det var resultatet , han kom til — måtte bøde . 

forhøret begyndte . Det trak længe ud . Bedrageren var langt snedigere , end han havde tænkt . Da han var færdig for den dag , kom der telegram fra England om flere bedragerier forøvede der . 
Gren tog en fast beslutning , anholdt derom og tog selv af sted dertil . Han ville så derfra benytte et hvilket som helst påskud og søge orlov for længere tid . 
Samme aften rejste han bort efter først at have tilbragt flere timer ved sit skrivebord . Utallige gange rev han bladet , han skrev på , i stykker , lagde stønnende pennen fra sig , gemte ansigtet i sine hænder eller for hændervridende frem og tilbage over gulvet . 
Af og til lød en spæd røst fra hans daimo-nion om , at han burde en sidste gang tale med Ella — endnu en gang , en eneste gang — men det var egenkærlighedens farlige stemme , den måtte dødes . 
Og den blev det . 
Han var begyndt med afvekslende at skrive ; søde lille Ella , min elskede Ella , dyrebare Ella eller min egen kæreste Ella — — det lå nu alt sammen sønderrevet , parat til at fortæres af ilden , således kunne der ikke mere skrives . 
Således blev det endelig nok så nøgternt : kære Ella i 
brevet måtte jo netop affattes således , at hun så lidet som muligt skulle give sig til at 

sørge over ham . Med ham var det en anden sag , han kunne begrave sig , drukne sig i sit arbejde . 
Altså : 
for over år og dag siden kom det op i mig , at jeg ikke var dem værd . Denne overbevisning har smertet mig mere , end jeg her føler mig berettiget til nærmere at omtale ; på den anden side er tanken nu — da den er modnet til beslutning — uigenkaldelig for mig . Jeg må løse dem fra enhver forpligtelse overfor mig i fremtiden , og kan kun bønfalde dem om ikke at dømme mig for hårdt . 
Altid og alle vegne , deres ven 
Julius grén . 
Der gives folk , hvem sorgen ælder ; der gives dem , den giver et bittert og mørkt udseende ; og enkelte få noget usikkert og sky over sig , som især giver sig til kende i øjet ; men der er også en sorg , som adler trækkene , som gør blikket dybere , smilet skønnere , ja selv stemmen mere melodisk . 
Da assessoren rejste sig fra sit skrivebord , var han en anden end før . 
De sidste fire og tyve timers sjælslidelser havde fremkaldt forvandlingen hos ham . De få , han sagde farvel til , blev slåede af noget mildt , sørgmodigt i hans stemme , og hans søster , som den gang intet anede om brevets indhold , blev 

så betagen af hans blik , at hun hulkende faldt ham om halsen og udbrød : 
tilgiv mig , om jeg har bedrøvet dig , og kom snart hjem igenl 
på banegården lagde han endnu et brev i postkassen , og så drog han bort , som han havde ønsket , uden at være fulgt af nogen . 

anden del 



en god spadseretur udenfor genua — la superba , som den besynges — på vejen til den vidt berømte Campo Santo , havde Fru kirtschner og hendes datter boet i over tre år i en nydelig lille villa mellem høje pinier . 
Tiden havde taget mere på datteren end på moderen , som bestandig var lige statelig , skønt hun sørgede dybt og meget over , hvad der var hændet hendes eneste barn . 
Da den første forbitrelse imod grén havde givet sig luft , nævnede hun aldrig hans navn . Om han havde haft ophold på en af de fjerneste planeter i universet , kunne hun ikke have følt sig fjernere fra ham ; men hendes hemmelige tanker droges henimod ham i et ligefremt had , medens hun overfor datteren følte den skinsyge frygt , som kærligheden kan råde over . 
Hun studerede Ella for at udgrunde , om hun tænkte på ham , sørgede over ham , længtes efter ham , begræd ham , og hvad der var forsmædeligere 

end alt andet — måske endnu kunne håbe på ham . Med de forunderlige modsigelser , som ofte findes hos stærke karakterer , havde hun brudt enhver bro af , ad hvilken hun kunne erholde nogen som helst oplysning om ham , skønt hun brændende ønskede at vide noget , særligt hvis der fandtes det mindste , hun kunne anvende imod ham . Især ønskede hun at få vished , om han var gift , om han var lykkelig , eller hvad han tog sig for — hun følte sig dog så fast overtydet om , at han snarest ville trøste sig over tabet af Ella , måske for længst havde gjort det . 
Hun holdt et konservativt dansk blad , hvortil hun skrev breve fra udlandet . Her havde hun to gange set hans navn nævnet med stor bravour , den ene gang i forbindelse med modtagelsen af en fransk orden . Bladet blev straks konfiskeret , og tilsyneladende tog Ella denne , som alle andre uopklarede hændelser , for gode varer . 
Overfor sin moder vedblev hun at være barnet , hvis vilje aldeles gik op i hendes . Tvang var der ikke tale om . Kammerherreinden opfordrede hende ofte indtrængende til at udtale sig og følte sig ofte selv utilfredsstillet over altid og alle vegne at skulle være den ene rådende , og af og til kunne der opstå tvivl hos hende om , hvorvidt Ella ikke resignerede af rent datterlige hensyn , eller var hun for indolent til selv at tage parti ; lå det i så fald i en forkert opdragelse ? Ja , hun prøvede undertiden selv at være rådvild i håb om at 

fremtvinge udtalelser af datteren . En sjælden gang lykkedes det for hende ; men så endte det alligevel altid med , at det blev , som kammerherreinden anså det for bedst . 
Endelig — på den senere tid — trak det af og til op , om ikke til uvejr så til , at Ella tog parti . 
Kammerherreinden var stemt for altid at blive i Italien , og hun hældede endvidere betydeligt til den romerske kirke , ja prøvede ofte på at drage Ella med sig . Men her stødte hun uventet på en kraft , hun end aldrig havde formodet . Og havde hun en fin politisk hjælper i pater con-stantius , havde Ella en lige så varm i en yngre dansk læge , hr . Harbo , som af helbredshensyn var bosat i omegnen af genua , foreløbig for et par år , hvoraf allerede et var gået . Med hensyn til doktoren så kammerherreinden gennem fingre med den venlige tone , der herskede mellem ham og hendes datter , da det var øjensynligt , at han kun var broderlig stemt imod hende . De vare ofte sammen . 
Kammerherreinden sad eller rettere lå i en magelig stol , som var flyttet ud i den tætte pergola , som fra vejen førte ind til en veranda med åbne Buer , hvorigennem man i et fortryllende perspektiv så ud over en række haver til en lund af kameliatræer , hvis blomster omtrent alle er ofre til det alt opslugende Paris . I baggrunden så man et parti af det gamle , stolte genua med de 

utallige tårne , gamle og nye paladser og endelig langt ude det blå hav . 
Luften var så gennemsigtig klar , uden en eneste sky , som den særlig kan være det i April og maj i dette skønne land . Det var varmt ; men havet foran og de venlige Åse bag villaen gjorde denne plet til et sundt og behageligt opholdssted for folk fra Norden , som nu og altid drages af al skønheden i syden . 
Som alt sagt , tiden og sorgen var gået let hen over Fru kirtschner . Hun tog sig endda bedre ud hernede i , om man kan sige så , fuld belysning . Hun gik oftest klædt i hvidt eller crème , bløde tøjer af et eget snit , klædelige uden at være så afstikkende , at de nogensinde blev aparte . Hun var kendt af mange , hvem hun faldt i øjnene på grund af sin statelige skikkelse , sin gode smag , sit livfulde ansigt og sit fine væsen . Her som alle vegne begyndte man med at beundre moderen og glemte halvvejs datteren . 
Fruen var utålmodig . 
Broderiet , hun havde i hånden , lagde hun hvert øjeblik ned i skødet , lænede sig helt tilbage og rejste sig atter . 
Nå — — endelig ! Ella ! du bliver længe borte  ! 
Ja , undskyld , kære mama ! men se ! 
Hun viste en kurv fuld af appelsiner , så gyldne som solen , med grønne blade , lige plukkede . 
Hvor er de fra ? spurgte fruen . 

jeg har fået dem af dr . Harbo . De er til dig , kære mama ! vær så god ! 
Å ! hvad skal jeg med dem . Sæt dem ! Du er så varm , er du træt ? 
Ja — lidt — 
hun satte sig på en lav stol overfor moderen . Altid træt ! 
Å , det er ikke videre ! 
Som hun sad der , den lille Ella , så hun ikke ud til at have mange kræfter . 
Solen havde kun brunet hende meget lidt ; men det sørgmodige udtryk i hendes yndige blå øjne talte mere end hendes skikkelse , mere end alle ord om , at der var andet og mere end en ren legemlig træthed , som tærede på hende . 
Det var nogle underlige øjne . 
Undertiden vare de som underløbne af tårer , om hvilke det kunne hedde : hertil og ikke videre ; og til andre tider , klare som stjerner , men med et lys så vemodigt , som om intet her på jorden kunne udfylde deres længsler . 
Det var let at se , at lille Ella havde sørget , hun havde sørget sin ungdom ihjel . Det ville være så iet at tænke sig hende med nonnesløret , ingen kunstner kunne have ønsket sig en mere slående model . Og dog , hvilken modstandsevne var der ikke i denne fine skikkelse , som aldrig beklagede sig , som var stærk nok til selv at bære sin sorg , lukke sig inde med den og leve sammen med den . 

da bruddet korn i skikkelse af grens brev , troede hun for vist , hun skulle dø , dersom det ikke igen blev godt . Hun ville gå til ham — ja , måtte hun ikke det , ville hun skrive til ham — først da intet hjalp , fortalte hendes moder hende , hvad hun selv vidste om hans ureglementerede forhold . Hun blev som lamslået , hun kendte så rørende lidt til livets indviklede forhold , ren som sne , som hun var ; men selv nu , da hun havde knust den første smerte , begyndte hun igen at tale om tilgivelse og forsoning ; for hvad var vel ellers kristendommen til , når den ikke kunne bruges i livets sorger og i livets prøvelser ? Hendes moder appellerede til hendes æresfølelse . Hun blev ved sit — da kom hans søster og fortalte , at han var rejst . 
Rejst ! 
Ella besvimede for første gang , og kammerherreinden afbrød for bestandig enhver forbindelse selv med den aldeles uskyldige Emma , der var omtrent lige så bedrøvet som de andre . 
Så snart det altså lod sig gøre , rejste kammerherreinden med datter også bort . 
En frygtelig tid påfulgte . Ella var så svag , at det af og til var ængsteligt . Hendes moder vidste ingen bedre trøst end altid at foreholde hende , hvor slet gren var , og hvor uforsvarligt han havde behandlet hende . Og naturligvis skånede hun ham mindre end nogen anden på den vide jord . Da gik det her som altid , at når et vist 

mådehold overskrides , gør anfald eller forsvar langt mindre virkning . 
Så tav Ella . 
Hun spurgte aldrig , skyede enhver udtalelse endnu omhyggeligere end moderen , og grens navn var tilsyneladende mere forglemt , end om han havde hvilet i mange år ved kirkemuren . 
Så fast var kammerherreinden i sin tro på , at Ellas befindende nu kun var et fysisk tilfælde , at hun for så vidt ikke skænkede grén nogen tanke mere . Han havde datterens afsky , derom var hun overbevist — og hun og Ella levede op ad hinanden dag og nat i inderlig forståelse ! — men når verdens viseste mand har udbrudt : kend dig selv ! er det vel ikke forunderligt , om det er endnu vanskeligere at kende andre . 
På den allerseneste tid var der imidlertid kommet noget nyt . 
Ella higede hjem efter i den grad , at dr . Harbo sagde , hun blev ikke rask , før hun fik sin vilje ; det var hjemlandets luft , hun trængte til . 
Fruen tilbød at tage til Schweiz , til Dresden eller til et eller andet sted i nordtyskland . Doktoren rystede på hovedet , mod spleen — for det var spleen — hjalp kun fødelandet , sagde han . 
Pateren var af den modsatte anskuelse . Han mente , at intet var så styrkende som at kæmpe imod sygelige forestillinger , og genua var en af de sundeste pladser i verden efter hans erfaring . Han selv var for flere år siden bleven sendt til 

et nordligt land , hvor selve navnet lød koldt og barsk ; det hed Island . Men i hans kirke havde man at lystre . Han skulle drage didop , lære det barbariske sprog , så han tre måneder efter ankomsten kunne prædike sproget . Han rejste og troede , han skulle omkomme i dette tomme , kolde land , længe før de tre måneder vare omme . Men hans kirke lærte : ikke at søge sit eget . Vel ! han lærte sproget , prædikede efter de tre måneders forløb  ; og da han efter andre fem år modtog ordre om — på samme vilkår — at begive sig til libau , var han dybt bedrøvet over afskeden fra Norden , hvor han i den højtidsfulde , imponerende natur havde levet et rigt liv i et velsignet arbejde og med den rigeste lejlighed til contemplation — men skønnest var der dog i syden , skønnest og sundest ! og han anførte f . Eks . Dr . Harbo . Det imponerede altid kammerherreinden , når han blev varm og talte så indtrængende . 
Nu havde hun desuden fået sig indrettet så godt , netop således som det passede med hendes finanser , som ikke kunne tåle alt for mange kostbare foretagender . Livet flød så behageligt her , og hun havde allerede vænnet sig af med at tænke på at bryde op . 
Liun forstod ikke Ellas påståelighed plus lægens hårdnakkethed , denne læge , som hun ellers kunne vikle om en finger . Det var hende 

virkelig en ligefrem gåde , hvad Ella ville tilbage til . 
Vil du ikke lægge dig , lille Ella ? Du er så bleg , spurgte fruen bekymret . 
Nej , kære mama , svarede hun med et smil . Jeg fejler ikke noget og har gået meget langsomt . Det er man nødt til , så varmt det er ! 
Du skal heller ikke gå ud , når solen brænder så stærkt . Hvor har du været ? 
På Campo Santo . 
Kære Ella ! den megen spadseren der ved du , jeg ikke ynder . Det gør dig trist . 
Aldeles ikke . Jeg tænker kun på kunsten , når jeg er der . De dejlige mindesmærker bringer mig til at glemme døden over livets skønhed . 
Du , som er så glad over kunsten , bør jo virkelig altid blive her , jeg forstår ikke — — 
kære , kære mama ! nej ! lad os komme hjem igen engang , en eneste gang — jeg længes så forfærdeligt efter Danmark . 
Med en for hende usædvanlig heftighed kastede hun sig ned på knæ med hovedet i moderens skød . 
Du har så ofte sagt , Ella , at her var så dejligt , så rart . 
Det har jeg også , og jeg synes , her er så prægtigt ; men jeg har en sådan længsel efter at komme hjem , at jeg misunder hver lille fugl , som flyver i luften , fordi den kan komme der , hvor jeg ville hen . Hvis jeg nogensinde vovede at gå 

i rette med gud , ville jeg spørge ham , hvorfor jeg ikke fik vinger . 
Dette var højst besynderligt . 
Den ellers så tavse Ella ! 
I det samme så hun op med et så bedende blik , at det rørte kammerherreinden på en egen måde . Forklaret er måske ikke det rette ord , og dog , der var noget så rent , så dybt , så bundløst i disse blå øjne med den lille sorte rand om Iris . 
Om jeg nogensinde skulle opleve at se disse øjne lukke sig ! tænkte kammerherreinden ; noget fortærende lagde sig om hendes hjerte , og hun følte et øjebliks smerte , så det sortnede for hendes øjne . 
Men hun var stærk og ædruelig og havde sjældent fantasier , så hun kom straks over det . 
Ja , vinger behøves jo ikke Ella ! så længe vi må holde os ved jorden . Hvad vil du så egentlig hjemme ? Jeg synes , at det var godt , at vi begyndte her fra ny ! og hvad er grunden til denne pludselige længsel ? 
Den er ikke pludselig , mama ! — jeg har længe tænkt det . 
Det er synd , Ella ! at du ikke fortæller mig sligt , i stedet for at lukke , det inde hos dig selv . 
Ella smilede svagt . 
Lille mama ! 
Fortæl mig i det mindste , hvorfor du nu endelig vil hjem , og i den skønneste tid ? 

du ved nok , mama ! at den gamle præst , som konfirmerede mig , sagde , at den , som ikke elsker sit jordiske fædreland , bryder sig heller ikke om det himmelske hjem . 
Det er , hvad jeg kalder fraser , Ella ? — ja , det er fraser ! 
Ella sprang op . 
Jeg kalder det nu ikke således , svarede hun heftigt , medens den sarteste rødme bredte sig ud over hendes ansigt . Desværre er det noget individuelt — jeg mener , alle burde have fædrelandskærlighed — man har stundom hjemme let af mig ; men jeg har nu denne følelse . Blot jeg ser dannebrog dernede i havnen , må jeg derhen , og jeg kunne på en gang græde og le . Her er smukt , mama ! måske smukkere end i Danmark ; men for mig er der nu ingen steder som der . 
Før har du ikke udtalt dig således , svarede kammerherreinden bedrøvet . Denne samtale pinte hende . 
Nej ! Mama ; men du ved nok , at der gives kilder , som længe usynligt kunne rinde sagte hen , så — pludselig ! komme de frem af deres skjul , boble og springe i solskinnet , det var dog derefter , de længtes . 
Eller — fortsatte hendes moder — en naturnødvendighed tvang dem . Skulle vi ikke sige således ! 
Ella rystede på hovedet og satte sig tavs ; hun var atter bleven stille , som hun plejede at være . 

det er en dyr rejse , kære Ella ! for nogle måneder , for jeg mener rigtignok , at vi til stadighed må blive boende her — hvorfor svarer du ikke , Ella ? 
Du må jo bestemme det , kære mama ! 
Ja , jeg er jo nødt til , Ella , at tage fornuftige hensyn , om jeg end er meget ked af , at det ikke falder sammen med din smag — jeg må i al fald betænke mig alvorligt . 
Et øjeblik efter var Ella borte . 
Ja , det er den evige situation ! sagde fruen træt til sig selv og lænede sig tilbage i stolen . Hun lå og så op i det tætte løv , hvorigennem kun en enkelt solstråle spillede på et eller andet af de saftig grønne vinblade . 
Ah ! Deres nåde tænker allerede på drueklaserne ! — ja , hvilken rigdom bliver her ikke ! 
Pater Konstantin ! Velkommen ! — de holder jo af denne nordiske hilsen . Hun rakte ham sin hånd . 
Særdeles ! især i deres mund er den for mig som liflig vin . 
Pateren var på det nærmeste halv hundrede . Han var en mand af verden og havde et interessant ansigt , store , sydlandske træk , brillante , spillende øjne og smukke tænder , som han viste meget , både når han talte og han lo . 
Sæt dem , kære pater ! — de træffer mig urolig eller snarere bekymret . 

jeg kan se det ! — jeg har i mange dage savnet dem ved messen . 
Det var nærmest en prøveballon — for han havde virkelig bragt hende til at vakle , men det forekom ham , at hun i den sidste tid atter gled længere ud fra ham . Det var — han vidste det på sine fingre — doktoren og datteren , som holdt igen , og doktoren ! han var meget farlig ! han havde for længst opdaget ham , længe før nogen anden fik øjnene rigtig op . 
Nej ! mine bekymringer have holdt mig hjemme ; dårligt humør har det bedst inden døre , som vi sige hjemme . 
Kirken fordeler og dulmer dog alle sår ! i fald de blot rigtig ville tro mig ! — det menneskelige hjerte er som en labyrint , hvor kun en eneste nøgle er sikker , og denne nøgle — 
har kirken ! faldt fruen ind . 
Netop ! intet er så nedbrydende , så fordærvende for den menneskelige sjæl som at ville slutte sig inde i sig selv . Det er kun meget få og meget stærke naturer , som uskadte udholde en sådan kamp . Og for kvinden især er det ikke noget , derfor have vi skriftemålet , den genialeste og mest heldbringende kur for alle sjælelidelser . Deres kirke er kold , og den hverken kan eller vil tage en sådan byrde eller et sådant arbejde på sig . Jeg spørger dem , hvad gør deres kirke for den enkelte ? — hver sjæl er dog en verden for sig , dyrebar som alle verdener . 

det sidste er sandt , eller der er noget derom , svarede kammerherreinden . 
Noget ? Deres nåde ! noget , nej sig meget , alt . Husk , at jeg har levet i Norden og set og lært med mine egne øjne . De siger selv , at de finder glæde — i denne forbindelse er glæde fred — i at komme i vore skønne kirker . Alle nordboer , jeg har talt med hernede , sige alle det samme . Ja , enkelte have udtalt , at hjemme sætte de aldrig en fod i deres egne kirker . 
Han var formelig ilter . 
Ja , nu må de dog erindre , kære pater , at mange af de nordboer , de træffer i kirkerne hernede , er kunstnere , hvis øjne fryde sig over al den skønhed , de her have for øje , og dette , ikke at sætte sine ben i nogen kirke hjemme , kan godt for manges vedkommende simpelt hen være en floskel , fremkaldt af øjeblikkets henrykkelse , og endelig — går det højt — kan et menneske måske være en god kristen uden netop at gå i kirke , måske ynder han ikke den megen prædiken , der er i vor kirke . 
Det sidste benægter jeg . 
Hvilket  ? 
At nogen kan være en god kristen uden at søge kirken . 
Jeg havde engang en ædel ven — han er nu død —• sagde fruen , den mest oplyste mand , jeg i mit liv er kommen i berøring med , og han var bekendt i vide kredse af den grund . Han gik 

ikke i kirke . Men i hans studerestue lå hans bibel almindelig opslået . Det var hans kæreste bog , som han aldrig nogen dag undlod at læse i . Hans liv var i alle forhold præget af kærlighed og godgørenhed . 
Hvad havde kirken gjort ham , at han ikke ville søge den ? 
Han følte sig ikke nær så tilfredsstillet , som når han selv granskede bibelens ord . Han fik for megen menneskelig visdom og for lidt ånd , sagde han engang , da jeg gik ham nær på livet . 
Var denne mand en særling eller en menneskefjende ? 
Ingen af delene ! tværtimod . 
Så var han en meget arrogant mand , som satte sig selv over alle andre ! 
Han var en ydmyg mand , siger jeg dem . 
Han var så en undtagelse af millioner , eller måske en slags åndelig asket . 
Hvad mener de dermed ? 
Å ! måske han alene og kun alene i dybeste forstand ville afklæde sig for Vorherre ! Jeg har aldrig truffet en sådan mand ! Kendte de ham meget nøje ? 
Nøje nok for hvad jeg har sagt . 
Så udbredte pateren sig en tidlang om åndelig styrke , dog med stadig henblik på , at kirken ellers , og kun den , kunne give en sådan , men han kom ofte tilbage til den omtalte mand . 
Var han gift ? spurgte han . 

han mistede sin hustru som ganske ung , havde ingen børn og levede ene . 
Hvorledes har frøkenen det ? spurgte han lidt efter . 
Ganske godt ! hun længes bestandig hjem . Det begynder for alvor at ængste mig . 
Deres nåde tør ikke lade hende gøre en rejse hjem- alene ? 
Hvad skulle det dog nytte ? — nej ! jeg vil ikke skilles fra hende . 
Det havde den fordel , at så kom hun snart til at længes herned igen , når de , hendes moder , forblev her , svarede han . 
Dunkelt havde kammerherreinden tænkt det samme , men prøve eksperimentet for alvor , aldrig i evighed ! 
Man bragte hende et brev , som hun betragtede med stor og levende interesse . 
Pateren var for fin en mand til ikke at bemærke det , hvorfor han rejste sig og tog afsked med et : på snarligt gensyn , måske i kirken ! 
Brevet var fra pastor Hansen og lød : 
kære kammerherreinde ! 
Endskønt der er gået år , siden jeg havde den lykke sidst at se dem , stoler jeg dog fast 

på , at det venskab , de en gang har vist mig , fremdeles står ved magt , så at en beretning fra mig ikke vil være uden al mulig interesse for kammerherreinden og deres frk . Datter . 
Jeg er aldeles uvidende om , hvorledes de og frøkenen nærmere befinde dem ; ad lange omveje erholdt jeg endelig for en tid siden den nøjagtige adresse , og dermed var det afgjort , at jeg ville give livstegn fra mig . Det hedder sig jo , at den , der har været i ilden , bedst kan beskrive den , således er det også med oplevelser og afsnit i ens liv , som man først , når der er gået mere eller mindre lang tid , ret egentlig kan overskue og bedømme resultaterne af . Og de må da tro , at jeg i mit fjerne nord har haft rig lejlighed til at se , hvor meget jeg har dem at takke for . At min ungdom blev således , at jeg kan tænke tilbage på den uden bebrejdelser over uværdige og nedbrydende hændelser , det er næst guds hjælp deres værk . De højnede , om jeg så må sige , mine tanker , mine mål i det hele for livet , og alle de timer og dage , jeg har tilbragt i deres fint dannede hjem , er nu for mig en rigdomskilde , hvis klare Perler i mangen trist og ensom stund giver indhold til mig selv . 
Ja trist — det kan ikke nægtes — har jeg ofte følt mig her i mit ensomme liv . Havde jeg kun ejet en hustru , men — jeg havde engang en drøm , jeg ikke endnu har glemt ! 
Som præst her føler jeg mig tilfredsstillet nu , 

da jeg kan sproget . Jeg elsker disse alvorlige , hærdede , fåmælte mennesker , som , hvis man kan komme dem på nært hold , meget ofte forbavser ved deres tilforladelighed , deres , jeg vil kalde det , enkelhed . Hvilken overgang fra et moderne hovedstadsliv og hertil . Alene de få livsfornødenheder man har her imod i et moderne samfund ; jeg tænker ofte med et smil herpå , fornemlig da færre fornødenheder gør langt mere lykkelig . 
Og hvor alvorligt er ikke dette ville , brusende hav , som i uger kan umuliggøre blot en landgang til mit anneks . Men hvor grandiost er det ikke at betragte fra en eller anden klippe og høre de ville brændinger syde under ens fod . Det er aldrig nogensinde helt stille ; men ofte er larmen af bølgerne , de utallige fugles flugt , deres kalden og skrig , så uhyre , at jeg ofte tænker , om jeg nogensinde får alle disse lyd ud igen af mit øre , jeg kan næsten sige af min tanke . 
Ofte er himlen skyfuld , og der hviler tætte tåger ud over øerne , over havet , som øjet ikke kan gennemtrænge , og da kan det være svært nok at lade være med at give sig hen i en alt opslugende sørgmodighed . Det er , som om jeg befandt mig på et løsrevet stykke af den verden , hvori jeg en gang hørte hjemme — en løsreven plet , som om en føje tid , måske i samme time , vil forsvinde ind i tågen og forgå . — 
i den første tid blev jeg så trist , at jeg havde hallucinationer . En søndag f . Eks . sejlede 

jeg med største besvær til mit anneks for at prædike . Den lille kirke var grå og mørk , ikke en solstråle . Da jeg kom på prædikestolen , så jeg overfor mig på pulpituret på en bænk to færinger , jeg kendte ; ved siden af den ene yderst på bænken til højre sad en fremmed . — 
synet var så sjældent , at jeg med skam må bekende , at jeg hele tiden grundede på , hvem dog denne fremmede kunne være — enhver så-dans landgang rygtes nemlig ellers straks — ; jeg lagde mærke til hans hele påklædning og så , hvor han engang trykkede sig ind til færingen , så denne flyttede sig noget fra ham . Så snart jeg kom ud af kirken , fik jeg fat i færingen og spurgte : 
hvem var den fremmede , som sad hos dem i kirken ? Jeg ser ham ikke mere . 
Der var ingen fremmed , var svaret , kun , så nævnede han den anden færing . 
Snak ! kære ven ! jeg så jo , at han endog engang tørnede ind på dem , så de flyttede dem . 
Nå ja , jeg flyttede mig nok , husker jeg , fordi det var , som nogen puffede til mig , men — der var ingen ! 
Før jeg rejste herop , sagde en ung dame til mig , at færingerne havde syner , så varsler o . s . v . De ved , kammerherreinde i hvor ædruelig jeg i så henseende altid har været . Jeg husker , at vi ofte have talt om f . Fiks . Spiritismen , og hvor enige vi altid vare i vor bedømmelse heraf . 

et par gange har jeg ment at se mænd vandre op ad klipperne henimod mig , men pludselig er de forsvundne . Nå ja , omgivelserne er så mærkværdige , og de forunderlige belysninger , man af og til har , kunne nok spille sanserne et puds ; frem for alt er den store ensomhed betagende , når man som jeg ikke har familie . 
Hvor forskellig er dog min verden her fra deres . Selv har jeg desværre ikke besøgt syden ; men jeg kan udmale mig , hvorledes der må være . Skønnere end jeg tænker det , er der i al fald næppe . Som den tørstige eller hungrige , der har tankerne fyldte med de herligste billeder om at blive mættede , således tænker jeg undertiden på dem og deres datter i det strålende syd . Ja , havde Vestindien ligget under den breddegrad , hvor de nu befinder dem , da var jeg aldrig kommen her ; men imellem de to valg , jeg havde , måtte jeg til nord . Denne race mennesker her er mig også absolut nærmere , end den anden nogensinde kunne blive . Vi forstå hinanden gensidig , det ejet stærkt bånd mellem menighed og præst ; jeg har i den henseende haft mange velsignede tider og håber på endnu flere i fremtiden . 
Som de ser , kære kammerherreinde , taler jeg ud til dem som fordum , og det falder mig nu først ind , da jeg ser det store opus , at bede dem om tilgivelse for min ubeskedenhed ; men de måtte dog vide lidt om mit liv , og så kommer endda den egentlige meddelelse allersidst — man 

beskyldte jo i gamle dage kvinderne for at gemme det vigtigste til postscriptum , min tro ! om det holder stik nu mere i vore dage , hvor de skrive os stakkels mænd sønder og sammen ! — jeg rejser til København med første skib og har seks ugers ferie . Hvilken glæde for mig , om de endnu boede der . Et rygte om , at de aldrig mere tog til Danmark , er nået til mit høje nord . Jeg håber , rygtet lyver . 
Med de varmeste hilsener til dem og deres frk . Datter er jeg deres ærbødigst hengivne 
W . Hansen 
blodet fløj hende til hovedet under læsningen af dette brev . Hendes tanker vare andre nu end den gang , da hun distancerede ham , og som mange stærke karakterer , når livet sætter dem en eller anden brøk , forestillede hun sig i disse øjeblikke , at det var hendes skyld , ene og alene , at der intet parti var blevet af ham og hendes datter . Hun glemte , at der skal mere til at sætte en mølle' i gang end et vindpust fra en eller anden kant , selv om det kan være en medvirkende årsag . Indbildningen var så stærk , at den påførte hende den bestemte lidelse , at hun , som først af alt kun åndede for Ellas lykke , måske netop havde forspildt den for hende . 
Hvad var det nu , han skrev om denne drøm , han en gang havde haft--------nå , der stod det ! — ja—a — han havde endnu ikke glemt den ! 

-----så fløj hun atter brevet igennem for at se , om der var mere , som kunne henføres hertil i en bestemtere form . Nej ! ganske vist ikke . Fordi han altså ikke havde glemt , hvad han en gang drømte , kunne han godt — ja , han kunne have fået en anden drøm . Nål det var nu ikke rimeligt , at han , hun kendte jo hans naturel , skulle have glemt Ella . Desuden , på Færøerne ! 
Ja , man har lidt i moderne samfund underlige ideer om de mennesker , som leve isoleret på steder , som ikke er stærkt dragne ind med i den store conflux , som danner verdens pulsslag . Hvorledes skulle de kunne følge med ? Og man er alt for ofte så latterlig at bedømme dem efter det mere eller mindre kendskab , de har til de utallige , stadig omskiftelige finesser , moden fører med sig , i hvilken netop det oplyste samfund — mere eller mindre — stadig træller som slaver . 
Ja , det var svært beroligende for kammerherreinden dette med Færøerne ! 
Hun jævnførte hans fortælling om den fremmede i kirken , summa summarum : på Færøerne var der ingen fare . 
Hvad var der så at gøre ? 
Det var sagen . 
Skulle hun risikere at drage hjem til Danmark og nu , hun lige havde talt så aldeles derimod ? 
Invitere ham herned ! 
Desværre ! hun havde ingen fortunatuspung . 

hun havde det godt , men måtte altid passe på sit budget , da hun var for stolt til at føle sig afhængig af nogen eller noget . Desuden ! skulle det ikke føre til noget , var det en mere end kedelig historie at få ham til syden — at han skulle afslå indbydelsen , faldt hende simpelt hen aldeles ikke ind . Det var et svært dilemma . 
Hun lænede sig helt tilbage i den magelige stol for at overtænke videre . 
Hun så aldeles ikke , at en ung mand nærmede sig , endnu mindre , at han dvælede ved hvert andet skridt og blev stående , som om han ikke vidste , om han kunne træde nærmere eller ikke . 
Det var en høj , bleg mand — et par og tredive — med behagelige , ret smukke træk . Han var mørkblond , havde noget drømmende eller snarere noget eksalteret i sit blik , som både kunne være tiltalende , undertiden dog næsten det modsatte , når han f . Eks . ville drive alt på spidsen . 
Det var dr . Harbo . 
Han var noget sygelig eller indbildte sig i al fald at være det , hvad der stundom næsten kommer ud på et , og dertil var han et stykke af en sværmer . Han var eneste søn og havde altid været noget forkælet . 
Hans forældre vare til Års , da de blev gifte . I sin ungdom havde hans fader mistet sin unge forlovede , et tab han tog sig så nær , at han i atten år levede ensom , fordybet i sit embede som kontorchef i en bank . Han var en velstående 

mand og holdt siden sit ægteskab et hyggeligt , åbent hus for en kreds af slægtninge og nogle enkelte bekendte , udelukkende af en bestemt kirkelig retning . Sønnen havde ikke her , siden han blev medicinsk kandidat , rigtig været med , og da han ønskede at se sig om i verden , mente i særdeleshed hans moder , at netop så kom han måske allerbedst til den rette sandheds erkendelse , og hendes bøn skulle nok nå ham , hvor han end var . Da han tillige selv fandt , at der var noget i vejen med hans hjerteklapper , og at et mildere klima i et årstid eller to kunne gøre ham godt , drog han gladelig af sted , belæsset med formaninger og velsignelser . 
Hans tilværelse havde , siden han forlod hjemmet , været en fuldstændig hvilen ud i al den nydelse , som naturen , klimatet , skønheden og kunsten kunne yde ; men siden han på en lysttur til Nizza havde truffet kammerherreinden og gjort bekendtskab med hende og Ella , kom der noget andet og mere ind i hans liv . 
Han begyndte som alle andre med at forelske sig i kammerherreinden ; men ulig en hel del andre blev han trods hendes ligegyldighed hængende fast . 
Og sikkert er det , at den sydlandske ramme , hvori man her så hende , forskønnede og fremhævede hende således , at man ved at se hende ved siden af den voksne datter kom til at tænke på en Ninon eller en Diane af Poitiers . Tiden syntes aldeles at have forglemt hende , eller som 

en fransk Greve bemærkede : den formåede intet imod hende . 
Han var hende nu ganske nær , men hun bemærkede ham ikke , fordybet som hun var i sine tvivl og til dels unødige anfægtelser . 
Turde han træde nærmere ? 
Hun gjorde en rask bevægelse efter en surn-mende myg og opdagede ham . 
Dr . Harbo ! De kommer listende som et genfærd . Godt , at det er om dagen — i fuld belysning — ellers var jeg formodentlig bleven bange ! 
Kammerherreinden må undskylde mig . Jeg kom i den hensigt at ville bringe dem en hilsen fra en landsmand , men opdagede — rigtignok for sent , at de var fordybet — — 
tror de , jeg sov ? udbrød hun leende , det gjorde jeg nu ikke . 
I grunden var hun ganske glad over at blive afbrudt og få noget andet at tænke på . 
Det troede jeg ikke , for så ville jeg naturligvis have trukket mig tilbage ; men måske kammerherreinden ønskede ro . 
De talte om en landsmand ? spurgte hun for at komme bort fra den lange indledning . 
Ja , en højst besynderlig fremtoning , grev kreutz . 
Er han virkelig her ? Grev Christian kreutz ? Det var da morsomt ! jeg har ikke set ham i mange år . 
Han er såmænd meget defekt — ja , undskyld , 

at jeg siger det ! og så er han ubehagelig i høj grad . 
Det var ham uudholdeligt at se , hvor optaget hun blev . 
Fy , doktor ! sagde hun og løftede pegefingeren imod ham . De må aldrig sladre om deres patienter . Det er det samme i mine tanker som at røbe et skriftemål . 
Han er ved gud ikke min patient , ej heller bryder jeg mig det mindste om at være hans læge . 
Han var i min ungdom tidens fineste kavaller , bemærkede fruen med fornem overlegenhed , og han gjorde stor lykke ved hoffet , må jeg sige dem . 
Det sidste vil jeg så gerne tro , svarede doktoren og rødmede dybt — jeg kender også flere , som nu tildags siges at gøre lykke samme sted , men det vil også kun times dem der . 
Li vad mener de dermed ? 
Jeg mener , at udenfor den bestemte kreds ville man ikke goutere dem . 
Jeg tænker , de ville bære det ! svarede hun udfordrende . 
Sikkert ! alligevel er det ikke alle givet at lade sig nøje hermed . 
Det er kun få , som opnå at komme så højt , svarede hun som før . 
Jeg kender dem , som have betakket sig for æren , svarede han . 

hvad går der af dem , dr . Harbo ? De er virkelig ubehagelig og kan dog være så elskværdig . 
For mig gives ingen højere Ros end den , der kommer fra dem , svarede han heftigt men med endnu et anstrøg af fortrydelse . 
Det er nu atter for meget sagt , men jeg ved jo , at de holder af superlativer . 
Aldeles ikke i almindelighed , men dette — mine følelser overfor dem , kammerherreinde--------- 
tys , menneske ! har jeg ikke forbudt dem at tale i denne tone . 
Ofte ! men der gives nu i livet følelser , som ikke lade sig bortraisonnere . 
Hvor lidt skal jeg sige dem , at de er et forkælet menneske , og at jeg er en — gammel kone 1 
det arriverer jo hver dag i livet , at der findes mennesker , som ikke først give sig til at undersøge dåbsattesterne , og — selv om de gjorde det , ville det desuden intet nytte . 
Han var så gennemtrængt af lidenskab , at hans stemme bævede . 
Jeg har en gang sagt dem , at hvis de vil fremture heri , så tåler jeg ikke , at de tillige gør mig latterlig . 
Latterlig  ? 
Ja latterlig . Folk vil sige , at det er min fejl , at jeg har koketteret med dem — hvad vil de opnå ? 

blodet steg hende til hovedet , hun plejede ikke at føre et så affejende sprog . 
De er kammerherreinde ! adelig ! jeg ved det ! ikke desto mindre ved jeg også , at de aldrig har været lykkelig , at de er smuk , så ung i sindet som ingen anden og — 
det er nok , dr . Harbo ! 
Hun gav sig pludselig til at le , lidt højere end almindelig . 
Lad nu det tema hvile en gang for alle . Jeg forbyder dem nu og nogensinde at føre dette sprog til mig , i fald de ønsker oftere at være under tag med mig . 
Jeg kan love dem at tie — det er jo det almindelige . 
Det går nok over ! vær de uden frygt ! jeg har været så ofte i ilden , og jeg har bestandig set , hvor godt og snart mine tilbedere have trøstet sig , svarede hun med et let spottende skuldertræk . 
Det er jo muligt , at flere have gjort det ; men alle er jo ikke støbte i den samme form , måske de dog en gang kunne få anledning til at tage fejl . 
Denne gang havde hun haft lyst til at bede ham forsvinde for stedse , så dybt bedrøvet lød hans stemme ; men det var hendes oprigtige overbevisning , at det her , som så ofte , ville vise sig , at det kun var en overgang , og desuden ! det var så ubehageligt at skulle gøre datteren og frem 

mede rede for hans pludselige forsvinden ud af deres kreds . 
Naturligvis går det snart over , trøstede hun sig selv . Inderst inde troede hun kort og godt ikke på ulykkelig kærlighed , især ikke i unormale forhold . 
Hun var så stærkt optagen af sine tanker , at hun i et par øjeblikke glemte hans nærværelse . Pludselig så hun op og mødte et blik , der mindede hende om en stor , trofast hund , hun havde haft for nogle år siden . Uden at ville det blev hun slået deraf , hun rødmede , ærgrede sig derover og sagde kort : 
ja , undskyld mig ! jeg har en post at besørge . 
Hvis posten er til Danmark , spurgte han blødt , tør jeg så ikke lægge et godt ord ind for frk . Ella , at hun må rejse hjem med maler Runes ? 
Enhver som helst indblanding er unyttig , svarede hun kort og vendte ham ryggen . 
På den anden side , hvis der ikke gaves forhindringer , blev det jo først for alvor unyttigt at bede , svarede han . 
Hun gjorde en utålmodig bevægelse med hovedet uden at vende sig om , og med langsomme skridt forsvandt han ud igennem den løvrige pergola . 
Først da hun kunne tænke , at han var borte , kom hun igen og gav sig til at vandre frem og tilbage med en egen heftighed . 
Før havde hun kun let og ærgret sig lidt over 

hans sværmerier , som hun kaldte det , men i dag havde de tag i hende , hvad der harmede hende endnu mere . Egentlig var hun mest arrig på sig selv , fordi hun brød sig om hans tåbelige forelskelse , som hun kaldte den . 
Især ærgrede det hende , at han uimodsagt skulle have vovet at sige hende op i hendes åbne øjne , at hun aldrig havde været lykkelig — om så var — hvad vedkom det ham . Hendes fortid var for ham et så ubekendt land , at han ingen mening kunne have derom . Hverken sladderen eller ondskaben havde her nogensinde nået udenfor hendes døre . Hun selv havde aldrig haft for skik at beklage sig eller udtale sig om sine intimeste sager , så , når han nu drog slutninger , kunne det kun være impertinence af ham . Hun rødmede og fortrød ret bittert , at han var borte ; hun havde nu været så oplagt til at sige ham forskellige ubehageligheder . Og dog ! — 
hun faldt i dybe tanker . 
Således sad hun længe , og hun blev først vækket ved , at hun så en mand langsomt nærme sig . 
Hendes første tanke , da hun betragtede hans sammensunkne skikkelse og vaklende trin , var , at det var en tigger , men just som hun ville ringe , kom en ny , livréklædt skikkelse til syne , bærende på et rejsetæppe og en taske . 
Altså en rejsende , som formodentlig var på en udflugt enten til eller fra Campo Santo og nu måske som så ofte tilforn antog denne villa med 

den lange , skyggefulde pergola for et herberg , hvor man kunne kvæge sig ved et glas vin . Da Herren var ganske nær , rejste hun sig , men selv da han langsomt hilste hende , genkendte hun ikke sin fordums tilbeder , grev kreutz . 
Hun havde ingen anelse om , hvem han var , og følte uhygge ved at se det gule , udtærede ansigt med de underlig funklende øjne , der ligesom ville protestere imod , at han var så gammel og affældig , som det ved første syn tegnede til . 
Forbavsende , som de har bevaret dem , kammerherreinde kirtschner ! Allevegne og alle steder ville jeg øjeblikkelig genkendt dem .-------- 
stemmen underrettede hende om , hvem hun havde for sig ; men så meget verdensdame hun var , kunne hun næppe bevare herredømmet over sine ansigtstræk , sin forundring , sin røst . 
Velkommen , kære Greve ! det er mig en stor overraskelse at se dem . — 
ja , det tror jeg ! det forbavser mig , at de kender mig — et vrag , som jeg er — — her , hurtig med tæppet ! befalede han tjeneren . 
Kammerherreinden ville hjælpe tjeneren at brede tæppet ud over den lave stol , hun selv havde benyttet . 
Ikke den ! ikke den ! råbte greven , jeg tåler ikke den slags stole — jeg taber vejret ved at læne mig så langt tilbage . 
Ved forenede bestræbelser lykkedes det at få 

ham placeret og derefter indsvøbt i tæppet , skønt ttermometret stod på 24 grader réaumur . 
Det gør mig ondt at se greven så svag , men det forunderlige klima her vil snart------ 
ok gud , nej ! afbrød han hende — der er sgu ingen verdens ting , der mere kan hjælpe på mig . Hele kadaveret er i uorden . Træk dig tilbage ! henvendte han sig til tjeneren , der punktlig adlød . 
Kammerherreinden følte sig formelig ilde til mode ; det så ud , som om han havde til hensigt at slå sig godt til ro . Mod sædvane var hun noget altereret . Han havde vist sig så pludselig , og synet af ham var overvældende . Hun måtte , enten hun ville eller ikke , tænke på dr . Harbos bemærkninger om ham . De slog mere end til , og det forekom hende , at hun aldrig havde set en større ruin . Hvis han i det mindste havde været soigneret , men heller ikke det engang ! 
Han begyndte at tale om hendes udseende . 
Har de siddet i bjerget , urørlig , medens alle andre have kæmpet med den hensynsløse , ubarmhjertige tid ? spurgte han . 
Hun kunne ikke fordrage hans Ros . 
Lad os tale om dem ! svarede hun kort , gen-nemgår de nogen kur ? Hvem er deres læge ? 
Min læge hjemme gav mig af og til morfin , men så indbildte han sig , at jeg tålte det ikke mere , hvorfor han — hvad de jo altid gøre , når de ingen ting mere kan hitte på — sendte mig 

bort , bort — jeg skulle nu til de italienske søer , og jeg har ligget der et par måneder , så skulle jeg have søluft . 
Synes de ikke , at Middelhavet gør dem godt 1 
nej , jeg talte i går med en bogfinke af læge , som underrettede mig om , at det var alt for tidlig endnu at have en mening derom . 
Hvad hed han ? 
Finken ? — jeg husker ikke — min tjener ved , hvad han kalder sig , hvis det skulle interessere deres nåde . 
Ja , det interesserer mig . 
Greven gav en lyd fra sig , der lød som en gammel krages skrig , og i det samme viste den gamle , gråhårede tjener sig i den yderste ende af pergolaen . 
Å ja , nu husker jeg , begyndte greven langsomt . Han nævnede deres nåde , formodentlig som pynt for sin ubetydelige person . 
Det er naturligvis dr . Harbo — en meget elskværdig , ung mand — som jeg sætter pris på , indvendte fruen , medens en livfuld farve udbredte sig over hendes ansigt , hvad der ikke undgik grevens opmærksomhed . 
Det er ikke dårligt , må jeg sige , at han kan opnå at blive lagt mærke til og rost af dem . Ja , det er forbavsende , den charme der hviler over dem — han gjorde en rask bevægelse som for at rejse sig , men fortrak ansigtet af smerte , faldt tilbage og fik et anfald af åndenød . 

hurtigt kom den gamle tjener til og rejste ham forsigtigt op . Han så ud , som om han skulle udånde med det samme . 
Jeg vil straks sende bud efter en læge , sagde kammerherreinden og så forskrækket til ; men tjeneren rystede på hovedet . 
Det er straks ovre , deres nåde , det er kun et let anfald ; jeg ved , hvorledes behandlingen skal være — vi er så vante til sådanne overraskelser . 
Men skal han intet have ? 
Kun nogle dråber , om deres nåde vil have den godhed at ringe efter et glas vand . Jeg har ellers alt med i denne taske . 
Efter en halv snes minutters forløb var anfaldet ovre . Han var om muligt endnu mere gul og indfalden end før og så slap , at han kun med besvær kunne røre sig . 
Det første han bemærkede , var til tjeneren : 
gå ! og hent min rullevogn ! 
Kammerherreinden nærmede sig og udtalte sin deltagelse . 
Å hvad ! sådan går det jo os alle . — også dem , min nådige —• lidt før eller senere er vi færdige her . Egentlig burde man skyde sig en kugle for panden , når man ikke længer formår at fungere på sin plads . 
Hendes ansigt udtalte afsky over hans rå-heder . Måske bemærkede han det , måske ikke . 
Hør  ! sig mig , ved de noget om en fyr , som 

man har sagt mig er kommen i deres hus og nu er præst ? 
Som det lod , havde han ondt ved at få navne på sin tunge , i det mindste navne med en borgerlig klang . 
Mener greven William Hansen ? 
Han nikkede . 
Han er nu præst på Færøerne , en ualmindelig elskværdig ung mand . 
Han gjorde en grimace , da hun sagde , han var præst . 
Jeg ønsker hans nøjagtige adresse . Kan de — vil de — skaffe mig den ? spurgte greven . 
Med stor fornøjelse ! De kan få den straks . Her ligger just et brev fra ham — — skal jeg læse det for dem ? 
Tak ! om det ikke er for langt , og især ikke for — for — højt flyvende . Jeg holder nu engang ikke af præstesnak ! Efter min formening er det et højst overflødigt folkefærd . 
Heri er jeg ingenlunde enig med greven . 
Nå , ikke ? 
Måske kan de få andre tanker derom , inden — — inden — — 
inden jeg dør . Det tror jeg ikke . 
Hør ! sig mig , de har jo børn , om jeg ikke tager fejl ? 
En datter ! kun en datter . Vil de se hende ? 
Gerne . Hun ligner vel sin skønne moder ? 
Kammerherreinden ringede . 

bed min datter komme herud ! 
Med fornøjelse lagde fruen mærke til , hvor , usædvanlig godt hun så ud i en let hvid kjole , besat med rosa sløjfer , og hvor venligt hun bøjede sig over greven , da han trak hendes hånd til sig for nærmere at betragte hende . 
Hun ligner formodentlig sin hr . Fader ! sagde greven og beholdt hendes hånd . De er nu charmant , således som de er ! sæt dem nogle øjeblikke hos mig — jeg er en gammel , ensom mand , som de måske dog har hørt lidt tale om ? 
En helt elskværdig mildhed lagde sig over hans træk , selv hans stemme lød anderledes end før . 
Og da den gamle tjener kom kørende med rullevognen , blev han ikke engang overfuset . 
Synes de om at være her altid ! spurgte greven Ella . 
Nej , å nej i jeg vil så gerne hjem til Danmark . 
Greven vendte hovedet spørgende om mod kammerherreinden . 
Vi agte begge at gøre en tur hjem om en otte dages tid , svarede hun afgørende . 
Ella blev blodrød af glæde , hendes øjne strålede , og hun udbrød ; 
mama ! søde mama ! 
Nå ! sagde greven med et smil . , som blødgjorde hans hårde , forstenede træk . Der er nok noget , som trækker ! — måske kunne vi 

følges ad . Dog nej ! jeg gør kun små dagsrejser , lagde han vemodigt til . 
Vi kunne ses hjemme i Danmark ! sagde Ella varmt . 
Hun var som forvandlet . 
Vil de så smile lige så venligt og sødt til mig som nu ? spurgte greven . 
Ja , det lover jeg bestemt ! svarede hun og greb hans hånd . 
Lidt efter tog han afsked . 
Ikke engang da tjeneren støttede ham hen til rullevognen , skændte han på ham ; men Ella stod også med hans rejsetæppe på armen , parat til at svøbe det om ham . 
Næppe var vognen forsvunden , før Ella med usædvanlig voldsomhed kastede sig om moderens Hals . 
Å , mama ! er det sandt , virkelig sandt , at vi rejse hjem ? 
Ja , på et besøg , Ella ! — men kom nu og læs Williams brev . 
Ella greb det med jublende glæde og forsvandt med det . 
Hvis kammerherreinden skulle erklære , hvad grunden var til hendes så hastige beslutning , ville hun næppe vedkendt sig den ; så meget var dog sikkert , at Williams brev og grevens påfaldende blidhed vare de egentlige grunde til hendes pludselige bestemmelse . Hun var nu en 

gang for alle en kvinde , der drog sine slutninger og holdt af at regne rigtigt . 
Dagen efter læste hun i sit danske blad en lille artikel , som i høj grad gav hende mod på at fremskynde hjemrejsen . Der stod : assessor grén , som efter et anfald af influenza tog alt for tidlig fat på sine sager , har begæret og erholdt en 6 ugers ferie og rejser på mandag til et bad i Norge for at rekreere sig . 
Omendskønt hun betragtede ham som aldeles ude af datterens saga , var det hende dog en behagelighed at vide , at hun ingen steder ville komme til at møde ham . 
Ella troede så sikkert , at det måtte skyldes grevens indflydelse , at det ikke faldt hende ind , at der kunne være nogen anden grund , og derfor faldt det hende så let at være venlig sindet imod ham , hvor usympatisk hun måske ellers ville have fundet ham . 
Assessoren trådte ind i sit arbejdsværelse . Han kom fra retten og så ud som en mand , der er tynget af åndeligt arbejde , men uden spor af mismod eller slet humør . Tværtimod havde han et vist vemodigt drag om munden , som undertiden kunne grænse til et udtryk af resignation , der gav  .ham noget langt mere til 

talende end i hans ungdoms dage . Blikket var nu langt mere åbent , selv når det havde den gennemtrængende sikkerhed , som er ejendommelig for jurister , der i det praktiske liv , dag ud , dag ind , holde anstrengende forhør over deres mindre vel situerede medmennesker . Den skarphed i øjet , der oftest bliver det konstante udtryk hos dem , var hos ham så behagelig mildnet af noget opmuntrende og godt , som det var ret vanskeligt at stå for . 
Selv der , hvor der måtte tages hårdt fat — og han var både streng og retfærdig — troede dog den stakkels synder på ham således i al fald , at han var vis på , der skete ham hans ret , når assessoren havde dømt . Og sikkert er det , at han hjalp , hvor han kunne og så langt han kunne , men altid i stilhed og helst der , hvor oprejsningen efter faldet var vanskelig at få begyndt . 
Han var i ordets gode forstand en menneskeven , det vil sige , han var bleven det , livet havde gjort ham dertil , eller han havde opdraget sig dertil , hvad man vil . Da han frivillig gav afkald på Ella , var det en bod , han mente at burde pålægge sig , eller da det gik klart op for ham , hvor langt han var kommen bort fra , hvad han havde sat sig som en norm for livet , for sit liv , fandt han ikke i den første sorg herover , at han var hende værd eller nogensinde kunne blive det . 
At andre mænd havde helt divergerende an 

skueiser fra ham , brød han sig ikke det mindste om . Han var en stærk karakter , som ville tage livet selv og ikke skubbe ansvaret fra sig . Og ansvaret blev ham så tungt , at han var ude af stand til på samme tid at tænke på at drage en uskyldig ung pige ind på sin vej . Hvad kunne han byde hende uden alene et godt udkomme ! — nej ! dertil var hun dog for god . Han elskede hende . 
Da han havde afsendt sit brev til Ella , måtte han i lang tid gøre vold på sig for ikke at sende hende et nyt om , at hun måtte tilgive ham og komme tilbage til ham . Ja , han ville endog nu kunnet ydmyge sig for kammerherreinden , tænkte han af og til . Men det var for Ella det bedste at blive fri for ham , og det var især denne tanke , der tyngede vægtskålen ned og umuliggjorde nogen tilnærmelse fra hans side . 
Så drog han mod syd , altid mod syd , stoppede af og til op i små byer i skønne egne , som han vandrede omkring i . 
Florents og genua vare de første større byer , hvori han gjorde holdt . 
Derfra gik han til rom , som han gennem-strejfede på kryds og tværs uden nogensinde at blande sig med skandinaver , hvoraf der netop var en hel del . 
Det var især verdenshistorien , som det interesserede ham at opfriske , og når solen gled ned 

bag palatinerbjerget , var han en hyppig gæst i peterskirken , som han ikke blev træt af at beundre . 
Halvt ubevidst var det måske det rent religiøse , som netop her udøvede sin dragende magt over ham . Enhver nordbo , der kommer til syden , har sikkert følt noget af den ophøjede ro og stilhed , som griber sindet i disse store , kølige rum , hvor skønhed og fred synes at have deres guddommelige bolig . Man kan ligesom opgøre sin hjemve og længsel derinde , og træder man atter ud til det myldrende liv , er det , som om man havde hentet styrke og kraft og ladet mange af sine sorger bag sig . 
Assessoren havde drømt mange ungdomsdrømme om igen herinde , og han havde set ud over de tørre fremtidsdage , hvor pligt og arbejde var løsenet ; alligevel var udbyttet af hans rejse stort og heldbringende for ham , uden måske ret selv at vide det var han kommen nærmere til sin ungdoms idealer . Med andre ord , hans syn på livet og tilværelsen var atter blevet fastere og mere meningsfuldt . Han så langt ud over døgnets horisont og havde et fast tag i det rent forstandsmæssige , som alligevel ikke , hvor langt det råder , formår at løse livets gåder . Flan forstod således og holdt af at hvile ud i det rent guddommelige . Flan havde aldrig været meget talende , nu var han absolut en stille mand ; men han var en udmærket kollega og en afholdt mand . 
Hans søster Emma levede hos den gifte søster 

i Jylland , hvis barn hun underviste . Selv holdt han et smukt hjem og havde en husholderske så gammel , at der ikke kunne tales derom . 
Han havde fået pebersvendevaner , især i retning af orden , enhver pen og lap papir måtte være på sin plads , og det mindste støvgran på hans sorte frakke voldte ham ubehag . 
Da han ved sin afrejse til udlandet lagde to breve i postkassen , var det ene altså til Ella , det andet til Dagmar Sørensen . Det sidste indeholdt en sparekassebog på den sum , han havde villet give hende . Da han kom hjem , lå der til ham et meget uortografisk brev , hvori hun meddelte ham , at hun nu holdt op at sy , at hun drog med en løjtnant af frelsens hær til Amerika og ikke håbede nogensinde mere at komme hjem til dette usle land , hvor der kun fandtes despoter og trælle . Ingen af delene var Vorherres mening , overfor ham vare vi alle lige , og han brød sig hverken om assessore eller anden fornemhed , som satte næsen til vejrs . Ja selv deres penge vare jo ligeså godt hendes , for de havde ingen ret , og hun havde intet at takke for , når hun nu brugte pengene til rejsen , hun var dog også kommen der uden dem . 
Dette brev underrettede ham på en tilstrækkelig måde om , hvor langt han havde været nede . Hans første tanke var at brænde det , men han gemte det . 
Ofte så han i sine tanker det øde værelse , 

hvor den lille glade sanger med udbredte vinger kvidrede på det døde barns bryst . Det var vel nok bedre end alt , hvad hans nærmeste havde givet ham med sig herfra ! 
Han kunne få vand i øjnene , når han af og til tænkte derpå — han behøvede ikke at være jurist for at kende de store vidder , som de små hændelser ofte føre med sig . På den anden side havde han som jurist haft rig anledning til at drage vidtrækkende resultater af de små ting . 
Nu skulle han ud på en rekreationsrejse efter fire Års uafbrudt , anstrengende arbejde . Han ville helst til syden , men hans læge havde ihærdigt tilrådet ham at gå nord på , helst til Norge . Han var overnervøs og led især af søvnløshed . 
Da han havde spist og nydt sin kaffe , satte han sig ved skrivebordet og skrev : 
kære Emma ! 
Længe har jeg villet skrive til dig , men arbejdet først , og så blev der aldrig tid . 
I overmorgen rejser jeg til Kristiania for senere at gå nord på , rimeligvis til et eller andet bad . Da du ofte har ytret lyst til at se Norge , vil jeg spørge dig , om du har lejlighed til at blive to eller fire uger sammen med mig deroppe  ? 
Jeg medsender rejsepenge , og jeg mener , at du kan tage enten over Frederikshavn eller København 

til Kristiania . Min adresse for de første fjorten dage er grefsen . 
Såsnart jeg får at vide , når du kommer , skal du høre nærmere fra mig . Hvis du vælger at tage over København , kan du naturligvis tage ind i min lejlighed ; jeg skal give min husholderske de nødvendige ordre . Rør blot ikke mit skrivebord eller mine papirer . 
Hils søster og svoger fra din Broder 
Julius . 
Det var aftenen før afrejsen . 
Assessoren gjorde orden i sine i forvejen så ordentlige skuffer . Alle de menneskelige tilfælde , der kan hænde en hvert minut , man lever , synes at rykke en nærmere på livet , når man begiver sig bort fra lljemmet ud på rejse , og jo sjældnere en rejse foretages , desto hemmelighedsfuldere og mere afbrydende synes den at være . 
Inderst inde i det gammeldags chatol , assessoren havde arvet efter sin moder , befandt sig et hemmeligt aflukke , hvis nøgle han altid bar hos sig . Der lå i dette rum tre pakker af lidt forskellig størrelse omhyggelig sammenlagte og om-bundne med snore . 
Flere gange havde han , snart den ene , snart den anden af dem i hånden , men hver gang lagde han dem tilbage . Til sidst tog han en rask beslutning , tog den ene , mindste pakke frem og vendte den med omhu mellem hænderne . Uden 

på den stod der skrevet med hans faste , snorlige , ejendommelige håndskrift : 
fra lykkens land . 
Med nænsom hånd åbnede han pakken , som indeholdt små røde og hvide billetter , skrevne med en fin , regelmæssig damehånd . 
Det var Ellas breve . 
Snart indeholdt de en tak , fordi han havde været så elskværdig at overraske hende med uventet at komme til middag , til te eller til frokost , snart var det en undskyldning for , at hun havde grædt , og at mama aldeles intet havde ment med sit kolde , noget afvisende væsen , der kun var et tegn på hendes skuffelse og savn over at skulle have undværet ham . Så var der et , som lød således : 
— — du bedrager dig selv . Hvad skulle jeg vel have at beklage mig over ? Synes jeg stundom , at du burde være kommen den og den gang , som du havde lovet mig , må jeg altid bagefter tænke på , hvor uhyre meget du har at bestille , hvor let du kan blive opholdt , kort sagt , at din tid er anderledes kostbar og inddelt end f . Eks . min , som kun behøver at rette mig efter dig og — mama . 
I et andet brev hed det : du har altid så meget at tale om tilgivelse — på en måde skulle det ord ikke findes imellem to som os . Det er så selvfølgeligt , at vi altid må tilgive hinanden , men for resten skulle vi slet ikke bruge . 

dette store ord om vore så uendelig små historier — jeg gider ikke engang skrive uoverensstemmelser — , for var der virkelig noget at tilgive , så tænker jeg ikke , vi behøvede at appellere til hinanden . Formodentlig ville vi falde i armene på hinanden , hvorved enhver misforståelse eller misstemning i det hele måtte have slut . 
Et andet sted stod : for mig gives kun et uudholdeligt , rædsomt — om vi skulle skilles . Det er med en sådan skælven , jeg har nedskrevet ordene , at det ordentlig ængster mig at se dem på prent foran mig . Det er naturligvis barnagtigt , men jeg ønsker , at jeg hverken havde tænkt dem eller især ikke givet tanken ord . Men nu stå de der . Vel , lad dem så stå som et memento om , at aldrig må vi to nærme os til den virkelighed — — — 
han lagde hovedet ned på armen , og af hans skuldres urolige bevægelse så det ud , som om han græd , som mænd græde — en konvulsi-visk hulken oftest uden tårer . 
Med hvilke helt andre øjne så han ikke nu på hele sit forhold til Ella . For første gang forstod han nu betydningen af den sorg , hans brud måtte have forvoldt hende . Det vil sige , han så dog langt fra hele udstrækningen , dertil var hans blik på sig selv alt for beskedent . 
Hvad han derimod fuldt ud så , var , hvad han selv havde tabt . Han begreb ikke , at han 

ikke havde talt helt og fuldt ud til hende , og dog — i disse øjeblikke kunne han mindre end nogensinde forstå , hvorledes det var gået til , at han var kommen så langt ned ad skråplanet . Han , som fra sit hjem og fornemlig sin opdragelse burde have haft en større modstandsevne end så mangen anden ung mand , der tørner ud i livet , og dertil var i besiddelse af en fast og mandig karakter . 
Det skete kan ikke gøres om . 
Det sidste , han havde hørt om Ella , var , at hun og hendes moder agtede at blive bosiddende i syden , og at en ung , dansk læge , dr . Harbo , omgikkes dem overmåde meget . Af en fjern bekendt havde han nylig hørt , at man mente , det kun var et tidsspørgsmål med dr . Harbo og frk . Ella . 
Siden denne meddelelse , som han fandt så rimelig , aldeles naturlig , havde alligevel assessorens nervøsitet forværret sig . 
Om noget menneske ville have sagt ham , at han nærede forhåbninger endnu om Ella , vikle han på tro og love have erklæret det for opspind . Og med rette , for så vidt som han vidste med sig selv , at aldrig ville han vove sig til noget som helst indledende skridt , næppe tænke sig den mulighed nogensinde at stilles ansigt til ansigt med hende . 
Alligevel , så sammensat og forræderisk er det menneskelige hjerte , blot den mulighed at hun 

kunne knytte sig til en anden mand — og hvad var naturligere — gav ham en uro i blodet , som mere end alt andet belærte ham om , hvor dybt hans hjerte endnu hang ved hende . Og den kærlighed , hans moder altid havde båret til Ella , blev næsten for ham , alt som årene gik , et endnu stærkere bånd mellem ham og hende . 
Hans forvildelser og sorger havde løftet ham op i fortrydelsens sunde , skarpe luft , som blandt andet har en undergørende magt til at fremtrylle renere og skønnere syner , hvad der til syvende og sidst giver et andet blik på livet og livets højeste , dybeste betydning , hvormed ufravigeligt følger en ansvarsfølelse , som . ingen kan skubbe af sig . 
Om han havde siddet i et spejlkabinet , og hans . Liv i levende billeder var draget ham forbi , han kunne ikke tydeligere have set alt for sig . Han erindrede alt , og netop derfor var hans smerte så dyb , især over alt det forspildte , som ikke kunne gøres om . 
Med et tungt hjerte lagde han de små breve sammen tilbage i pakken og bandt den omhyggeligt til . Så tog han den anden pakke frem , på hvilken der stod skrevet : breve fra min moder . Først ville han løse båndet op , som bandt dem , men han betænkte sig . Han orkede det ikke . Pakken indeholdt breve , han havde fået , fra han var dreng , senere som voksen , især var der mange fra en lille udenlandsrejse på 

det smitske stipendium , han havde foretaget umiddelbart efter endt eksamen . 
Nej ! ikke nu — en anden gang — en anden gang ! sagde han halvhøjt til sig selv og lagde begge pakker tilbage på deres plads . 
Men af en af de mange skuffer fremtog han et billede af sin moder . Han så så længe på det , at erindringerne bragte ham vand i øjnene . Dog endnu mere end erindringerne var det en vemodig blød følelse af , at han ligesom så hende dybere og nærmere i øjnene end i mange år , så og en rørt erkendelse af , at alle de kristelige synspunkter , hun altid havde anset det for magtpåliggende at fremhæve for sine børn , nu atter tog sig anderledes ud for hans øjne end i de år , der havde skilt dem så mægtigt fra hinanden . Han havde ikke kunnet udholde tanken om evighedens evige adskillelse , hvorfor han gennem sorg og savn , først ubevidst senere fuldt bevidst ikke havde skyet et ihærdigt arbejde for atter at nå tilbage til det i sansernes beruselse tabte standpunkt . Og han var for ærlig imod sig selv til , at han ikke fuldt ud lige over for disse klare øjne , der havde vogtet på ham , fuldt ud erkendte , hvad det var , der havde givet ham fred og frem for alt fasthed til at herske over sine lidenskaber . 
Min moders uforglemmelige lærdom og ihærdige arbejde med mig ! sagde han halvhøjt , og så tog han billedet , kyssede det og lagde det 

i sin tegnebog for at have det med sig på rejsen . 
Der var tilbage den tredje pakke , som var mærket : memento . Den indeholdt udelukkende sådanne erindringer , som han nu helst ikke ville være belastet med . 
Mange gange , også i dag gjorde han mine dertil , ville han brændt denne pakke ; men altid — som i dag — blev den dog liggende , hvor synligt ubehag den end forvoldte ham . 
Så lukkede han skuffen til med et suk . De lyse og mørke blade lå atter side om side i det hemmelige rum ligesom erindringerne i hans sjæl . 
Otte dage efter befandt Emma sig i sin Broders lejlighed , som hun efterså med interesse og beundring . 
Det var en fire værelsers lejlighed i Skovbogade , men med vinduer ud til strøget . Der var højt til loftet og yderst komfortabelt . Blåt fløjl i salonen , broget mekkafløjl i hans stue , en smagfuld spisestue og et lyst , luftigt sovekammer . 
Her mangler s’mænd intet andet end en ung frue ! sagde husholdersken , da hun viste hende omkring . Ok gud ! og sådan et stille og flittigt 

menneske som assessoren er i alle måder ! det er ikke til at forstå . 
Tak ! De skal ikke ulejlige dem , jeg skal nok selv finde mig til rette , var det utålmodige svar . Men kunne hun ikke finde på andet , kom hun hvert øjeblik ærbødigst og spurgte , hvad frøkenen behagede at nyde til frokost , til middag , til aften , hvad tid der behagede frk . bedst , o . s . v . , o . s . v . 
Assessoren har givet mig penge og sagt , at det skulle gå , som når han selv var hjemme , skulle det ! 
Så lad det det ! var svaret , og sig de mig hans spisetider , jeg ønsker ingen ophævelser at gøre . 
Hermed kom der orden i sagerne . 
Madammen var nemlig aldrig vant til at høre noget ud over det nødvendige af assessorens mund ; men da hun var et livligt gemyt , havde hun håbet at få revanche en lille tid , hvis frøkenen kom . Hun indså dog snart sin vildfarelse . Den eneste spydighed , hun da tillod sig , var at sætte assessorens klukflaske med snapsglas , hans toddyglas o . s . v . frem , noget Emma dog lod , som om hun aldeles ikke bemærkede . 
Hun skulle kun blive i staden , til hun fik en ny kjole syet , to højst to en halv dag . 
Der havde ikke været nogen positiv grund for hende til at tage over København , så meget mere som det var en del dyrere . 

hun trøstede sig dog i sidste tilfælde med , at hun selv for sine undervisningspenge betalte denne afstikker til København . 
Søsteren og svogeren kunne ikke forstå , at hun ikke hellere gik fra Frederikshavn . 
Nå , hvad kunne de også vide derom ! 
Sagen var den , at hun for otte dage siden havde læst , at pastor Hansen fra Færøerne var tagen ind på jernbanehotellet . Han var altså i København , der var en mulighed for at træffe ham . Hun ville dog så gerne se ham igen engang . 
På rejsen higede hun mod København , men da hun først var her , indså hun det håbløse i at mødes med ham og det urigtige i , at hun så letsindigt havde fordyret rejsen . 
Hun var aldeles ulykkelig . 
Besøge gamle venner kunne hun ikke , desuden var der så mange borte . En hovedstad er i en forstand som en minotaurus , der opsluger , men den afgiver tillige , hvad der i høj grad giver den det evigt vekslende og bevægelige over sig , som måske allermest falder i øjnene på de fødte bysbørn , når de en gang dragne bort med mellemrum besøge deres fødeby . 
Emma besørgede med ilfærdig hast sine ærinder , og så søgte hun hjem til broderens hus , som om hun trængte til at gemme sig bort fra en verden , hvor hun nu kun følte sig som fremmed . Havde hun tænkt det muligt at få en sådan forladthedsfølelse , hvor ville hun da have 

ilet for at drage den vej , som var hende anbefalet for over hav og bjerge at komme til sin Broder . 
Det var den sidste eftermiddag . 
Den næste morgen skulle hun have sin fikse rejsedragt , og om middagen skulle hun gå om bord . 
Vejret var skønt . Der lå en dæmrende solglans hen over alle genstande , de levende og de livløse , og den dybe længsel efter lykken , efter livets solglans , som det unge hjerte kan smægte efter , fyldte hende med et sådant vemod , at hun med et lagde hovedet ned på armen , der hvilede på vindueskarmen , og brast i gråd . Det var en gråd over alt og intet ; hun græd , fordi hun måtte græde , til sidst samlede gråden sig om dette ene ord : alene ! — og hvilke tårer har dette lille ord ikke kostet verden og vil vedblive med at koste den , så længe den står . Hun kunne ikke udholde det længere . 
Hun tog sit tøj på ,'satte sig i en vogn og kørte ud til grønningen for ad Langelinie at spadsere ud til frihavnen . Det lysnede lidt op for hende at se det blanke sund med de mange travle sejlere . Den ene damper gik ud , den anden ind ; ikke mindre end tre kom så i næsten umiddelbart følge . Det første var det store København , som kom fra Århus med en mængde gods og passagerer , det andet en af de hurtige små sunddampere , fyldt med lystrejsende og det tredje 

en middelhavsdamper med få passagerer og meget gods . 
Hun vendte om for at se på alt det liv , som om få øjeblikke ville udfolde sig , når de lagde til ved bolværket . 
Allerede da hun nåde til toldboden , begyndte enkelte vogne og passagerer at drage ind ad byen til . Der blev et øjebliks trængsel , hvorfor hun smuttede ind på toldboden , hvor der var det livligste røre . 
Vent de heller til i morgen , frue , med at få deres tøj fra borde , det tager jo altid tid med toldvæsenet , i fald de da kan vente ? lød en høj , kraftig røst . 
Hun vendte sig og så en søkaptajn i samtale med to damer og en herre , som lige vare gåde fra borde fra middelhavsdamperen . Så tog kaptajnen afsked , og de tre rejsende steg op i en drosche . 
Emma havde nær udstødt et skrig . 
De tre vare : kammerherreinde kirtschner , Ella og — pastor Hansen . 
Alt løb rundt for hende , og hun havde ingen anden tanke end at komme hjem i broderens hus , skjule sig og så græde så længe , hun kunne sanse . 

nå , Ella ! er du så rigtig glad ved at være kommen tilbage ? spurgte kammerherreinden sin datter , så snart pastor Hansen , som boede på samme hotel , havde forladt dem . 
Ja , mama ! så jublende glad ! 
Og — så græder du endda , Ella ? 
Det er kun af rørelse , af tak ! over at vi nu igen er hjemme . 
Hun kunne næppe tale for hulken , den lille Ella , og så smed hun sig om moderens Hals . 
Ella ! Ella ! ikke disse overdrevne udbrud . Du ved nok , at jeg lider dem ikke , sagde fruen med den venlige , men bestemte røst , som Ella altid havde været vant til at lyde . 
Ella tog sig også straks sammen . 
Tak mama ! søde mama ! at vi fik lov at komme lidt hjem , og så kyssede hun moderen først på den ene kind , så på den anden og derefter på munden , som hun havde for skik , når hun rigtig skulle vise sin erkendtlighed . 
Det er godt , Ella ! men glem nu ikke , hvad jeg allerede så ofte har indprentet dig , at vi atter skulle tilbage til syden , og at denne rejse tynger en del på mit budget . 
Ja , men mama ! vi kunne da også bo billigere end på dette store hotel — — 
nå , ja lad os nu først se os lidt om , måske gør jeg også en forandring . 
Hansen tænker jo også på at flytte , udbrød 

Ella livligt . Det var virkelig meget morsomt , at han kom ud og tog imod os . 
Ja , jeg tænkte ikke , at han allerede havde fået mit brev . Hvor blev det egentlig indleveret ? 
I Gibraltar ! 
Det er sandt . 
Ja og husk , at vi lå og dryssede en hel dag i Southampton og havde dertil tåge i kanalen . 
Ja , naturligvis ! — han ser godt ud , Hansen , bedre endnu end før , og så er der kommet noget mere mandigt over ham . 
Jeg synes egentlig , mama , at han nærmest ser sørgmodig ud . Synes du ikke ? 
Det forekommer mig nu ikke , men — det er jo også et meget ensomt liv for ham . Gud ved , hvad de narrestreger skulle til at gå til Færøerne  ! Har man hørt mage 1 
ja—a , mama ! det er virkelig ikke alle , der som du absolut må til syden , sagde Ella . 
Ville du måske hellere til Færøerne ? spurgte fruen og fikserede hende skarpt . 
Å , jeg var nu ikke så bange for det , hvis — hvis — — — 
hvis ? spurgte moderen . 
Hvis jeg fulgte med dig eller nogen , jeg rigtig holdt af . 
Kammerherreinden forlod nu dette tema . Hun fandt datterens anskuelser ret lovende . Og siden hun i syden havde talt med greven om pastor Hansen , kunne hun ikke tro andet , end at 

han ville betænke ham i sit testamente eller havde gjort det , da hans læge havde forsikret ham om , at hans dage vare talte og summa summarum : pastor Hansen var da et godt parti , og han var , det vidste hun , et bravt menneske . 
Da Ellas p'orlovelse med grén var hævet , havde hun allerførst tænkt sig , at Ella , som havde så mange kundskaber , skulle studere , i det mindste blive student og bag efter tage en eller anden magistergrad . Men den plan måtte hun opgive . Ella erklærede på det bestemteste , at hun ville hellere alt muligt andet , f . Eks . om det var nødvendigt , lære at koge , stoppe pølser eller andet lignende . 
Kammerherreinden vidste godt , at det var gréns anskuelser , der gik igen og satte i nogle dage hårdt imod hårdt ; men Ella var nu en gang for alle et af disse væsner , som man aldrig i længden kunne vedblive med at være hård imod . 
Hendes moder lod så klogelig den fugl flyve og købte med personlige ofre en livrente til sin datter , noget datteren selv var aldeles ubekendt med . 
Endnu før aften modtog kammerherreinden en kurv fra genua , som indeholdt en buket af de skønneste blomster fra rivieraen . Ikke et ord ledsagede dem ; men den indeholdt i sig selv ord nok . 
Dr . Harbo ! udbrød Ella smilende , da hendes 

nåde med egen hånd tog de prægtige blomster op og gav sig til at stænke dem . 
Skulle vi invitere William Hansen til te ? spurgte fruen med et farverigt skær over sit ansigt . 
Som du synes , mama ! 
Så ring , mit barn , og lad spørge — 
hvornår , mama ? 
Å , kl . 9 . 
Er det ikke for sent ? Vi er lidt forrejste ! 
Godt 1 lad os så sige lidt over 8 ! 
Hvor nydeligt ! hvilke prægtige blomster ! udbrød pastor Hansen , da han kom ned til teen . 
Og han nød hele denne ubeskrivelige hygge , som kvinder med smag og huslig ynde kunne skabe omkring sig . Plans øjne gik fra moder til datter . 
Kammerherreinden så som altid glimrende ud i en sort fløjlsdragt med hvide kniplinger om hænderne , om halsen og i brystet , uden noget andet smykke end en kostbar ring på den venstre hånd ; den glimrede , hver gang lyset faldt hen over den slebne safir . 
Hendes mørke hår var begyndt at gråne , men ved lys gjorde det endnu indtrykket af at være gnitrende sort . 

Ella bar en ensfarvet grøn dragt af noget blødt fint tøj , som var besat med ophævede crème borter , fikst og moderne syet . Bevidstheden om atter at være hjemme havde givet hende et næsten barnligt udtryk af glæde , som både foryngede og forskønnede hende . 
Den unge præst kunne ikke holde sine øjne fra hende , og i sine tanker udmalede han sig , hvilken himmelvid forandring , der ville foregå med ham og hans fjerne hjem , om hun ville drage med ham . 
Kammerherreinden så med sine kloge øjne på dette , og hun fandt , at hun havde valgt det rette tidspunkt for sin hjemkomst . Det var hende ikke muligt at tro andet , end at Ellas øjensynlige glæde havde sin største grund i , at hun nu fri og frank atter var sammen med barndomsvennen fra gamle dage . 
Som et fjernt minde så hun et øjeblik i tanken de uhyggelige år , da Ella var forlovet med gren og følte en kold gysen ned ad ryggen derved . Naturligvis var der det illigitime ved Hansens herkomst og hans kedelige , almindelige navn , men han var nu alligevel grevens ungdomssøn — og hun så i ånden , hvor gentil og komme il faut han den gang havde været — , og hans moder var på sin vis et fortræffeligt menneske . Navnet ! ja , noget kunne der jo altid bødes derpå , dels ved en anden stavemåde , dels — ja allerbedst , om han kunne få faderens 

navn føjet til sit eget . Så meget måtte hun vel nok endnu kunne få udvirket , hvis virkelig hendes datter blev gift med den unge præst . Og hun tænkte med største velbehag på , hvor mærkværdig venlig greven endnu den sidste dag før deres hjemrejse havde været mod Ella . 
Hvor er hun dog charmant ! sagde han den ene gang efter den anden til kammerherreinden , hun minder mig om alt det bedste og reneste , jeg i mit liv har mødt . 
Kammerherreinden havde pålagt dr . Harbo at meddele hende , om grevens tilstand skulle forværre sig , og efter hendes udtrykkelige ønske vedblev han at tilse greven , der for hver gang blev ham mere og mere modbydelig . 
Samtalen gik på det livligste mellem de tre . Der var emner nok både fra syd og nord . 
Til sidst fandt den intet anende Ella på at fortælle om greven , hans særheder og dr . Harbos afsky for ham . 
Kammerherreinden og Hansen vekslede et hastigt , forstående blik , da grevens navn blev nævnet . Den unge præst forvandt dog hurtigt dette for at falde hen i bange bekymringer over så ofte at møde dr . Harbos navn . 
Plan hørte i samtalens løb , at han var en ung , velstående mand , som for længere tid opholdt sig i syden . 
Hvorlænge bliver doktoren i syden  ? dristede han sig omsider til at spørge . 

jeg ved ikke , svarede kammerherreinden . Hans blomster i dag vare ikke ledsagede af ord . 
Ah ! disse blomster er fra ham  ? 
Han rejste sig og gik frem og tilbage over gulvet . Han følte sig nervøs , det var , som stuen løb rundt med ham , og der var noget , som flimrede for øjnene af ham . 
Han måtte have luft . 
Så tog han pludselig , umotiveret afsked . 
Mama ! hvad gik der af ham ? spurgte Ella forbavset . 
Jeg ved ikke — — 
da Ella blev ved at udtale sin forundring , så kammerherreinden vist på hende . Hun var et øjeblik i tvivl , om hun skulle tale nærmere med hende eller ikke , men efter nogle øjeblikkes overvejelse fandt hun det rigtigst at sove herpå . 
Lad os nu komme til ro , lille Ella . Vi må jo tidlig op og ud på skibet og have vort tøj . 
Tager det lang tid med det toldvæsen ? spurgte Ella . 
Ja , jeg ved ikke — — vi have jo ikke så forfærdelig meget med , synes jeg ; men der er jo dog en del . 
Får jeg lov så længe at spadsere ud og se frihavnen ? Det er jo noget nyt ! 
Vi have jo tiden for os . 
Da de kom ind i sovekamret , fik Ella igen et anfald af henrykkelse over at være kommen 

hjem , hvad der på ny gav hendes moder noget at tænke på . 
Når solen stod lavt på himlen , kunne man hver dag se en ung mand spadsere frem og tilbage i den lange pergola foran Fru kirtschners villa . 
Det var dr . Harbo , som drømte her . Hver nat besluttede han , at han ville rejse hjem over , for pludselig uden mindste varsel at fremstille sig for de to damer , som vare rejste bort fra ham . Men når så dagens lys forgyldte den hele jord , kom han i tanke om , at han for det første havde lovet at se til greven — gid f — havde ham i ønskede han flere gange hver dag — og for det andet skælvede han for , at han ville mishage fruen ved at flyve hjem efter hende , og endelig måske for det tredje kunne han ikke skjule for sig selv , at hernede rjernt fra alle kære slægtninge stod han langt friere i hele sin optræden og havde langt mere lejlighed til at komme i berøring med villaens beboere . Han ville vente . 
Det var hændt et par gange , at greven var kommen i sin rullevogn , medens han spadserede i pergolaen . De havde hver på sin vis fået en dyb interesse for dette sted . 

hvad djævlen kommer de her efter ? råbte greven , når der ingen er hjemme ! 
Jeg kunne med langt bedre grund gøre greven det samme spørgsmål , svarede Harbo arrigt , den første gang de mødtes . Jeg kommer nemlig som gæst her i villaen og har desuden lovet frøkenen at se efter nogle blomster . 
De er måske også tillige gartner ? spurgte greven med impertinence . 
Netop . Det har altid været min livsopgave at se at lære for at blive et nyttigt menneske i samfundet . 
En ret net omskrivning for at skaffe sig et erhverv ! svarede greven med latter . 
Om det behagede mig at leve som en dosmer , stod det mig frit for — hvad pengene angår , svarede doktoren uden at blinke . 
De ! — de ! — de ! — forstår de at bruge penge som en — 
dosmer ! ja ! om jeg ville nedlade mig til kvinder , vin og — heste ! — jeg ønsker greven godnat ! Adieu ! og uden at høre efter alle de grovheder , der susede rundt i luften efter ham , forlod han stedet . 
Fra den dag henlagde han sine vandringer i pergolaen på en anden tid , men traf ikke desto mindre atter på greven . 
Denne gang var han dog yderst spag . Han havde haft et voldsomt anfald af podagra og heftige nervelidelser gennem hele den venstre side . 

han var som en klud , kunne af og til kun med besvær samle sine tanker og havde fået en endnu mere hængende undermund end før . 
For første gang følte Harbo qua læge en slags medlidenhed med ham og lod endog et lille angreb ubesvaret . 
Greven meddelte ham , at han ønskede en klausul føjet til sit testamente . Han modtog i den anledning den følgende dag den danske konsul med en kollega og bad doktoren om at give møde ved samme tid for at bevidne , at han var ved sine fulde fem . 
Doktoren mente den følgende formiddag at kunne forsvare sin attest ; men han var rigtignok uvidende om , hvad greven havde sat op og tog ingen notits af den gamle kammertjeners rysten på hovedet , da det var et tilfælde , som hyppigt viste sig . 
Da doktoren gik , fandt Sørensen lejlighed til at hviske til ham : 
mon greven nu også er ganske rigtig------------ her ? — han gjorde en betegnende gestus mod sin pande . 
Han bliver i al fald aldrig klarere , end han er nu , svarede doktoren . 
Er det muligt ? 
Det er vist . Det vil ustandseligt vedblive at gå nedad med ham . 
Slet intet håb ? 
Ikke spor af håb  ! 

endnu to gange kom greven hen i den kølige pergola , men han var' spag , talte lidt og kun med ulyst . 
Få dage efter gik han til sengs for ikke at stå op mere . Dr . Harbo overvandt sig til hver dag , stundom et par gange at se til ham . Om det var hans interesse som læge eller hans umådelige sværmeri for kammerherreinden , nu da greven ikke kunne lægge ham hindringer i vejen , eller begge dele i forening , der bevirkede denne hans optræden , må stå hen . 
Da greven havde ligget i en omtrent uafbrudt døs i over fjorten dage , blev han pludselig noget klar og så sig forundret om . 
Det eneste , der var ham uforklarligt , var , at han ikke var hjemme på sit herresæde , hvorfor det var ham umuligt at forstå , hvorledes hans hovedgærde , vinduet og dørene vare vendte . 
Han talte om sine ungdomsdage og om det stævnemøde , han samme aften skulle have nede bag gartnerhuset . 
Du var den eneste , der var mig kær , sagde han . Hvorfor forlod jeg dig ? Du , den eneste der kunne ført mig ind til lykkens land , alle unge i-ijerters smægtende længsel . Vinker du ad mig ? Du har set mig ! Du kender migi men jeg kan jo aldrig nå dig — hvorfor svæver du bort ? Vend dig ikke fra mig nu , da jeg endelig , endelig , endelig engang fik øje på dig — — — i fortvivlelse , i nød , gennem uføret og alle slags 

kvaler har jeg altid hemmelig været dig tro — — mørket slog sammen om mig — — ak ! — du er borte — borte — kom — kom tilba — 
hovedet sank ned på siden , der gik et pludseligt ryk gennem ham , samtidig med at en gråblå stenfarve lagde sig over hans ansigt . Han tog et langt åndedrag , så blev det borte , derefter kom et svagere , som rystede hele skikkelsen , så med mellemrum et enkelt drag , som hævede brystet , derefter blev alt stille . 
Den tavse død havde kendt ham og taget ham til sig . 
Med en rørende pietet , som den afdøde efter menneskeligt skøn aldeles ikke havde fortjent af ham , gik Sørensen hen og lukkede hans øjne . Tårerne randt ned ad hans kinder — var det et offer til hans hensovede herre , eller græd han over de mange kummerfulde år , han havde beredt ham ? 
I den store bog med livets gåder står måske også det opskrevet . 
Skal han føres hjem  ? spurgte doktoren . 
Nej ! Greven har altid befalet mig , at han ville begraves , hvor han døde ; selv om det blev på havet , forlangte han , at han ville sænkes derned . Han ville have salmen 473 sunget over sig fordi den blev sunget ved hans moders begravelse ; ingen præstesnak for nogen pris , sagde han , aller 

højst en kort bøn ikke over fire minutter . Jeg tør ingen forandring gøre heri . 
Nej , naturligvis . Her er netop en norsk protestantisk præst ; skal jeg spørge ham ? 
Ja , tusind tak ! for greven har også befalet , at ingen måtte røre ham , når han var død , uden jeg . Han må dog vaskes , klædes , så han kan komme ordentlig herfra . 
Han kunne næppe få ordene frem for gråd . 
Den næste dag hentede han doktoren , for at han skulle se , hvor pænt greven kom i jorden . Et mylder af de skønneste blomster lå i kisten rundt omkring ham . 
Doktoren måtte mindes grev Tolstojs ord : ethvert lig er skønt . 
Der var i den dybe ro , der nu var over grevens skikkelse , og i den kolde marmorbleghed hvori hans oprindelige smukke træk atter trådte skarpt og tydeligt frem , virkelig noget , om ikke skønt , så ophøjet , som slog doktoren og gav ham et sidste mildnende og forsonende indtryk af den afdøde . 
Og stod ingen slægtning eller nær pårørende ved hans båre , så gik den gamle hvidhårede kammertjener og puslede om ham med den oprigtigste sorg malet i alle sine træk . Han følte sin livsgerning tilendebragt , og han ejede ingen , som han kunne tænke sig eller ønske at ty til . 
Den eneste , hvem hans tanker særlig dvælede ved , var pastor Hansen . Han var jo hendes søn , 

og han besluttede , at han ville skrive til ham og meddele ham , hvad der var sket . 
Det har de gjort godt og smukt , Sørensen , sagde doktoren venligt . Ja , således går det jo efterhånden med os alle ! 
Når tiden er der , ja ! når tiden er der , svarede den gamle . Doktoren må også tro , at jeg nu ønsker , jeg var lige så vidt . Jeg har ingen eller intet at leve for . 
Å  ! det må de ikke sige . De har da ikke haft så gode dage synes jeg — — 
vær så venlig , hr . Dr . ikke at sige mere her ved den åbne kiste . Jeg har kendt ham i gode og i onde dage , og nu er det gud alene , der skal dømme ham , sagde han stærkt bevæget . 
Jeg skal respektere deres smukke følelse , svarede doktoren , som var en rigtig god mand . 
Om jeg turde bede hr . Doktoren at gøre mig en stor tjeneste , ville jeg gerne tage mig den frihed  ? 
Med glæde ! sig frem ! 
Ville hr . Doktoren være så venlig at besørge et brev til hendes nåde kammerherreinden ? 
Gerne ! jeg har endnu ikke afsendt det , jeg har skrevet . 
Brevet er til en pastor Hansen , som er præst på f'ærøerne . Kammerherreinden kender hans adresse . 
Jo , kom kun med brevet ! 
Det er endnu ikke skrevet 

ja , men mit skal afsted om lidt — hvornår kan deres være færdigt  ? 
Meget snart ! 
Godt ! bring det så til mig om — han så på sit ur — om to timer . 
Det skal ske , og jeg takker hr . Doktoren så mange gange , 
hvis drankerne , som man påstår , har en god ånd , der våger over dem , når de famlende , tumlende , ravende styre af sted , tilsyneladende uden noget fast holdepunkt foran , bagved sig eller til nogen af siderne , snart hoppende af sted som en boldt eller udskudt kugle , snart stødende mod synlige eller usynlige forhindringer , stundom balancerende langs en Kaj eller bred med de besynderligste svingninger , hop o . s . v . uden at komme noget til , er det sikkert , at det gælder i endnu højere grad om forelskede . De have deres genius , som tidlig eller sent lader sig bevæge af deres skjulte suk og kvalte tårer og fører dem derhen , hvor de ønske sig , om ikke altid til deres ønskers opfyldelse , så til et resultat , som , hvis det ikke kan bringe andet , dog stundom lærer dem den kristelige resignation , der har det fortrin , at den fører med sig en mere eller mindre kraftig spire til atter at tage fat på livets gerning , selv 

om det bliver sådanne dage , hvorom den hebraiske vismand siger : de behage mig ej 1 
da Emma havde grædt sig mæt , faldt hun i søvn , en sådan dyb , drømmeløs søvn , hvorfra ungdommen står forfrisket og spænstig op , -færdig til at gå på , for hvad der fremdeles møder . 
Hun hastede med at iføre sig sit tøj — et øjeblik forekom det hende , at solen stod så underligt lavt — og derefter se på sit ur . Himmel ! Hun havde sovet over sig , og dampskibet var gået for mindst en time siden . 
Hendes første følelse var arrigskab mod konen , som ikke havde kaldt på hende . 
Hun ringede heftigt . 
Er den lille frøken endelig vågnet ?  . 
Men gud ! at de dog ikke kalder på mig . 
Frøkenen sov så godt , var svaret , og desuden var det jo ikke pålagt mig , at jeg skulle kalde , lagde hun til med et sødladent , skadefro smil . 
Hun havde fået revanche . 
Godt ! sagde Emma resolut . Så tager jeg i morgen tidlig til Helsingborg og går over land — det er nok så behageligt . 
Hun havde atter taget teten . 
Ønsker frøkenen middagen nu ? spurgte madammen slukøret . 
Ja tak ! helst snart , da jeg vil ud . 
Den skal straks være der . 

mæt af søvn , af tårer og af — middagsmaden drev Emma om ude på frihavnen , som hun ikke havde set i hel færdig skikkelse . Med omtrent den samme indignation , som hun havde hørt sine forældre tale om voldenes sløjfning , havde hun tænkt på vandalismen mod Langelinie . Men med forundring måtte hun erkende , at anlægget nu i den færdige skikkelse langt overgik , hvad hun havde tænkt sig , og med beundring gjorde hun sig nærmere bekendt med de nu meget mere storartede anlæg , større udsigter og imponerende afvekslinger . 
Hun tog plads på et af de højeste punkter , hvorfra der var et godt overblik . Hun så på vandet , skibene og menneskene ; men snart gled det alt sammen ud i en forvirret , broget vrimmel for hende , og den tanke , at hun efter kun et par Års forløb sad her alene , fremmed i sin fødeby , lagde sig tungt om hendes hjerte , og hun fortrød mere end nogensinde , at hun var draget herover . Hvor er man ensommere end alene i en broget menneskevrimmel , som leende og snakkende drager en forbi ? Ensomheden i den store natur er aldrig tom og fremmedagtig . Den moderlige natur , den moderlige jord breder sin favn ud for hvert et sorgfuldt barn , den giver svar , den ejer trøst , den har hvile , den bringer fred . Græsset er blødt , træerne give skygge , blomsterne dufte , fuglene synge , vinden vifter friskhed , kilden læsker , og havet har fornyelse til de trætte 

lemmer — men hvad kan dulme i en menneskevrimmel ? 
Tårerne steg atter op til randen af øjnene , og hun ønskede sig bort , bort , ud til de grønne skove , de stille søer , de — — — blot bort , langt bort — — der kom en ung dame og satte sig på samme bænk . Emma så det med et sideblik uden at bemærke , hvorledes skikkelsen var . 
Hun ville rejse sig , men sad et øjeblik og beregnede , hvor hun kunne finde den mindst befærdede vej , da der lige med et lød en kendt røst : 
men Emma ? jo , det er jo dig ! kære Emma ! 
. Ella ! 
Uden hensyn til tid og sted faldt de i armene på hinanden , og man skulle næsten sværge på , at en af dem eller de begge hulkede af glæde eller overraskelse . 
Hvilket held ! udbrød Ella . Er du her i byen eller hvor kommer du fra  ? Lad os tage os i agt , folk se efter os ! 
I største hast forklarede Emma situationen og flyttede sig lidt længere ud på bænken . 
Og du rejser til Norge ? Til hvem ? Eller er det en lysttur ? 
Jeg — jeg — jeg skal op til — Julius . Han er ved et bad , og — jeg bor i disse dage i hans lejlighed . 
Ella blev som et dryppende blod . 
Er han gift ? 

nej ! 
Er han syg ? spurgte hun åndeløs . 
Kun overanstrengt . 
Hvorlænge bliver han der ? 
I seks uger ; men de fjorten dage er gåde , svarede Emma . 
Å 1 der ser jeg mamas hat henne og — pastor Hansen — vi skulle mødes her . Mama havde glemt noget på dampskibet . Vil du ikke hilse på dem , Emma ? 
Nej , nej ! lad mig gå , ikke nu , ikke i dag ! — 
jeg tror også , det er bedst således — jeg skal engang fortælle dig hvorfor — — — farvel , søde , kære Emma ! hils — — din Broder ! 
Må jeg ? — sig mig , Ella , er du ikke — — forlovet med — pastor plansen ? 
Hverken er , ej heller nogensinde bliver , svarede hun med en så overbevisende røst , at Emma ikke kunne tvivle om sandheden . 
Søde Emma ; skriv til mig — hviskedee hun , som om nogen kunne høre hende — vil du ? Men altid poste restante . 
Ja , det skal jeg ! 
Skynd dig ! Mama ! 
En omdrejning skjulte de kommende et øjeblik , og de to unge piger vare som blæste fra hinanden . 
Sad der ikke en dame til på denne bænk ? spurgte kammerherreinden , da de nåde hen til Ella . 

ja , mama ! men hun er borte igen , svarede Ella nok så uskyldigt . 
Det så ud , som om de talte sammen , sagde pastor Hansen , det mente deres Fru mama også . 
Nå—å , hun spurgte om den nærmeste vej til grønningen . — 
om mama havde kendt hende , tænkte hun med skræk ; men det var umuligt , den store hat og parasollen skjulte hende for dem . 
Kammerherreinden havde aldeles ingen anelse om , hvem damen var , derimod var det hende påfaldende så oplivet , Ella så ud ; men atter denne gang satte hun det i forbindelse med den unge mand , og denne tanke blev hende mere og mere kær . 
Flun begyndte endog at tænke på , om hun ikke burde opmuntre den unge pastor lidt . Hun fandt ham så overdreven forsigtig , klans ferie kunne snart løbe ud , og hvem kom til eller fra Færøerne uden en plausibel grund ? 
Tænkte hun i det hele på Færøerne , som hun i tilfælde af , at Ella skulle derop , da ikke kunne undgå at besøge , løb det hende koldt ned ad ryggen , og hun lovede sig selv , at alt , hvad hun kendte især fra ældre dage af formående venner , skulle blive hjemsøgte , for at de tågede øer ude i Atlanten kunne blive ombyttede med et eller andet paulun i Danmark . 
Jeg sætter mig her , hvis ungdommen skulle 

have lyst til at gå til den yderste pynt ? spurgte hun smilende . 
Hvorfor vil mama dog ikke gå med ? Du er da i det mindste ligeså god fodgænger som jeg , svarede Ella smilende . 
Du glemmer altid , Ella , at jeg bliver gammel . 
Mama gammel ! ja det vil jeg nok sige ! sagde Ella leende . Finder de det ikke morsomt , William ? 
Det var nu kun sjældent , at hun sagde William . 
Flan vendte sig fornøjet om . 
Jo , det er virkeligt morsomt , når man har kammerherreinden lyslevende for sig . 
Jeg har engang læst en historie , jeg husker ikke hvor , og ikke af hvem , om en mand , som ikke kunne ældes og til sidst fortvivlede derover . Jeg forekommer mig undertiden at være som denne mand . 
Det må da være skønt således at bevare sin ungdom , sagde William . 
Å ja , hjertets ungdom , deri er jeg enig med dem ; men jeg er endnu mere enig med Hauch , når han skriver : o gud ske lov at jeg kan ældes , det viser mig min rette vej ! — vi skulle jo nu engang ikke blive her alle tider ; men så bør man også fuldt ud leve livets grader , der er som de forskellige årstider , hver især med sin ejendommelige ynde . 
Kammerherreinden kunne nok engang imellem lide at gøre sig lidt ærværdig , når hun var alene 

med unge . Måske syntes hun , at det stivede hende selv af . 
Pastoren bøjede hovedet til tegn på sin dybe forståelse . Stilen faldt jo en smule ind under hans egen veltalenhed , som han dog det måtte man lade ham — gemte til belejlig tid og sted . 
Skulle vi virkelig gå lidt ? spurgte Ella 
hun syntes , hun kunne flyve . Han var altså fremdeles ugift — han var overanstrengt ; men ikke egentlig syg — om fire uger kom han tilbage . De blev i det mindste en måned ud over den tid , — — — 
ja , hvis kammerherreinden virkelig tillader ,  står jeg med glæde til tjeneste ! 
Et nik , et smil og væk vare de . 
Ja , det er afgjort , at Ella er lykkelig , sagde mama til sig selv , da hun med fornem ro iagttog dem igennem sin stanglorgnet , som hun i syden havde lært at behandle lige så fikst som viften . 
Hun hensank i grublerier over en præsts stilling — det var ikke , hvad hun havde tænkt sig for sin eneste datter ; men det kunne nu alligevel blive til noget — også udadtil — meget smukt . Og så , at man kendte ham så godt og vidste på sine fingre , at han var et rent og ufordærvet menneske . Desuden greven måtte give ham — navn og betænke ham med arv ! 

Emma kendte ikke sin Broder igen , da hun stødte sammen med ham ved badestedet . 
I gamle dage ville han være bruset op imod hende , når hun var kommen frem med fortællingen om hendes egenmægtige rejserute . 
Nu sagde han kun med et venligt smil : slog dine penge blot til ? Skal du ikke have flere ? Jeg vil håbe , at du havde lidt fornøjelse i København , du tog dog i skoven og så dig om ? 
Kære Julius , — hun kunne ikke lade være at tage ham om halsen — det er en skam , at jeg uden grund fordyrede rejsen . Du skulle skænde på mig i stedet . 
Snak ! det gør jo ingen ting . Lad mig nu se på dig , hvor fiks du ser ud — du har ikke forandret dig noget i disse år , i al fald kun til din fordel ! — det bliver noget for frk . Mallin at gøre dit bekendtskab . 
Frk . Mallin ! hvem er frk . Mallin ? spurgte Emma og slap ham — hun tænkte i samme nu på Ella og følte sig helt kold om fljertet . I de korte øjeblikke , hun havde været sammen med Ella , var det blevet hende klart , at Julius ikke var glemt af Ella , og hun havde en dobbelt grund til at få dette forhold genoprettet . 
Frk . Mallin er en elskværdig ung dame fra Bergen ; jeg skal i morgen præsentere dig for hende . 
Er her mange gæster ? spurgte hun hastigt . 
Ja , en hel del — jeg har dog holdt mig 

meget tilbage , da selskabet er en del blandet og ikke absolut har min sympatti . En elskværdi 
familje , konsul Dals , 
rejste uheldigvis 
allerede 
. to 
i 
går , de ville til Paris , og det var egentlig bestemmelsen , at frk . Mallin skulle være rejst med 
dem . 
Nu ? 
Nå , ja hun havde lyst til at blive lidt længere , og så mente hendes læge , at hun havde så udmærket godt af luften til fjelds oppe i granskoven . 
Emma vejrede det hele . 
Den glade stemning hos hende forsvandt . Hun fattede på ægte kvindevis på forhånd antipatti for f'rk . Mallin . 
Det er altså derfor , han nu er så forandret , tænkte hun , stakkels Ella ! 
Hun ville fortælle ham , at hun havde set Ella , men ikke nu ; først måtte hun se denne frk . Mallin og gøre sig nærmere bekendt med , i hvad forhold hun stod til broderen . 
Men jo mere ordknap hun blev , des mere talte han , og hun følte , hvorledes hans blik , som nu var blevet roligt og klart , således som det havde været i gamle dage , og i meget mindede hende om hendes moders , bestandig hvilede på hende , undersøgende , spørgende . 
Til sidst følte hun sig ganske forlegen . Ville han udspejde hende , ville han bringe hende til at tale , eller ville han selv meddele sig fortroligt . 

umærkeligt gled samtalen eller rettere hans monolog hen på de forsvundne dage , medens deres moder levede , og ofte lød det , kan du så huske den og den gang , da moder levede , da moder sagde o . s . v . Hans stemme og ord vare så pietetsfulde , at hun atter blev varm og så ham ind i øjnene afvekslende med smil og tårer . Lykkelige barndom , hvoraf livet kan suge honning for alle de kommende tider ! 
Desværre , at det egentlig altid er på afstand , man først ret til fulde kan vurdere noget , sagde assessoren . 
Han sad overfor hende og støttede albuen på bordet og skyggede med hånden hen over panden . 
Ja , det gælder da ikke om moder , for hende skønnede jeg sandelig på , da jeg havde hende , svarede Emma varmt . 
Ja , skønne på og skønne på ! — jeg har set egne , som for min erindring er smukkere , end da jeg med øjet opfangede dem ; således går det mig også med moder og med — enkelte mennesker ! 
Han rejste sig hastigt og gik op og ned ad gulvet , fordybet i tanker . 
Enten ville han ikke tale mere , eller han formåede det ikke . 
Emma fulgte ham med øjnene . Hvad tænkte han på ? 
Så han sig i de sorgfulde år igen ? 

tænkte han på moderen og ungdommens første dage ? På Ella ! Eller var erindringen om hende ikke mere levende for ham ? — å denne Mallin ! nu kom hun igen og forbitrede hendes tanker . 
Han var så fordybet , at hun ret i ro og mag kunne betragte ham . Egentlig så han bedre ud end nogensinde . Han var snarere mere mager end før , men han var fastere og lidt bredere . Hans ansigt havde den blege farve , som er ejendommelig for mænd , der studere og tænke meget , de skarpt skårne træk vare rolige , det var øjnene og talen , der gav formerne liv af den ånd , som boede i ham . Men når han var tavs , lå der noget sørgmodigt over hans skikkelse ; den selvbevidsthed , som engang havde misklædt ham , var aldeles forsvunden . Han gjorde nærmest indtryk af at være en ydmyg , i al fald en beskeden mand , hvis valgsprog passende kunne være : ikke at synes , men at være . 
Han havde , om man så må sige , stået ansigt til ansigt med livet i dets mange , meget forskellige afskygninger , og var han ikke gået usåret ud fra sammenstødene , han havde til gengæld forstået den vanskelige kunst — som i nutiden er sjældnere end til mange andre tider , verden har set — at tage sig sammen , tage reb i sejlene , som søfolkene sige ; derfra kom nu det sluttede , selverkendende , beskedne , men også 

sørgmodige , som han aldrig mere skulle få rystet af sig . 
Som han var , blev der lagt mærke til ham , og damerne vare ikke de sidste til at indtages af det personlighedspræg og den mandighed , der var over ham . 
Han havde gjort stormende lykke ved badet , men som han fortalte sin søster , levede han tilbagetrukken , hvad der dog gav ham noget endnu mere attråelsesværdigt over sig . 
Den fine assessor , den fornemme assessor fra Danmark kaldte man ham , og damerne med deres så livlige fantasi lavede i deres tanker romantiske historier om ham , hvor naturligvis kærlighed spillede den langt overvejende rolle . Han så ikke sørgmodig ud for ingen ting . 
Af badets unge damer var det kun lykkedes frk . Mallin at komme ham på nært hold ; men da hun besad noget af en blodigles karakter , var det også lykkedes hende over forventning at bore sig ind på ham . Hun var af middelstørrelse , hverken mørk eller blond , men kvik , hastig og mere fremtrædende end de fleste danske damer pleje at være . Hun snurrede stærkt på  « r »  og var meget opfyldt af det unge Norges fremskridt , deres store ånder , deres fjelde , deres elve , deres plads i det hele på jordkloden , man kan næsten sige i universet , mindre kunne ikke godt gøre det . Men hun var i en sjælden grad — når man tog hendes ungdom i betragtning — en personlighed , 

så det var umuligt ikke at lægge mærke til hende . At tænke sig , at hun skulle forelske sig i en stille mand fra det flade , idylliske Danmark ! 
Og forelsket var hun . Emma så det ved første øjekast , hvor lynet slog ud af hendes grå-grønne øjne , så snart hun blev Julius var , og hun følte , at det nag , hun blot ved at høre hende nævne havde fattet til hende , var med god grund . 
Nej da ! Frøken gren , må jeg byde dem velkommen til vort land . Vi to må blive rigtig gode venner , så snild en Broder de har — de kan tro , han og jeg vi kan ! 
Hun var lige ved at ville omfavne Emma , som dog forholdt sig så passiv , at hun opgav forsøget . 
Som det altid går i sådanne tilfælde , syntes assessoren , at han måtte bøde på søsterens kulde , og blev derved en tone varmere , end det var hans agt , og Alvilde Mallin var ikke sen til at tage affaire . 
Ja , de går da med til fjelds , assessor , at vi kunne disputere videre . 
Jeg tror ikke , det vil føre til noget , svarede han med denne behagelige , bløde stemme , som frem for noget andet havde taget frk . Mallin med storm . 
De er den første dansker , jeg har kendt — og jeg kender mange — havde hun sagt , som taler det bløde sprog så smukt , at det lyder som musik . — jeg skal nok overbevise dem , jeg ! 

hvor tit skal jeg sige dem , at det personlige pronomen to gange i en sætning er en uting og umulig i alle andre sprog i verden , svarede han drillende . 
Godtl så har vi norske da også det for os selv dal sagde hun udfordrende . 
Emma var ved koge over . 
Hun fandt hende omtrent fræk , og når hun tænkte på , som han havde forgudet den stille , milde , kvindelige Ella , begreb hun aldeles ikke , at han overhovedet kunne tåle frk . Mallin . 
De kan tro , f'rk , gren , at det er et interessant emne , vi er oppe i , sagde hun til Emma , hvem hun øjensynlig gerne ville vinde . 
Jeg kan tænke det , svarede hun koldt . 
De spørger ikke engang om temaet , frk . Emma ? 
At tænke sig at hun dristede sig til ved første møde at kalde hende ved fornavn , nejl det var for galt ! 
Jeg er meget lidt nysgerrig af mig , svarede hun så koldt , hun kunne . 
Ih ! du alverden ! — nå , ja sådan er ikke jeg ! alt muligt mellem himmel og jord interesserer mig . 
Det er nu igen noget andet end at være nysgerrig , indvendte assessoren . 
Å ! De hårkløver ! gå vi så ? 
Hvad mener du , Emma ? spurgte assessoren 

med et , som Emma syntes , overtalende glimt i sine øjne . 
Jeg vil nu hellere vente , svarede hun , jeg føler mig lidt træt efter rejsen til netop at søge til fjelds . 
De er jo også fra Danmark ! svarede frk . Mallin med et — Emma syntes medlidende — smil . 
Hvad mener de dermed ? 
De har det så fladt , ingen fjelde , ingen elve , ingen — — — 
ål faldt Emma ind , så have vi--------------- 
nej ! jeg protesterer ! råbte assessoren , lad os nu være fri både for bøgeskove og fjelde ; det er dog givet , at ingen af os agter — som børn sige — at stikke op for hinanden , allermindst i dette tilfælde , hvor vi er godt tjente hver med sit . Lad os nu begive os på vej , så vende vi , når min søster bliver træt . 
Kalifens ord er visdom ! svarede frk . Mallin med en dyb bøjning , og Emma , der ikke ville gøre broderen imod , sluttede Trup . 
Og op kom de , ikke alene til fjelds , men dybt ind i granskoven til en magelig bænk , hvor de placerede sig . 
Assessoren og Emma tog efter pusten , hvad der morede frk . Mallin , der sprang op og ned som en ged . 
Nå , sagde hun triumferende , behøves der 

andet vidnesbyrd om , at de er vante til altid fladt land . 
Vær så venlig at sige mig , om det er mindre stolt eller hæderligt at bo i et sletteland end mellem bjerge ? spurgte assessoren . 
Nej , vist ikke ! svarede hun , det er vi jo færdige med , men — 
men de vil nu alligevel så gerne broute lidt , og det — således sagde jeg dem også i for-gårs — ligger min sandten langt mindre for os danske end for deres landsmænd . 
Ja , de sagde så ! 
Jeg beviste det også , om de vil være så venlig at erindre hele samtalen , fortsatte assessoren . 
De gjorde vel så ! 
Han er dog ikke helt fangen ! tænkte Emma . 
Men nu det andet , som interesserer mig ulige mere , sagde frk . Mallin , af hvad grund skulle en senere kærlighed ikke være lige så god og stærk som den første ? 
Bleve vi ikke også færdige dermed ? spurgte han med øjensynlig ulyst . 
Mon min nærværelse nu generer ham , tænkte Emma , så han ikke kan udtale sig frit , eller 
færdige ! råbte frk . Mallin , jeg tror , de vil ! De gav netop ingen beviser , en hårdnakket påståen uden argumenter er virkelig alt andet end overbevisende . 

jeg svarede dem , at det var alene en følelsessag , bestemt fastslået for det enkelte individ . 
Tværtimod ! — jeg har set det — er tit en anden eller , om de vil , senere kærlighed af langt dybere og ædlere værd end den første opbrusende , fordringsfulde lidenskab . 
Ingen regel uden undtagelse , svarede assessoren . Men i øvrigt ! De sagde , at den unge kærlighed var fordringsfuld , men den har , det må man ikke glemme , begejstringen , der er som surdejen i alle de forskellige måder af mel , hvori den lægges . 
Trods deres tilsyneladende sindige natur , assessor , er de et stykke af en fantast ! 
Nu går de på ægte kvinde vis langt bort fra  .temaet ! svarede assessoren med et lunt smil . 
Hver gang der siges en mand noget , der ikke behager ham , forlyder det altid , at således er kvindevis . Forleden sagde de også , da vi var meget uenige om en vis person : ok , gud ! når først kvinderne have fået noget imod nogen , er det umuligt at bringe dem til raison ; de glemme aldrig ! 
Asessoren vendte sig imod sin søster . 
Rigtignok er du min søster , men jeg appellerer til dig : er der nogen grund til dette overfald ? 
Ikke i mindste måde — efter mit skøn da at sige . 
Deres søster ved ikke , hvad der er gået forud , svarede frk . Mallin med lynende øjne . 

hun holdt åbenbart mest af en duet . 
Nok sandt svarede Emma koldt , men til gengæld kender jeg min Broder — han plejer at have fast grund under sig . 
Altid og alle vegne ? spurgte frk . Mallin på en så særegen måde , at blodet fløj op i kinderne på Emma . 
Hvad kan hun dog mene , tænkte hun . 
Frk . Mallin så det meget godt og spurgte igen spidst : 
altid og alle vegne ? 
Det er meget store ord , sagde assessoren med det vemodige smil , der klædte ham så godt , men også syntes at fortælle om skuffelse eller sorger . 
Solen , som efter mange håbløse kampe med skyer nu endelig vandt sejr , var rød som blod og sendte luerøde stråler ud over de dunkle graner , gav ild til fjeldene overfor dem og strålende farver til den brusende elv , der rastløst hastede af sted gennem dalen for at nå ud til engene udenfor ; der fik den plads og blev til en blank , fiskerig sø , hvor en lang , engelsk lord , iført lange støvler , år ud år ind , altid ledsaget at en lige så lang , tilknappet tjener , belæsset med medestænger fiskede laks og foreller , så længe der under dette himmelstrøg var et gran af sommer tilbage . 
De glædede sig alle over solen , som længe havde skjult sit åsyn , således som den på 

vestlandet i Norge meget ofte har for skik . Selv frk . Mallin holdt inde med fjendtlighederne , om det var på grund af solen eller det vemodige smil , som hun kun dårligt kunne stå for , er uvist . 
Hvor her er smukt ! udbrød Emma , især den perleklare sø , se dog ! den er rosenrød af lutter solskin . Kan man ikke komme derned ? 
Udmærket godt , svarede frk . Mallin . Skulle vi ? 
Å ja ! 
De begave sig straks nedover , kun Julius blev tilbage . 
Kommer de ikke med ? råbte frk . Mallin . 
Ikke straks ; jeg vil højere op ! gå de kun , jeg støder til dem i dalen . 
Det er en storartet Broder , de har , frk . Emma . De kan være stolt af ham . Alle ved badet er indtagne i ham . 
De også ? spurgte Emma ironisk ; hun kunne ikke fordrage hendes familiaritet . 
Ja da ! jeg allermest ! var svaret . 
Så tog hun Emma fortroligt under armen og gav sig til at udfritte hende , men det lykkedes ikke videre for hende . 
Af hendes udtalelser måtte Emma tro , at hun stod på en mere end venskabelig fod med broderen , hvad hans væsen , når han var nærværende , dog til dels modsagde ; men måske var det netop det farligste . Hun måtte overvinde sin ærgrelse for at se at komme til bunds heri , 

inden hun fortalte ham om mødet med Ella , som hun ikke kunne lade være med at håbe lidt på . 
Emma var her ør første gang mellem bjerge og undrede sig over den faste begrænsning , hvor synskredsen snævres ind . Hun fandt nok , at dalen var skøn , at de kratbevoksede fjelde med de enkelte snestriber på Toppen og de rindende elve vare storartede ; med da de havde gået søen halvvejs rundt , længtes hun efter højderne for at ånde friere og se et større stykke himmel . 
Den lange engelske lord med sin tjener i hælene passerede dem forbi på hjemvejen til det store hotel , som han hver sommer lejede helt og holdent med udtrykkeligt forbud at tage mod en eneste gæst . 
Lad os atter komme op , sagde Emma , jeg fatter ikke , at en sådan rig englænder , som har hele jorden at vælge imellem , kan udholde at leve nede i denne dunkle gryde , hvor dagen er forsvunden længe før deroppe — se solen gløder endnu på snestriberne ! 
Nå , det kalder de en gryde ! sagde frk . Mallin skuffet . Jeg kunne fortælle dem sagn fra denne Dal og om et slot , som man i klart måneskin ved midsommer kan se nede på bunden af denne sø . 
Jeg turde ikke gå her alene ved aftenstid — her er trist ! nej , jeg holder af det , set oppe fra ! 
Frk . Mallin var et langt stykke foran Emma , som gik og plukkede småblomster og grønne 

grene på vejen opover . Til sidst blev hun helt borte for hende , men hun brød sig ikke derom . Hun tænkte på , at selv om der måske var trist på Færøerne , fjeldene der vare ikke videre høje , og så var man omflydt af det store , bevægelige hav — det er dog havet , vi danske ikke kunne undvære og altid længes efter ! 
Hun var så fordybet i sine tanker , at hun glemte tid og sted , og da hun var næsten oppe , satte hun sig på en fremspringende klippespids ved siden af et rønnebærtræ , der voksede ud af klippen uden tilsyneladende at have hverken jord eller vand . Hun så atter solen , og hele landskabet modtog gennem den en helt anden tone — alt det triste var ikke mere . 
Imidlertid spildte frk . Mallin ikke tiden . Endelig fandt hun assessoren på en lille bænk , hun vidste , han havde forkærlighed for . Bænken var nærmest beregnet for en person , ikke desto mindre kastede hun sig rød og varm ned på den , hvad der havde til følge , at han øjeblikkelig rejste sig , idet han hilste hende . 
Er de ræd for mig , siden de straks fortrækker ? spurgte hun forpustet . Undskyld , men jeg var så træt . 
Glæden over engang at se dem forpustet , fik mig til straks at rejse mig , svarede han smilende . 
Men sæt dem så atter ! jeg beder dem 1 
han havde allerede placeret sig på en træstub , som han ikke var at bevæge til at forlade . 

jeg søgte dem med vilje , sagde hun , hvorfor er de anderledes , end de plejer at være , end de hele tiden har været ? 
Der var noget forhastet over hende . 
Hvad mener de ? spurgte han med virkelig eller forstilt forundring . 
De skal slet ikke lade så fremmed — husker de i går , i forgårs og en mængde dage tilbage i tiden , hvor venlig , elskværdig og underholdende de har været ; men siden deres søster kom , er de , som de var forvandlet . 
Jeg forstår dem virkelig ikke . 
Hvorfor gik de nu for Eks . ikke med os ? De , som spadserer der så ofte , og som tilmed vist er det eneste menneske i Norges land , lorden selv har talt til — formodentlig kunne han ikke lade det være ! 
Skulle jeg måske være gået med for hans skyld ? 
Å , dril nu ikke ! De ved godt , at det er dem , kun dem . Hvem bryder sig om lorden ! 
Assessoren overhørte måske det sidste , for han svarede : 
jeg ville lade dem og min søster alene , for at de og hun kunne få lejlighed til nærmere bekendtskab og mere tid til at udtale dem for hinanden . Børn og unge piger må man stundom hjælpe lidt på gled . 
Han var så fuldt naturlig og elskværdig , da 

han udtalte dette , men frk . Mallin havde nu alligevel ventet sig noget andet . 
Hun trak vejret så dybt , at man så det på brystets hurtige falden og stigen . Hendes øjne strålede , men havde en fugtig glans som af tilbagetrængte tårer . Hun var meget bleg . 
For mig , sagde hun med skælvende røst , eksisterer der intet af betydning , når de ikke er til stede . De har en gang før sagt mig , at jeg udtalte mig meget frit — de skal endnu engang gentage det , om de behager — for jeg tilstår , at hvis vore veje skilles her for bestandig , har jeg intet , jeg bryder mig om at leve for — — — 
hun tog begge hænder — smukke hænder — op for ansigtet og kunne ikke forhindre , at store tårer piplede ud mellem fingrene . 
En stærk bleghed lagde sig over assessorens ansigt , og det ville være usandt at sige , at han ikke var stærkt afficeret ; men der manglede alligevel til det fyldte bæger denne undergørende sidste dråbe , som bevirker , at det flyder over . 
Blot et eneste minut til med denne stille gråd , og dråben var måske gleden over til det fyldte bæger ! 
Måske ! 
Men de smukke hænder blev tagne bort , farven steg op i hendes kinder , og hun udbrød heftigt : 
jeg har aldrig fået lært den kvindekunst at forstille mig ! men tro dog endelig ikke , at de 

norske kvinder er som jeg — som kvinder i alle andre lande tie de , lide og — lade sig tidlig eller sent tage ! bær over med mig ! tro mig ! de , som ikke er indrullerede i rækkerne , trænge til over-bærelse ! 
Hun strakte hænderne ud imod ham ; men han rørte sig ikke . 
Øjeblikket med den skæbnesvangre dråbe var gået hende forbi . Han havde taget sig sammen . 
Honni soit qui mai y pensel kan jeg ligeså passende som sandt svare dem . Jeg gifter mig sikkert aldrig , svarede han roligt med denne resignerede , smukke stemme , som var så farlig , især for hende . 
Hvorfor ? Hvorfor ? Sig mig i det mindste en eneste grund herfor ?  . 
Jeg har en gang , begyndte han , været forlovet med en yndig , ung pige , som — jeg dog ikke har forglemt . 
Kan de da nogensinde få hende ? Er hun ugift ? Er det umuligt ? Eller — kan de aldrig glemme hende ? spurgte hun med noget — der i det mindste for ham — nærmede sig til vildskab og absolut bød ham imod . 
Han rejste sig hastigt og sagde kort : 
de vil undskylde mig , at jeg ikke nærmere går ind herpå . Af flere grunde er det mig umuligt . 
Og det er alt , hvad de har at sige mig ! udbrød hun med en så dyb smerte , at den forskrækkede ham . 

jeg ser min søster komme herhen . Lad alt dette da i det mindste blive mellem os — jeg beder dem ! 
Er de bange for at miste noget af den andens kærlighed  ? spurgte hun med iden samme skærende smerte . 
Intet , af hvad der angår hende , skal blandes ind i nogen samtale mellem dem og mig , svarede han så bestemt , at hun følte sig gennemisnet . 
Men hun bed smerten i sig og begyndte således på den kunst , som hun selv for lidt siden havde sagt , hun aldrig havde kunnet . 
Jeg skal ikke komme tilbage hertil mere , mumlede hun ; men tag mig med i morgen til fossefaldet , bad hun . 
Aldeles som de vil ! svarede han i samme øjeblik , hans søster stødte til dem . 
Og så aparte var situationen , at hun så uforstående fra den ene til den anden , og et par gange på hjemturen var hun nær ved at gå til den modsatte yderlighed og synes , at hendes Broder tog for lidt hensyn til frk . Mallin , hvad der havde til følge , at hun nu blev den langt varmere mod hende end før . 
Først sent om aftenen lige før sengetid blev hun alene med broderen . Mod forventning var han mild og venlig som sædvanlig og dertil oplagt til en lille aftenpassiar . Hun prøvede på at sige , at frk . Mallin vandt ved nærmere bekendtskab , at hun nu syntes bedre om hende , end lige straks ; 

han svarede kun i al amindelighed , at hun var meget net , lidt vild , en dannet pige o . s . v . 
Ja , hun er da ud over det almindelige , måske lidt bizar , men hun kan altså også som i aften være blid og elskværdig , sagde Emma . Egentlig havde jeg ikke troet det . 
Man kan aldrig dømme folk efter et flygtigt bekendtskab ; det er en fejl . Nogle er som dygtige skuespillere straks scenevante , for andre tager det tid , flere lære aldrig at gerere sig og kunne endda sidde inde med større eller mindre gaver , svarede han kort . 
De må have haft en scene , tænkte Emma og i så fald var det måske rent galt . De elskendes vrede er kærligheds fornyelse , som det hed allerede i oldtiden ; det havde Julius engang lært hende . Der må handles , tænkte hun , og så sagde hun lidt efter : 
jeg var nu alligevel glad ved , at jeg kom til København . 
Det var jo rart ! svarede han og stod stille foran hende . Jeg har netop tænkt på , at du skulle komme rigtig over til mig i en ferie , nu da jeg har lejlighed dertil . Hvad mener du f . Eks . om julen ? 
Det er meget kærligt af dig , og jeg takker dig , svarede hun rørt . 
Hun ville fortælle ham , at hun havde set Ella , men havde ikke nogen forestilling om , hvor-edes han ville optage det . 

det er ikke noget at takke for , det kan jo kun være til fornøjelse for mig selv . Ikke sandt , jeg bor pænt ? 
Nydeligt i 
min kone var vel ordentlig  ? 
Meget flink . 
Han blev ved at tale om sine huslige sager . 
Så blev der en pause . 
Men du så jo intet i København . Du var jo ikke engang i skoven , synes jeg , sagde han pludselig . 
Jeg så nu alligevel noget — noget uventet , som var mig til glæde . 
Hvad var det ? 
Han stod atter stille foran hende . 
Jeg så — Ella — og talte nogle øjeblikke med hende . 
Han vendte sig hastig om og sagde ikke et ord . 
Han var efter gammel skik draget ind i et hjørne af stuen , hvorhen lyset ikke nåde . 
Jeg troede , hun vedblivende var i syden hos sin moder , lød det endelig . 
Det er også kun et besøg , de gøre i Danmark , på nogle uger , svarede hun . 
Lidt efter sagde han godnat . 
Assessoren stod tegnet for en mængde lystture , som det hold af badegæster , hvortil han 

hørte , havde arrangeret for den sidste uge . Man glædede sig over al måde over endelig at få ham draget ind med i kredsen , og alle vare på for-hånd enige om , at en af deres Saisons hovedbegivenheder ville blive en forlovelse mellem frk . Mallin og den stille , fornemme assessor fra Danmark . De forskellige adkomster for et sådant skridt , som i alle lande er en interessant begivenhed , måske dog ingensinde mere end ved et badested , vare blevne optrævlede , lagte på vægtskål og nøje målte mod hinanden . Den almindelige mening var , at hun havde gjort det overmåde godt . Rigtignok kendte man hendes slægt bedre end hans , og sikkert er det , at hun havde en amtmand på mødrene side og en af landets kendte folk på den fædrene Dito , dertil var hun i besiddelse af en lille arv efter moderen , som var død , og kunne vente en del efter faderen , som var sorenskriver på østlandet . Hun var en kvik personlighed , der havde lært noget , kunne synge , spille o . s . v . 
Hans familie havde man ingen greje på ; men han var nu en gang hele anstaltens kælebarn , fin , behagelig og så elskværdig , at som alt sagt endog den af spleen umulige englænder havde interesse for ham . 
Om de allerede vare forlovede ? 
Alle øjne ville være rettede på dem , så de måtte være umådelig snilde , om man ikke skulle kunne gribe dem på fersk gerning . 

hvor stille han dog var gået med det ! I grunden havde han talt mere med frk . D . og frk . A . , ikke at tale om den unge enke Fru z . 
Men de havde spadseret sammen . 
Det vil sige , hver var gået ud for sig alene , men så vare de især i de sidste dage komne hjem sammen , og frk . Mallins grønne øjne havde gnistret af fryd , og munden havde ikke stået på hende . De måtte have haft stævnemøder . 
Hvor man skulle drille 'dem ! 
Hun havde vel nok arbejdet lovlig varmt ! 
Da dette forløsende ord først var udtalt , blev det øjeblikkelig hvisket fra den ene ende af badet til den anden , og dernæst blev der skumlet efter en større målestok . Det ene eksempel på hendes ihærdighed dukkede op efter det andet . 
Ja , han var taget , den stille tilbageholdende Mandi derom var der ikke tvivl . Og alle de kvindelige øjne belavede sig på at være rettede især på hende . 
Nu skete imidlertid det mærkværdige , at assessoren mødte sent og i sin egen kariol , hvor der kun var plads til ham og søsteren . Alle de for ham reserverede pladser afslog han med det elskværdigste smil . 
Frk . Mallin , som kom akkurat et halvt minut efter assessoren , var meget bleg . Da hun så arrangementet , ville hun først ikke med , men efter en række af overtalelser steg hun endelig ind i 

en Landauer , som tilhørte hotellet , og hvor man havde tænkt sig , at frk . Gren skulle været placeret . Som et letforståeligt telegram gik det fra køretøj til køretøj , at der måtte være ugler i mosen , og flere mødre og unge døtre fattede nyt håb . Måske  » likte «  han ikke , når alt kom til alt , hendes fremtrædende væsen . Men der blev aldeles intet at observere på hele turen , assessoren holdt sig udelukkende til sin søster og et par ældre damer og herrer , som vare henrykte over hans behagelige , stille væsen og den ånd , der hvilede over hans udtalelser . 
Frk . Mallin , som ellers var det oplivende element , støjende og lystig både ude og inde , hørte man intet til . Naturligvis havde hun migraine — gode himmel , hvad skulle damerne gribe til , om de ikke havde den at ty til ! — de grågrønne øjne vare matte under de halv sænkede øjenlåg . 
Kun en eneste gang kom hun så meget i nærheden af assessoren , at hun fik hvisket til ham : 
alt i går bliver dog for bestandigt mellem os to ? 
Ubrødeligt ! jeg forsikrer dem i 
hvornår rejser de ? 
Snart , meget snart ! 
Å , endelig ikke alt for snart ! mere hviskedee hun sagte hen for sig end henvendt til ham . 
Hos Emma var hendes aktier i stadig stigen , 

ja af og til ærgrede hun sig over broderens fjernhed og totale mangel på venlighed . 
Han må være bleven lunefuld , tænkte hun — før har han ikke været det ; men det er naturligvis , fordi han lever dette ensomme liv , hvor han ikke behøver at rette sig efter nogen eller noget . Hun skulle skrive et lille brev til Ella , men begreb ikke , hvad hun turde meddele hende . Ikke med et eneste ord havde han givet sine tanker til kende . Han ilede bort , da hun nævnede Ellas navn — det kunne betyde hvad som helst . Eller — mon det var tænkeligt ? — at hans kulde imod frk . Mallin skrev sig herfra ? 
Nej ! 
Den begyndte allerede i går på hjemturen , før Ellas navn var bleven nævnet imellem dem . 
Hun begreb ikke det hele . 
Efter deres sidste store måltid mødtes Emma med frk . Mallin ved fossefaldet , som de endnu engang ville betragte . De fjernede sig uvilkårligt fra de andre . 
De er langt mere vakker imod mig nu end lige straks , sagde frk . Mallin og lagde uden ceremonier armen omkring hende . 
Emma mumlede noget om , at hun først måtte se lidt på folk , desuden havde de jo ikke engang kendt hinanden i dage , kun i timer . 
Når man aldeles intet arbejde har således som her , slider man stærkt på det personlige . Timer blive dage , dage måneder og uger , år . 

har de ikke rejst ? Nå , ikke ! ja for på rejser kan man undertiden træffe et menneske , som man måske aldrig mere mødes med , og betro ham , hvad man ikke i hjemmet har betroet sin gennem mange år bedste ven . 
Jeg kan ikke tænke mig det , sagde Emma forundret . 
Jeg forsikrer dem , jeg vil nu ikke regne mig selv , men jeg kender tavse , indesluttede mennesker , hvem det er gået således . 
Det er mærkeligt ! 
Egentlig er det en smuk tanke , men den maner også til dyb eftertanke med hensyn til det konveniens liv , som mennesker , især i store stæder , leve . 
De mener måske , at det er unatur ? 
I højeste grad , ja ! og de vil dog vist ikke kalde det anderledes ? Hvad mener de f . Eks . om moderne , som nu til dags ligefrem strækker sig til menneskers konversation . Spørg lapsen på ballerne , om han vover sig ud over den vedtagne jargon , som hans dame komme il faut er med på ? 
De er et mærkeligt lille menneske ! sagde Emma og stod stille for at betragte hende . 
Nej , slet ikke ! jeg har kun bestræbt mig for at være mig selv , og nu — er det alt sammen forbi — — — 
hvad mener de ? 
Kom ! hun rev hende med sig , indtil de kom 

til en lille , ensom plet , der kastede hun sig ned i lyngen , medens store tårer formørkede hendes øjne . 
Jeg vil betro mig til dem , fordi jeg er vis på , at vi aldrig mere mødes . Husker de , hvad jeg før sagde ? Et par unge mænd have friet til mig , jeg brød mig ikke om dem . Nu kom jeg hertil for at tilbringe nogle uger — jeg lider af en hjertefejl •— og her så jeg deres Broder og elskede ham fra første øjeblik , hensynsløst , opgivende alt andet , jeg har mødt og kendt , til sidst — i går — udholdt jeg det ikke længere . Jeg har sagt ham det , og alt er nu forbi — forbi-------- 
hun trillede sig rundt , så hun lå med ansigtet begravet i lyngen , et billede på fortvivlelse . 
Stakkels de ! — hvad svarede han dem ?  .spurgte Emma , halv kvalt af spænding og deltagelse . 
At han havde været forlovet og endnu ikke — forglemt hende — . Hun kunne næppe få ordene frem . 
Det sagde han ? 
Hvor ville disse ord ikke have glædet Emma før dette optrin . 
Skønt hun ikke kunne tænke sig i frk . Mallins sted , var hendes hjerte dybt bevæget over den sorg , som hun til fulde forstod , og hun kunne ikke lade være at tænke , at frk . Mallins usædvanlige 

handlemåde var i fuld overensstemmelse med hendes hele væsen . 
Havde Emma vedblivende følt sig frastødt , ville situationen været langt lettere for hende , end den nu var . 
Naturligvis foragter de mig nu ligesom han , sagde frk . Mallin med en pludselig vending om imod hende — jeg vil sige til dem , som jeg sagde til ham — da vi idelig have drøftet de forskellige nordiske nationaliteter — tro dog endelig ikke , at man opfører sig således her i Norge . Jeg har altid været et vildt skud , som har ment , at når man holdt sig til sandheden , den inderste kerne — som jeg kalder den — kom man ikke på afveje . 
Min Broder vil aldrig røbe dem — hvis det er således , de mener — så lidt som jeg . 
Men han vil foragte mig — 
så kender de ham ikke , svarede Emma varmt . 
Sig til ham , at han skal sige farvel til mig i aften . Han ser mig aldrig mere . 
Hvor skal de hen ? spurgte Emma med skræk . 
Vær uden frygt , jeg vil hverken skyde mig eller drukne mig . Min fader er rationalist , min moder var nærmest pietist , og jeg vil nok se at leve , så jeg engang kan møde hende , — selv herom har jeg talt med ham i han er jo også et kristent menneske , så sundt og sandt , hvad der 

gør ham endnu elskeligere ; vi have overalt berøringspunkter . 
De store , mærkelige øjne , vare dunkle af tårer , men allerskønnest således . Emma var glad på Ellas vegne over , at det var hende og ikke Julius , der var nærværende her , for hun undredes over , om han nogensinde skulle have set hende så skøn , egentlig så mærkelig skøn . Hun havde aldrig set nogen , der lignede hende , og kunne ikke forstå , at det var den samme skabning , hun havde set i går . 
Høri man kalder på os ! sagde Emma . 
Jeg hører det ! 
Hun rejste sig hastigt , gik hen og tog Emma om halsen og kyssede hende . 
Nej ! sig intet til ham . Vi ses ikke mere . I morgen rejser jeg hjem til min fader , så følger jeg min lyst og går til Palæstina og ender enten i det røde kors eller i — missionen . Aldrig vil jeg elske nogen anden ! men mit liv må og skal jeg leve . Min moder , som jeg før omtalte , var sikkert alt andet end lykkelig med min fader ; men hun døde velsignet af alle fattige og ulykkelige . Hun har engang sagt til mig , da jeg talte om lykken : lykkens land har ikke evigt solskin — det findes overhovedet ikke i en virkelig skikkelse i denne tilværelse — men her på jorden er , om man vil , en Art filial , hvortil den kan nå og finde en mere eller mindre smuk tilfreds 

hed , som har nået til at udrette noget . Det vil jeg nu forsøge på ! 
Så tørrede hun sine strålende øjne , og da råbene efter dem stadig blev livligere , måtte de skynde sig . 
De talte ikke mere sammen . Da de kom tilbage til hotellet , var det mørkt . En lille , varm hånd greb assessorens , idet han steg ud af kariolen , og trykkede den ; men før han fik sagt et ord , var skikkelsen , den tilhørte , forsvunden . 
Den næste morgen modtog Emma en billet , før hun endnu var kommen op . Hun åbnede den og læste : 
vi vare to fremmede , der mødtes -— den ene måtte afgive sit hjertes inderste skriftemål til den anden , det kunne ikke være anderledes — vi mødes måske aldrig mere , men ville bestandig mindes hinanden . 
Lev vel ! 
Alvilde Mallin . 
Emma græd dybt følte tårer over disse linier . Hun var kommen til at elske denne fremmede , forunderlige unge pige , som i sig selv mindede hende om det stormende , brusende fossefald . 
Ved frokosten var der kun et eneste samtaleemne hele badestedet over ; frk . Mallins pludselige bortrejse i den tidlige morgenstund . 
Det forekom Emma , der var dybt greben , at 

hendes Broder var blegere , end hun mindedes at have set ham . 
To dage efter foreslog han , at de afkortede badelivet og gjorde en rejse til Bergen , måske til Trondhjem , sognetjord og hvad der videre behagede dem . 
Den følgende dag begave de sig da nord på . 
Men badegæsterne udtalte nu in pleno deres dom over assessoren , som de alle havde taget fejl af . Han var nu en durkdreven , farlig hjerteknuser , som selv var kold som is ! 
Efter nogle dages forløb begyndte kammerherreinden at få skrupler . Det lod aldeles ikke til at ville gå i orden med de unge . Hun måtte finde en belejlig stund til at tale med Ella . Han var opmærksomheden selv imod hende , men Ella tog ikke derimod på en måde , som var betryggende , end sige opmuntrende for ham . Af og til så han også yderst bekymret ud . Dagene gik , og hans permission kunne snart være udløben . 
Man bragte hende en kasse fra genua . Hun tog imod den med et smil ; det var den duftrige , smukke hilsen , som arriverede hver ugedag fra den unge , ihærdige tilbeder . 
Denne gang indeholdt den dog noget mere . Et lille , sirligt brev ved buketten underrettede 

hende om , at grevens tilstand var håbløs . Han var på det sidste stadium . Hun skulle straks erholde nærmere underretning , så snart øjeblikket var indtrådt . 
Hun var alene med pastor Hansen hen ad aften , da telegrammet kom , at greven var død . 
Det rører dem ikke ? spurgte fruen . 
Ikke mere end en hvilken som helst fremmeds dødsfald . De må yde mig den retfærdighed , frue , at jeg har ikke spor af grund til at mindes ham med velvilje , end sige mere . 
Nok sandt ! svarede fruen , men blodets bånd 
blodets bånd , kære frue ! tænk dog engang på de masser af fader- og moderløse væsner , der kastes ind i verden , mange ved ikke engang navnene på deres forældre , få dem ofte aldrig tit vide — nej i hvis man ikke har troen på et himmelsk forsyn , der ser klart i den mørkeste Vrå , blev der aldrig gjort ret og skel , hverken her eller hist . Jeg begriber ikke , hvad de mennesker , som ingen tro har , have at stå imod med . Jeg har nu været så heldig at eje en 
glimrende , lille moder , så jeg har intet at beklage mig over . Hun ofrede sit liv for mig , og ingen 
kan give mere . Men forlang ikke , at jeg skal 
bryde mig om ham , som i sit hele liv kun 
kunne tilkaste mig en tarvelig almisse at studere færdig for . 
Det var jo altid noget , indvendte fruen . 

jeg er fast overtydet om , at jeg selv uden hans hjælp var nået til samme punkt , i det mindste har en mand engang sagt , eller rettere skrevet således til min moder . Jeg har beviset . 
De ejer det ? spurgte kammerherreinden livligt . 
Ja , da kammerherreinden ved alt , kan jeg godt fortælle det med — jeg tilstår , at det ellers er mig meget pinligt at tale herom . Den mand , der skrev til min moder , havde friet til hende i hendes unge dage , han er god og hæderlig , det er kort og godt grevens mangeårige kammertjener . Jeg har i mit liv næppe vekslet 20 ord med ham ; men jeg har ofte ønsket , at han var min fader . 
Det forstår jeg nu ikke , hvorfor dog det ? spurgte kammerherreinden , hun måtte have en smule tid til at sluge den kamel , som kammertjeneren var for hende . 
Men hendes unge ven var nu kommen i sit meddelende hjørne , og han vedblev : 
jeg antager ikke , at deres nåde ved , hvorledes grevens liv egentlig har været . Hans læge ville her være den kyndigste og mest troværdige fortæller , men sikkert og vist er det , at grevens kammertjener er et hæderligt menneske og vil i sidste instans , som juristerne sige , veje adskillig mere end sin herre . 
Ja—a , i sidste instans ! hvem ved noget herom  ? 
Jeg kan også vende det om og sige , at hvis 

kammertjeneren har på sin samvittighed , hvad greven havde , hvor meget ville han så gælde allerede her — nu i verdens , for ikke at sige i justitsens øjne ? 
Det sidste er dog vist for hårdt , kære ven 1 de , som ellers er så mild , jeg forstår det ikke . 
Vær så venlig , kære kammerherreinde aldrig nogensinde at hentyde til , hvem min fader var ; jeg beder dem derom . Det vil altid glæde mig at høre om min moder , hvis minde bestandig vil være mig dyrebart . 
Jeg skal respekterere deres ønske , og i sidste tilfælde må jeg holde med dem . Deres moder var en nydelig skikkelse og bødede hele sit liv for en ungdomsforsyndelse — i den henseende må jeg til det yderste holde med mit køn , og det er min tro , at kvinderne i sådanne tilfælde have , om jeg så må sige , en veksel hos Vorherre . 
Hvor kan da de — netop de — holde med en mand som Greven , fordi han er Greve . Var han en fattig skomager , ville da de , kammerherreinde , have undskyldt ham , som Greven nys ? 
De må huske de langt større fristelser , for hvilke en mand i grevens stilling er udsat , de hensyn han har at tage til verdens dom — — 
kære kammerherreinde , synes de ikke , at for en mand i grevens stilling gælder noblesse oblige langt mere end for den simple skomager ? Og sætter de verdens dom højere end Vorherres ? Nej ! jeg kender dem bedre ! 

alle mænd — selv de bedste — dømme ikke så hårdt i et tilfælde som dette , de påstå-- 
forskån mig , kære kammerherreinde fra at høre alle gode mænds dom , heldigvis for mig har den altid været mig uforståelig ; men intet på jorden forbavser mig , som når kvinder her optræde undskyldende . 
Det er dog intet usædvanligt , bemærkede fruen . 
Nej ! men så er det måske det mest slående bevis for , hvor langt vi alle er komne fra moralen i al fald fra kristendommens dybe moral , som på dette område udelukker hver eneste tvivl . 
Ja , misforstå mig ikke i jeg ville ønske , at tilstandene ikke vare , som de er . Skulle man dømme , som de , er jeg bange , at det gik som i Abrahams dage , da han bad for Sodoma , der blev omtrent ingen retfærdige tilbage . 
Det tror jeg med , og derfor respekterer jeg indre missions : vagt i gevær ! om jeg end slet ikke kan og aldrig nogensinde vil rangere mig ind i deres rækker . 
Posten kom og bragte et stort sørgebrev fra syden til hendes nåde . 
Brevet var fra dr . Harbo og meldte med alle biomstændigheder grevens død . Indeni lå et brev til — pastor Hansen , som han forsvandt med ind på sit værelse ! 

Ella havde allerede været to gange på posthuset uden resultat . Mon Emma skulle have glemt hende ? Eller skulle måske han — ? — hun kunne ikke , lille Ella , fuldende sætningen . Skulle hun måske tilbage til syden og i årevis sidde og se solen forsvinde bag bjergene ud til Campo Santo , bestrålende den dybe , blå himmel og det mærkværdig blå hav , hvori det skønne genua spejler sig ved dag og nat ? Hvad ville denne skønhed , alverdens skønhed være for hende , når hun altid skulle være skilt fra ham , hun aldrig havde ophørt at længes efter . 
Flun blev atter stille og bleg som før hjemrejsen . Og hvad der yderligere pinte hende , var den forkærlighed , hvormed hendes moder havde sluttet sig til William og tilmed givet hende at forstå , at han var den eneste rette ven for hende . Hun troede endvidere at have set , at han fattede håb , hvorfor hun havde besluttet at ville tale åbent med ham om sine egne sager , før det kom dertil , at han begyndte at tale om sine . 
Den næste formiddag , da hun med flensigt var alene , kom han ind med et brev i hånden . 
Er deres moder ikke kommen hjem ? 
Nej 1 jeg venter hende heller ikke for det første . Sæt deml hvis de har tid ? 
For dem har jeg bestandig tid . 
Der blev en pause . 
Fiver af dem tænkte på sit . Det var begyndelsen , der var svær . 

Ella var mest samlet , men det var nu ikke iet alligevel . 
Jeg tænker tit på , hvor gode venner vi dog altid have været , begyndte hun . 
Hans øjne lyste , og begyndelsen var absolut ikke heldig for hende . 
Have været , jeg håber : er — har de aldrig tænkt dem — kunne de ikke tænke dem — kunne de ikke forsone dem med den tanke at oplive min ensomhed — ? Det er jo ingen forvisning ! jeg bliver ikke evig på Færøerne — desuden , de ved ikke , hvor rart der kan være — hvor storartet — undertiden har jeg fundet netop den drøm så berusende , at vi , de og jeg , der vare i vor egen verden , ja , så nøje forenede , som vi aldrig kunne blive på et mere befolket sted — — Ella ! min barndoms og ungdoms kæreste , yndigste ven — ! — 
det flimrede for hans øjne , hans stemme blev usikker , og med hele sin sjæl ventede han på et ord fra hendes læber . 
Kære William ! — lad mig nu ikke såre eller bedrøve dem ; men de ved , jeg synes de bør vide , hvorhen alle mine tanker drage — begyndte hun blidt . 
Hvorhen ? — spurgte han underlig forvildet , er det altså denne fremmede dr . nede i syden ? Ham med blomsterne ? Han holdt hånden for øjnene og talte ganske lavt . 

gud ! det er jo mama , alle hans tanker dreje sig om . Han bryder sig ikke det mindste om mig ! svarede hun helt frejdigt ; men så kom hun i tanke om , hvor langt sværere det var at tale om ham , hun alene tænkte på — ikke engang et eneste oplivende ord havde hun hørt fra Emma . Måske var ethvert håb forgæves — 
han så op , da hun pludselig tav stille . 
Jeg forstår dem vist ikke , tal , kæreste Ella ! 
I et nu var hun hos ham . Hun bøjede hovedet ned på hans skulder og hviskedee til ham : 
kan de virkelig tro , at jeg nogensinde har glemt Julius ? 
Det gav et sæt i ham . 
Ham ! — hvad tænker de på ? — ved de , at han er dem uværdig , at — — 
stille ! sig ikke et ord mere , i fald de har mig det mindste kær . Jeg besværger dem ! 
Og for ham altså forsmår de mig , som har holdt af dem , fra de ikke var større end som så — han gjorde en målende bevægelse med hånden — som har arbejdet mig frem , tomme for tomme for at nå op til dem . Ella ! kæreste Ella , tænk rigtig efter , betænk dem i se , om de ikke tager fejl af deres følelser . Kender de ham mere  ? Står de i nogen som helst forbindelse med ham ? Ved de , om han er fri ? De aner ikke , Ella , hvor jeg elsker dem , og hvor jeg ville værne og frede om dem . Jeg har aldrig 

brudt mig om nogen anden end dem , min lille , yndige barndoms prinsesse ! 
Hver sætning kom med betagende varme fra et væld , som var fyldt med billeder af og tanker kun om hende . 
Jeg ved det , William , hvor storartet de altid har været imod mig ; men jeg kan ikke løsrive mig — jeg kan ikke vende mit hjerte fra ham — og enhver må gå sin egen vej . 
Ja men , Ella , sig mig i det mindste , om de på nogen måde i disse år har stået eller nu står i nogen forbindelse med ham  ? 
Nej ! ikke den mindste , just derfor er jeg så ulykkelig , og just derom ville jeg have talt med dem , min bedste , måske min eneste ven — — 
hvad vil de tale med mig om  ? spurgte han med en stemme så lav og tung , at Ella løftede hovedet op for at se på ham . Vil de endog forlange af mig , at jeg skal hjælpe og trøste dem og støtte ham , som — jeg gentager det — ikke er dem værd ? 
Sig det ikke mere , William , jeg kan ikke tåle at høre det . Mama har sagt det så ofte , at jeg til hende i flere år ikke har nævnet hans navn . Hun tror , at — — 
græd ikke således , søde , lille Ella ! jeg kan ikke tåle at se det — nej ! før alt andet — sig mig så , hvad de forlanger af mig , sig det aldeles frimodigt . 
Han tog begge hendes hænder i sine . 

Ella ! græd ikke ! jeg vil bestræbe mig for at blive dem en trofast Broder — jeg har min store gerning , som er mig dyrebar , jeg lover dem , så sandt jeg håber at tjene gud , som jeg gerne ville , at jeg skal forsage alle egenkærlige ønsker — jeg ved , at det vil lykkes for mig , når jeg alvorligt vil og beder redeligt derom — betro dem til mig — jeg vil gøre alt for dem , lille , yndige —- søster ! 
Så lad mig endnu engang se ham , bad hun hulkende , og hvis han er den , jeg tror , så ved jeg , at jeg hele mit liv må holde af ham , og------ 
og — fortsatte han lavt — hvis han ikke er , således som de tror ? 
Så vil jeg gå tilbage med mama og leve for hende — jeg vil da være uskikket til at leve for nogen som helst anden mand . 
Han tog en af hendes hænder og holdt for sine øjne , som om han ikke kunne tåle synet af hende . 
Ella ! spurgte han i den samme lave tone , mener de , at jeg — at der er noget , jeg skulle gøre , kunne gøre for dem  ? 
Nej ! kun være tavs overfor mama , ikke røbe mig , for jeg vil først se ham — jeg må se ham — 
hvorledes skal det gå til , Ella ? 
Jeg ved det ikke , men jeg føler — jeg er overbevist om , at jeg må møde ham , om ikke andet . 
Lykkelig er han , og gid han må fortjene 

sin lykke ! sagde han og borede hendes lille hånd ind over begge sine øjne . 
Vil de skrive til mig og fortælle mig , når de har mødt ham , og —• — ja , det kan være det samme med mere ! sagde han og rejste sig pludselig . 
Ja , jeg vil skrive aldeles sandt og ærligt , alt til dem . 
Ella ! glem ikke , at hvad der sker , så har du — jeg siger du som i gamle , lykkelige dage — en Broder , som du kan lide på i ve og vel . 
Han slyngede begge arme om hende og drog hende ind til sit bryst — et øjeblik — og gik hastigt bort . 
Hun følte noget , der sled som krampe i brystet , som når man må græde og ikke kan , som når man må jamre sig og ikke har røst eller gisper efter vejret uden at kunne få luft . 
Der var en stemme , som spurgte hende , om hun nu ikke havde lukket sig ude fra lykkens land , dette forunderlige land , som drager og vinker , snart nært , snart fjernt , — og nås det , er det som oftest fuldt af skuffelser — eller de fleste nå måske kun til et fata morgana af det virkelige land . 
Og så var hun fortvivlet over den sorg , hun havde gjort ham . Aldrig nogensinde havde hun set ham som i dag , dette smerteligt fortrukne ansigt , — men hans selvbeherskelse og umådelige godhed var dog det største af alt — ja , kom 

hun nogensinde i den så attråede havn , hun havde betalt sin afgift . 
Hun tog hænderne op for ansigtet . Nej , nej i jeg må se Julius ! jeg må se ham , eller jeg bliver forrykt ! — han må snart komme tilbage . 
Hun tog sit tøj på og vandrede igen til posthuset , hvor der fremdeles intet poste restante brev var til hende . 
Emma måtte have glemt hende ! 
Var hun ikke en fuldtro ven , en af disse enere , hvoraf ingen har mange , enkelte undertiden slet ingen , de heldigste en , måske højt regnet to . 
Da kammerherreinden nogle timer efter traf William , så hun straks , at der var noget i vejen med ham . 
Jeg rejser , kære kammerherreinde , allerede i morgen og er allerede midt i indpakningen . 
Hun røg op fra sin stol , gik hen og lagde sin hånd på hans skulder og så ham stift i øjnene . 
De må sige mig , hvad der er på færde ! her ligger et kort fra Ella , der underretter mig om at hun er tagen ud til Charlottenlund for at hilse på en gammel tante og først kommer til te . Det er meget usædvanligt ! og nu melder de , at 

de rejser otte dage før tiden , det er endnu mærkeligere . De må sige mig — — 
de gætter det , kammerherreinde , ikke sandt ? 
Ja , hun gættede det . Allerede hans bedrøvede udseende slog hende og nu - denne tilslørede stemme , der lød som undertrykt gråd . 
Min gud ! sagde hun forbavset , er alt håb ude ? Og jeg som troede — men hvad går der da af Ella ! ved de det ? Ved de , hvad hun tænker på ? Det er dog skrækkeligt , at man kan være så fremmed for sit eneste barn , at man ikke kender eller kan forklare sig sit barns handle-måde — — 
hun var på sin vis lige så dybt bevæget som han og gentog flere gange : 
hvad går der dog af Ella ! 
Jeg ved intet , sagde han endelig , uden at jeg ville have været det lykkeligste menneske under solen , om jeg havde vundet hende som hustru , men når jeg forvinder min første , dybe sorg , vil jeg glæde mig over at vide , at jeg i hende har en søster . Jeg er vis på , at hun aldrig vil ophøre at være det for mig . 
Å ! sligt læser man ! sligt tror man ! sagde hun heftigt . Ja , jeg har aldrig kunnet forstå en sådan overgang . Der gives stoffer , som ikke lade sig blande , men bestandig beholde deres karakter . En kærlighed kan afdæmpes med tiden — det ved gud ! — men gå over og blive en 

helt anden — jeg tror ikke derpå , tværtimod skuffelse og sorg vil forhindre det . 
Jeg vil nu ikke opgive håbet , svarede han , og jeg er så fanatisk , at jeg vil tro derpå . 
Hvad grund gav Ella ? spurgte hun med samme utålmodighed som før . 
Der er kun en grund ved en sådan lejlighed — — han kunne ikke sige mere . 
Blot et eneste ord ! det må de for gammelt venskabs skyld sige mig . Tror de , at Ella kan elske en anden og hvem  ? 
Hun var så optagen af sine tanker , at hun ikke så , hvor hun pinte ham . 
Da han ikke straks svarede , greb hun ham i armen og spurgte : 
det kan dog vel ikke være f . Eks . Dr . Harbo ? Af og til havde hun følt skræk herfor , fordi Ella i syden var så stille . 
Nej ! jeg forsikrer dem , derom er der ikke tale . Det ved jeg vist . 
Den måde , han svarede på , udelukkede enhver tvivl og beroligede hende aldeles , men — der var endnu en mulighed , dog den ville ikke glide over hendes læber — det måtte desuden være umuligt ! 
Ja , jeg ved ikke , hvorfor Ella da har bedrøvet dem så dybt . Jeg havde gerne set hendes forbindelse med dem , meget gerne endog , da jeg går ud fra , at de ikke bliver bestandig på Færøerne . 

nu bliver jeg der sikkert meget længe ; men jeg takker dem hjerteligt for deres udtalelse , som naturligvis på en gang glæder og smerter mig . 
Ja , jeg har ligefrem sat mig denne tanke i hovedet , sagde hun mere til sig selv end til ham . Hvad går der af Ella ? 
Han kunne ikke udholde situationen længere og tog det brev op , som han havde i hånden , da han før kom ind til Elia . 
Han var vis på , at indholdet ville interessere hende . 
Han anbragte sig i et sofahjørne , medens hun foldede brevet ud og læste : 
hr . Pastor William Hansen ! 
Greven , som jeg har tjent i over 40 år , er nu , som de nok har hørt , død hernede i genua , han har været svagelig i mange år både når han flakkede rundt i fremmede lande , også når han var hjemme i al stilhed . Det har mange gange været en svær plads at blive på , men jeg kunne nu engang ikke forlade ham , nu er jeg så ensom , da jeg er rent uddød for min familie , som jeg heller ikke bryder mig om . Jeg har kun en gang set dem pastor Hansen men har nu tænkt , da de ligner deres moder , om jeg måtte besøge dem en lille tid og for hendes skyld skal de også have den formue jeg har samlet gennem mange år . Greven fik sat noget aparti ind i 

sit testament hernede , men de skal ikke komme til at fortryde derpå . 
Jeg er altså den afdøde Greves kammertjener 
Paul Sørensen og ville bede dem om at svare mig , da jeg er så ensom i verden . 
Hvad vil de svare , kære William , spurgte kammerherreinden , da hun var kommen igennem den både indholdsrige og lakoniske skrivelse . Det er virkelig meget rørende af den gamle mand . 
Jeg har svaret , at han skal komme og bo hos mig , så længe han lever , hvis han føler sig vel og hjemme hos mig . Vi ville så trøste hinanden , han og jeg . Kammerherreinden kender mine anskuelser i denne sag . 
Hvad er det med grevens testamente ? spurgte hun stærkt interesseret . 
Jeg ved aldeles intet herom . 
Bed ham , kære William , om at besøge mig på rejsen op til dem , for han må vel nok til Danmark , til København , tror de ikke  ? 
Det må han vist . Han bør gå op til mig med et af de kgl . Postskibe — men han skal formodentlig også over til godset i Jylland . Hvor længe — hans stemme var usikker — bliver kammerherreinden i Danmark ? 
Bestemmelsen var i to å tre måneder — jeg ved ikke så nøje . Tror de ikke , kære William , at de vil blive træt af altid at have ham hos 

dem  ? De kender ham dog ikke , og han som hele sit liv har været i en tjenende stilling — 
vi ville fra første færd , det er min faste beslutning , være aldeles oprigtige imod hinanden . Desuden har jeg meget at varetage og vil i fremtiden få endnu langt mere , så vi ville ikke få tid til at genere hinanden . Han skal i videste betydning få et hjem hos mig , om han selv vil . 
Det er smukt af dem , det må jeg sige ! 
Jeg finder , at det er langt mere smukt af den gamle mand at ty til mig , alene af den grund , at han har elsket min moder , og han alene fortjener fadernavn af mig . 
Mere end nogensinde var hun bedrøvet over Ellas beslutning . Hun havde i virkeligheden moderlige følelser for William , sådant kendes bedst ved skilsmisse . 
Skulle Ella komme på andre tanker , sagde hun langsomt , da han havde rejst sig for at sige hende farvel , skal de straks høre fra mig . Jeg forstår det ikke ! — — 
hun vil ikke komme på andre tanker , svarede han sørgmodigt . Hun ønsker sikkert kun at blive hos sin moder . 
Med en for hende usædvanlig rørelse tog hun ham om halsen og kyssede ham til afsked , og da døren lukkede sig efter ham , brast hun i gråd . Det var aldeles , som mistede hun en søn . 
Lidt efter kom der telegram med svar betalt fra tanten i Charlottenlund , om hun måtte beholde 

Ella til den følgende dag eller til hendes moder selv afhentede hende  ? 
Skønt hun blev meget fortrædelig , indså hun at det måske var bedst , at Ella blev derude i et par dage , da dette brud med William nu var der og ikke lod til at kunne forandres . 
Den følgende dag talte hun igen med ham , kørte med til skibet og så ham drage bort til de fjerne , tågeindhyllede øer i det brusende hav . 
Assessorens og Emmas rejse begyndte under de heldigste auspicier , men da de efter nogle mindre ophold undervejs kørte ind til Bergen , begyndte det at øse ned , og det øsede således , at de . tre gange måtte vende om , dyngvåde , på fløjfjeldet uden at nå Toppen , hvorfra den gamle stad tager sig så glimrende ud med alle sine skibe og de bebyggede tunger , der strækker sig ud i bugten . Så måtte de indhyllede i regnkapper med galoscher på og paraply over hovedet lade sig nøje med at traske omkring i den gamle stads gader og se på mærkværdighederne og det brogede liv , der rørte sig overalt i den bevægelige flandelsstad . Blandt andre mærkværdigheder stødte assessoren på en gammel offentlig bygning , som endnu havde den danske konges | navnetræk prentet ind i den grå mur . De hilste 

på Holberg , der stod ligesom fremmed i dette handelsrøre , de kunne ikke lade være at tænke på den lune plads han har i Danmark foran Thalias tempel , hvor han i sandhed har hjemme — dog hvad storheden angår , har han jo givet hæder nok til to lande . 
Tilsidst måtte de afkorte opholdet for at se , om himlen ville være dem gunstigere andre steder , og det lykkedes dem i strålende solskin at nå til stat hej m , hvor der var fuldt af englændere , og hvor alt var indrettet efter disse fremmedes smag , ikke mindst prisen for det jordiske velvære . 
De kom til Trondhjem , hvor solen atter viste sig , og hvorfra hjemrejsen om nogle dage skulle gå for sig . 
Herfra skrev Emma sit første og eneste poste restante brev : 
kære Ella ! 
Vi er i Trondhjem . Om otte å ti dage komme vi til København , jeg dog kun for samme dag , højst den følgende morgen at rejse hjem til Jylland . Julius er meget elskværdig og hensynsfuld , men langt mere stille end før , jeg er en del fremmed overfor ham eller snarere : ikke forstående overfor hvad der særlig bevæger ham . Skade at vi ikke kunne tales ved , der var mere end et emne for os to . 
Er pastor Hansen rejst hjem igen til Færøerne ? 

jeg kan ikke skrive mere nu , men senere fra Jylland skal du høre fra mig . 
Din 
Emma G . 
Fortrolige samtaler havde de to søskende ingensinde ført på rejsen , rejselivets omvekslinger , de mange indtryk , flygtige bekendtskaber m . m . havde udfyldt tiden . 
Den sidste aften i Trondhjem spiste de å la karte på et af deres værelser . Efter måltidet bød Julius sin søster en cigaret , tændte selv en cigar og satte sig til rette til en lille aftenpassiar . 
Først talte de om hendes stilling hos søsteren , om deres fælles minder fra barndommen og de første ungdomsdage , deres moder , dernæst om deres rejsedage o . s . v . 
Sig mig , sagde Emma pludselig lidt uoverlagt , er det ikke tæt udenfor Trondhjem , frk . Mallin bor ? At jeg kan have glemt det ! 
Hvorfor ? Ville du måske besøgt hende ? 
Nej , det ville jeg ganske vist ikke , men — men hvad ? spurgte han . 
Jeg ville egentlig uhyre gerne træffe hende . 
Der kan du set . — til at begynde med syntes du ikke om hende — 
Emma blev blussende rød ved tanken om den antipatti , hun straks havde for hende . 
Det gjorde jeg ikke , men jeg forandrede dom . 
Det må man undertiden — ja hende er der 

stof i for et par dusin almindelige unge piger , og der ville endda blive en del tilbage til hende selv . 
Emma spilede sine øren op . 
Hun vidste ikke , hvad hun skulle sige , og så gentog hun : 
hvor jeg gerne ville se hende . 
Det kan du ikke , hun er for flere dage siden gået syd på , svarede han stille . 
Livor ved du det ? fløj det ud af munden på Emma . 
Jeg har talt med en mand , som kender familien , svarede han kort . 
Emma følte ligesom et stik i fljertet , hun syntes , hun måtte græde uden ret at vide hvorfor . Hun kunne sige med vismanden  : o menneskehjerte , hvilke verdener du slutter inde , når og hvorledes skal jeg lære dem alle at kende og forstå . 
Medens hun sad og kæmpede med sig selv , rejste Julius sig og sagde godnat . 
Mindre end nogensinde forstod hun ham . Var det muligt , at han havde nogen som helst forbindelse med frk . Mallin ? Da var alt håb ude for Ella ! således går det jo så ofte . Og så græd hun , som hun troede , over Ella . 
Uransagelige menneskehjerte ! 

jeg må sige , lille Ella , at det var mig svært at sige farvel til William , så bedrøvet han var , sagde fruen til sin datter , da de vare komne tilbage fra den lille udflugt til Charlottenlund . 
Det gjorde virkelig også mig ondt , mama , men — det måtte nu være således , svarede Ella blidt . 
Jeg troede , du var kommen til at synes om ham — han er et godt menneske — du ved , hvilken betydning jeg lægger i disse ord . Og så er han en forstandig , en dygtig og en smuk ung mand , præst med liv og sjæl ;- jeg holder af , at man er det , man er , fuldt ud . 
Jeg ved det alt sammen , ja i allerhøjeste grad , men det kan ikke være anderledes , svarede hun som før . 
I og for sig — det ved du også — er jeg aldeles ingen absolut tilhænger af den gifte stand , her har vore meninger jo en gang divergeret stærkt ; men jeg tror , at du og William ville blive et meget lykkeligt par . Selvfølgelig har du din vilje , kun synes jeg , at jeg i det ene tilfælde bør fremstille sagen for dig efter mit hjertes overbevisning , men når du så fastholder din beslutning , komme vi ikke mere tilbage til den sag . 
Den lille gode Ella ønskede intet hellere end at kaste sig om sin moders Hals og meddele hende alt , hvad hun tænkte . 
Med fanatisk udholdenhed holdt hun fast ved , at hun ville lære sin skæbne ved synet af ham , 

selv om hun ikke nåde til at veksle et ord med ham . Desuden — Emma havde ikke skrevet et ord , der måtte være noget galt , måske noget umuligt , og så skulle hendes moder aldrig vide hendes sorg . Hun var sikker på , at kammerherreinden aldrig uden en plausibel grund ville nævne julius’s navn , hun måtte altså være forsigtig og ikke selv fremkalde nogen anledning . 
Jeg er sikker på , mama , at hvis jeg havde en Broder , kunne han ikke være mig mere kær , end William er mig , men derved må jeg også blive stående' 
ja , ja , mit barn , vi må opgive denne drøm — denne smukke drøm — og jeg håber , at du aldrig må fortryde det . 
Søde mama 1 hun kastede sig om moderens Hals . Jeg takker dig ! 
Hvorfor  ? 
Fordi du ikke mere vil tale derom . 
Er der ellers noget , Ella , du er bedrøvet over ? Jeg synes , at den friske farve , du fik , straks vi kom hertil , allerede er forduftet . — du længes måske tilbage til syden  ? 
Uh i nej , nej ! kæreste mama , endelig ikke ! 
Den heftighed , hvormed Ella i dette tilfælde udtalte sig , belærte hendes moder om , hvor meget der måtte ligge bag ved , og en frygt , som hun ikke ville give efter for , men som kom sandheden meget nær , betog hende i nogle øjeblikke . 
På den anden side vidste hun , at assessoren 

aldeles ikke var i byen og ikke havde været det under deres hidtidige ophold ; men naturligvis — han kom tilbage , længe før de tog bort . 
Han kom tilbage ! 
En buket , skønnere end alle de foregående blev overrakt kammerherreinden . Den var ikke indpakket , men anbragt i en pragtfuld kurv med brede røde og hvide sløjfer . 
Nogle timer efter lod dr . Harbo sig melde . Han traf damerne iførte overtøj og hat og ville derfor straks trække sig tilbage ; men da de begge blev oprømte over at se ham og gerne ville høre nyt dernede fra , arrangerede de sig således , at de løb an på at møde en halv times tid senere , end indbydelsen , de stod i begreb med at efterkomme , lød på . — 
begge damerne vare i smukke , lyse toiletter , og sikkert og vist lignede de mere et par veninder eller et par søstre , end moder og datter . 
Der var ingen bedre end doktoren i stand til at konstatere denne virkelighed , men han gav sig ikke af med at udtale sig herom . Overbevisningen om det rigtig sete var ham mere end nok . 
Derimod lagde han ingen skjul på , at alt trylleri med dertil hørende glæde hos ham var forsvundet , da damerne havde forladt genua . 

det er naturligvis rart at vide sig så savnet , svarede kammerherreinden med den tørhed , hun somme tider anslog , og som gjorde , at man ikke vidste , om hun havde en til bedste eller ikke . 
Ja , jeg går unægtelig ud fra , at det må være adskilligt behageligere end for den modsatte part , der har savnet , svarede doktoren med et anstrøg , som ikke gav hendes noget efter . 
Hun blev en smule overrumplet ; men gav sig til at le , fordi mettoden var ny og tiltalte hende nok så godt som den tidligere . 
Hvilken pragtfuld kurv de har sendt os — min datter og jeg er imponerede ! men det må slet ikke være dem tilladt at blive således ved , sagde fruen . 
Ja men det er jo endnu den allerførste gang , svarede han , så fruen viser mig jo selv vejen . 
Blomsterne fra genua vare måske ikke fra dem ? spurgte Ella skælmsk . 
Å de stakler ! kom vel yderst forkomne hertil ? svarede han hurtigt , men da jeg har den lykke at kende fruens smag og selv gik og svælgede i al den blomsterrigdom , var det undskyldeligt , at jeg forsøgte at lade nogle rejse mod nord . 
Det var jo noget mere end undskyldeligt , jeg takker dem ! svarede kammerherreinden . Fortæl os nu endelig lidt om grevens død . Blev han meget affældig — ? 
Ikke stort anderledes end de så ham ; men 

som jeg altid sagde , han havde aldeles intet at stå imod med . Han var jo ikke så gammel . Han blev en smule mere medgørlig , forinden den døs indtrådte , hvori han sov hen uden nogensinde at komme til klar bevidsthed . 
Hvor længe varede den ? spurgte fruen . 
På det nærmeste en otte dages tid , i det mindste seks dage . 
Led han meget ? 
Ikke i den sidste tid . Han blev på det omhyggeligste plejet af den gamle fortræffelige Sørensen , som han jo havde plaget og pint hele livet igennem . 
Ja det er nu så meget sagt ! indvendte kammerherreinden lidt spidst . 
Den gamle mand rejste herhjem sammen med mig , og han meddelte mig mange ting . 
Nu ! med dem ? 
Ja , han har den fikse ide at ville til f'ær-øerne . Velbekomme ! det er et indbydende skridt især fra genua . Jeg rådede fra af alle kræfter , men det nyttede ikke . 
Ved de ikke , hvor han bor ? Jeg vil meget gerne se ham . 
Han kommer selv op til kammerherreinden , fordi de kendte den præst , han vil besøge . Jeg har , som alt sagt , talt meget med ham på rejsen , det er en yderst hæderlig , gammel mand , som jeg sætter langt over hans herre . 
Ja , nu er han jo død , lad ham så hvile ! 

de har aldrig set greven , da han var ung , smuk og elskværdig — det har jeg ! 
Doktoren kunne ikke undertrykke en grimace , men han tav . 
Hans blik faldt i det samme på Ella . 
Hør , kære frøken . De ser langt raskere ud , end da de rejste fra genua . Friskere : de trives nok bedst i Norden . 
De er en klartskuende doktor , det er både sikkert og vist ! udbrød hun fornøjet . 
Naturligvis ! svarede han godmodigt , en doktor , som ikke kan se , stave og lægge sammen , han er jo til rotterne ! 
Han må hjælpe mig , tænkte Ella , jeg ved , at han kender lidt til Julius ; et glædeslyn for ud i hendes øjne , en klar rødme steg op i kinderne , og det klædte hende så godt , at hendes moder med stolthed så på hende og tænkte : ja , nydelig kan Ella være , når hun bliver lidt livlig . Skade , at det sker så sjældent . Kunne doktoren bevirke det , ville hun være ham meget taknemmelig . 
Den følgende dag modtog Ella sit poste restante brev ; men det var synd at sige , at det var oplysende eller trøstende , når undtages den meddelelse at hjemkomsten ville ske om nogle dage . 

Emma følte sig fremmed sammen med broderen , kendte ikke noget til , hvad der behagede ham , og nød aldeles ikke hans fortrolighed . Således var altså udbyttet af den korte skrivelse , Ella modtog . 
Til at begynde med gjorde brevet hende sort fortvivlet . Allerede i postgården havde hun åbnet og læst det . Når Emma måtte føle sig så fremmed efter at have været sammen med ham i flere dage , hvad kunne hun da have at håbe ? 
Hun ilede af sted gennem gader og stræder og fandt endelig på kastels volden en ensom bænk , hvor hun omsider kom lidt til ro med sig selv . 
Hun kendte jo fra gamle dage julius’s indesluttethed , det måtte egentlig ikke forurolige hende ; desuden glæden over , at han nu kom hjem , skulle leve og ånde i samme by som hun , burde fylde hende med håb . Og så snart hun havde mødt ham — hun turde ikke gå videre — ville hun prøve på at tale med mama og se at røre og bevæge hende . Skulle han have glemt hende , og ville mama ikke lade sig sige , ville hun aldrig tænke på nogen lykke for sig selv . Måske havde mama til syvende og sidst ret , når hun påstod , at den kvinde , der giftede sig , som oftest — på et eller andet stadium — kom til det resultat , at hun havde været lykkeligere , om hun ikke havde giftet sig . Mama , som var bleven og blev elsket til alle tider ! det var mærkeligt ! men måske — det faldt hende også ind — 

netop alle de triumfer forrykkede muligt hendes mamas klarsyn og fremkaldte derved en forkert dom . 
Ella var sikker på , at resultatet af hendes egne livserfaringer , hvordan det så ville gå , skulle komme til at lyde anderledes end hendes kære beundrede mamas . 
Hun gik ind til en konditor for at nyde et glas is . Det første , hendes øjne faldt på , var  « dannebrog , »  som indeholdt noget så interessant , at hun foreløbig kun kunne tænke derpå . Der stod : 
assessor grén kommer i morgen hjem fra sin bade- og rekreationsrejse i Norge og overtager dagen efter sine forretninger . 
I morgen ! 
En forventningsfuld glæde og en knugende angst arbejdede sig imod hinanden . Hun vidste ikke længere , om hun var glad over , at det allerede hed : i morgen . 
Hvis hendes moder nu afkortede rejsen ! hvis hun aldrig fik ham at se ! hvis han var så helt forandret ! hvis han rent havde glemt hende ; hvis han elskede — — — en anden 1 ja , hvis ! hvis ! hvis ! 
Den sidste tanke gennemsyrede dog alle de andre . 
Før hun rejste sig og gik , var hun overbevist om , at det sidste var et faktum . Naturligvis ! derfor var det , at Emma ikke havde hans for 

trolighed , derfor forstod hun ham ikke — eller — måske vidste Emma det . Ja , nu havde hun det ! 
Derfor varede det så længe , inden hun skrev . Derfor var hendes brev holdt så forsigtigt . Hun ville forberede hende . Hun ville skrive udførligere , når hun kom hjem , udførligere , ak ! hun anede det , hun vidste det ! 
Mama fik så ret ! det var bedst at drage tilbage og altid leve langt , langt borte fra Danmark  ! 
Hvorfor kunne hun dog ikke glemme ham . 
Nok sandt før havde hun aldrig villet det ; men hvis hun nu alvorligt ville glemme . Var det en vanskeligere kunst at glemme end at huske ? Der blev dog så ofte og så meget glemt i verden . Var det måske ejendommeligheder for de enkelte naturer , som ikke lod sig overvinde ? Den gerrige kunne ikke være flot og den flotte ikke gerrig ; men hvis de ville , ville alvorligt ! Nej ! selv Paulus skrev : det gode , som jeg vil , det gør jeg ikke , men det onde , som jeg ikke vil , det gør jeg . 
Fler måtte hun standse ! når en mand som Paulus kunne skrive således , var der intet at stille op , intet andet end forsage — men dette er en kunst , en stor og vanskelig livets kunst . 
Hun stod op og betalte sin is , som stod urørt . Alt løb rundt for hende . Hun forstod nu , hvad der var hendes opgave i livet , det var en 


række dage , måske år af disse : der behage mig ej ! 
Træd nærmere , min gode Sørensen ! det glæder mig at se dem ! sagde kammerherreinden venligt med et ganske lille anstrøg af nedladenhed , da den gamle kammertjener tillod sig at hilse på hende . 
Fru kammerherreinden tillader ? 
Naturligvis ! det er mig kært at se dem og høre lidt om grevens sidste dage . Sæt dem ! 
Han var dog ikke at formå til at sætte sig , først da hendes nåde sagde , at ellers ville hun rejse sig , nedlod han sig på kanten af en lille , lav puf . 
Greven blev til sidst som et barn . Han tabte hukommelsen , spurgte om et og det samme og blandede fortid og nutid sammen , men blev langt blidere af gemyt , sagde den gamle mand bevæget . 
Det var rart , at hans sind kom til mere ro ; hans sygelighed i de senere år havde naturligvis også stor skyld i , at hans humør blev så mørkt og trist , svarede kammerherreinden . 
Ja , ganske vist ! det var hans bedste og sidste glæde , at han traf sammen med kammerherreinden , og frøkenen blev ham ligefrem kær . Han talte om hende til det sidste og pålagde mig at give frøkenen denne diamantring , som han 

altid bar , sagde Sørensen og rejste sig for at overrække fruen en lille pakke . 
Tak ! det vil være min datter kært at modtage denne erindring . Hun er ikke hjemme i øjeblikket , svarede hendes nåde , men’ jeg venter hende hvert øjeblik . 
Dr . Harbo var meget omhyggelig for greven til det sidste . Han besøgte ham flere gange daglig . 
Det glæder mig — i de sidste fem , seks dage var greven jo åndsfraværende , har jeg hørt ? spurgte fruen . 
Ja , i over otte dage . 
Så længe ? 
Ja—a , just ikke hele tiden , i førstningen med mellemrum , og — ja jeg ved ikke , om kammerherreinden har hørt , at greven lavede lidt til i sit testamente ? spurgte den gamle mand forsigtigt . 
Nej , derom ved jeg intet , og det angår aldeles ikke mig , svarede hun . 
Nej , men frøkenen . 
Min datter ? spurgte hun yderst forbavset . 
Ja , men det er virkelig også meget forunderligt . Jeg bad greven meget om at forandre lidt om derpå — greven talte nemlig med mig om alt — men han ville ikke , og derfor har jeg også taget min beslutning . 
De gør mig ganske nysgerrig . 
Hvis kammerherreinden tillader , kan jeg fortælle det ? 
Ja , lad mig høre . 

kammerherreinden ved jo nok , at greven ikke ganske var som andre mennesker . Han bestemte at kammerherreindens frk . Datter skulle have 40 ,000 , hvis hun blev gift med — med — pastor Hansen og samtidig skulle pastoren have 10 ,000 . Men hvis de ikke fik hinanden , skulle frøkenen kun have 10 ,000 og pastoren slet intet . 
Nu har jeg aldrig i mine dage hørt noget lignende ! udbrød hun og fløj op af stolen . Hvor kunne det falde ham ind ? Var han — var han da ikke allerede omtåget den gang ? Det er da den eneste undskyldning for en sådan — en sådan — handlemåde ! 
Med mellemrum var han omtåget ; men efter at det var skrevet , har han doktorens erklæring om , at han var normal . 
Dog vel ikke dr . Harbos ? 
Jo , netop ; men doktoren kender ikke indholdet , han bevidnede kun , at greven var ved sin fulde forstand . 
Talte de da ikke med greven herom , når han igen var normal , eller var han slet ikke mere normal  ? 
Mange gange , og hver gang han var klar ; men alt forgæves . 
Så sig mig da i det mindste — for de er jo det eneste menneske på jorden , som til fulde har kendt ham —-hvad var grunden til en så vanvit — — en så mærkværdig bestemmelse ? 

kammerherreinden tillader , at jeg taler aldeles åbenhjertigt ? 
Jeg ikke alene tillader , men jeg venter virkelig — eftersom min datter er blandet ind i sagen — ja , je£ forlanger af dem , at de skal sige mig hele sandheden , svarede hun så afficeret , som måske ingen nogensinde havde set hende . 
Altså kammerherreinden ved da , hvem pastor Hansen er en søn af ? spurgte den gamle mand med gråden i halsen . 
Jeg ved det , tal kun ! hun følte ligesom sin Hals snøret sammen af forbavselse , ærgrelse og — videbegærlighed . 
Greven har måske på sin vis ikke holdt mere af nogen end af den unge mands moder ; men han var forbitret over , at hun forsvandt for ham , og senere var han forbitret over , at sønnen blev præst — han havde hellere set ham som vægter , sagde han — da han nu så kammerherreinden i genua , efter i flere år at have levet aldeles afsondret fra mennesker , og hørte om , hvorledes pastor Hansen var anset af deres nåde og frk . Datter , og da han blev så indtagen i frøkenen , sagde han bestandig til mig , at dersom frøkenen ville gifte sig med pastor Hansen , skulle han blive glad , anerkende ham og betænke dem rigeligt . 
Det lyder ligefrem eventyrligt , og kendte jeg dem ikke som en meget pålidelig mand , ville jeg sikkert drage deres ord i tvivl , bemærkede 

fruen med en stemme , hun ikke formåede at holde rolig . 
Derfor skulle vi altid køre hen i pergolaen , og jeg skulle passe på , om dr . Harbo ikke gjorde kur til frøkenen . Greven kunne ikke udstå doktoren før på sidstningen , da han ikke mere kunne undvære ham ; ja , nu tror jeg nok , at jeg har fortalt kammerherreinden det vigtigste , sagde han og rejste sig med et ærbødigt buk . 
Nej i ikke endnu . Sig mig dog , hvad der foranlediger dem til at drage til Færøerne ? spurgte hun stadig med bævende røst . 
Dette spørgsmål gjorde et så stærkt indtryk på den gamle mand , at hun halvvejs fortrød det . 
Et glas vin , ikke sandt ? Nå ikke ! spurgte hun . 
Jeg vil gøre godt imod pastor Hansen , begyndte han med usikker røst , hvad jeg formår — for hans moders skyld — , og skulle han altså ikke , derom ved jeg jo intet , opnå den lykke , greven ønskede ham , så skal han alligevel gennem den arv , jeg vil efterlade ham , blive holdt skadesløs ; jeg har jo den egentlige sum fra mil tjeneste hos greven , men jeg har været sparsommelig og af og til spekuleret heldigt med mine penge , ja engang endog vundet i lotteriet . 
Har de hørt fra pastor Hansen  ? spurgte hun i åndeløs spænding . 
Ja , i går , så rart , så rart ! han må bestemt ligne sin moder . 
Hvornår rejser de ? 

allerede i morgen . 
Vil' de hilse pastor flansen på det kærligste fra mig . Måske skriver jeg , vil de så tage det med ? 
• med glæde , stor glæde 1 
han tog afsked , idet han højlig beklagede , at han ikke fik frøkenen at se . 
Kammerherreinden antog selv , at hun havde feber , da den gamle mand var borte . Samme morgen havde hun læst om assessorens hjemkomst og brændt bladet , at Ella ikke skulle få det at se . Hun måtte endnu engang have Ella for . Det var jo dog forældres pligt at se at råde deres børn på det bedste . Hvis Ella fremdeles ikke ville tage imod fornuft , var det sikkert det klogeste straks at gå tilbage til syden , at hendes ungdoms passion for Julius ikke atter skulle komme over hende . Himmel 1 hun kunne jo møde ham , at hun ikke havde tænkt herpå ! 
Hun begreb ikke , hvor Ella blev af , men endnu var der da fred og ingen fare . 
Flun havde røde kinder , hendes øjne gnistrede , og hvis man ikke vidste bedre , kunne man tro , at det var hende selv , der var betagen af en stor lidenskab , medens sandheden var den , at moderkærlighed var den inderste kerne i hendes væsen . Hvis børnene altid forstod dette , ville deres åben-hjertighed til held for dem selv ofte være fuldere og rigere , end den er . 
Sikkert har ingen nation opfattet dette klarere 

end den , hvis første bud i loven , for menneskelivet , var en appel til børnene om at ære deres fader og moder — ovenikøbet et bud , som siges , at de aldrig under deres omskiftelser , har sat til side , end mindre fornægtet . 
Hun hørte fodtrin udenfor døren , rev den op , det måtte være Ella ; men nej , det var dr . Harbo , som var lige ved at gå fra Sans og samling , så smuk og livfuld hun så ud . 
Kan du ikke blive nogle dage —' i fald jeg nu selv skriver til Anna eller min svoger ? — spurgte Julius , da han og Emma om aftenen sent kom tilbage fra deres rejse . 
Desværre nej ! det går ikke an , da Anna allerede i otte dage har opsat sin egen nødvendige baderejse , fordi jeg altså kom med dig på den yndige tur til Bergen og Trondhjem . Jeg ville hellere end gerne ! 
Nej ! så går det ikke an . Man bør ikke glemme andre over sig selv . Det var et dårligt forslag . Du må altså allerede i morgen af sted i men du kan komme herover til jul , så kunne vi opfriske alle sommerens minder , svarede han venligt . 
Ja , jeg takker dig mange gange ! svarede hun med et kvalt suk . Hun havde kæmpet nok for , 

at rejsen ikke skulle have varet alle de sidste otte dage , som hun yderlige havde udbedt sig af sin søster Anna . Blot en dag , en eneste i København ; å , hvad ville jeg ikke have givet derfor , tænkte hun , blot en eftermiddag ! men ikke det engang . 
De havde haft storm , og skibet var en halv dag forsinket . I stedet for at komme til staden ved middagstid , kom de først over kl . to om aftenen . 
Hvis pastor Hansen endnu var i byen ! måske han stod i begreb med at sejle hjeml gid han da , som hun , da hun skulle til Norge , måtte sove over sig , blive forsinket ! — nej ! sådant oplever man kun en gang , der var ikke noget at gøre . Alt var forbi , hun kunne føle det på sig . 
Og hvor gerne ville hun ikke have talt med Ella . Hvad skulle hun skrive til hende ? Hvad skulle hun selv tænke om frk . Mallin ? At han beundrede hende , var da soleklart , og hvem kunne beregne eller  . forudse , om han ikke en skøn dag satte sig i forbindelse med hende . Han havde altså talt om hende med andre , der vidste , hvor hun var , han kunne med lethed få at vide , hvor hun opholdt sig . 
Flun glemte næsten sin egen længsel for at tænke på Ellas . 
Hun havde , før hun stødte til broderen , været fast besluttet på at tale nærmere om Ella til ham ; men fra det øjeblik , frk . Mallin måtte tages 

med i betragtning , vovede hun det ikke hverken for Ellas eller hans skyld . Og endelig ! — det var det allermest indviklede ved sagen — vidste hun ikke , om frk . Mallin i grunden ikke var en mere passende hustru for ham end Ella . Det forekom hende , at den første med de magiske grå-grønne øjne ganske anderledes ville holde ham i ånde end den altid så stille og blide Ella . Emma kunne ikke glemme frk . Mallin , og egentlig begreb hun ikke , at hendes Broder kunne det . Men hun havde endnu ikke set og erfaret — hun var så ung — den i kvinders øjne uberegnelige smag , mænd ofte lægge for dagen i deres endelige valg . Man må jo undertiden tro , at de er blevne slagne med blindhed . Desværre blive de så måske desmere klarsynede , når det er for sent ! 
Det var nu imidlertid langt fra , at hun underkendte Ella ; men frk . Mallin var nu den , hun var ! egentlig fandt Emma , da hun først fik øjnene op , at hun var ikke til at stå for . 
Ved at gruble over alt dette , kom hun til samme resultat , som Ella så mange gange var kommen til , at den priste og besjungne ungdom var en svær og en vanskelig tid ; hvor ganske anderledes er den ikke i virkeligheden , end man har tænkt og drømt sig ! — og medens man var oppe i alle disse bekymringer og fejlslagne forhåbninger , uden at komme videre , gled tiden nok så fort . Hvor vare da de gyldne år , som skulle føre en lige lukt ind i kærlighedens og 

lykkens forjættede land ? Var kursen forfejlet ? Var landet allerede forsvundet ? 
Da hun endelig faldt i søvn , havde hendes Broder allerede i et par timer været begravet i de sager , embedsbreve o . s . v . , der under hans fraværelse i mængde vare opstablede på hans bord . 
De kære sager , en rigtig lang studenterpibe og en veltillavet toddy lod ham føle et ubeskriveligt velvære . En rejse , tænkte han , da han havde fået et overblik over sagerne og begav sig til køjs , er dog ingensinde behageligere , end når man atter er i sine vante folder og tænker tilbage på den . 
Det var hans sidste tanke , før han slumrede ind . 
Doktoren kom , som han var kaldet , og han var da næppe kommen inden for døren , førend kammerherreinden udbrød  : 
det var virkelig rart , de kom . Grevens kammertjener er lige gået herfra . Hvad er det dog for en historie med det testamente ? Kunne de virkelig attestere , at greven var normal  ? 
Han havde aldrig set hende således , heftig åndeløs , spænstig . 
Man skulle dø på , at hun var i trediverne , jævnaldrende med ham selv . 

hvilket testamente ? spurgte han for at forlænge situationen ; han nød hende . 
Hvilket  ? naturligvis grevens ! svarede hun med lynende øjne . Og det var jo dem — lad nu ikke så hellig — som attesterede — har de glemt det ? at greven var fuldt normal . 
Så har han også været det , da jeg skrev , svarede Harbo roligt . 
Ved de , hvad det var for galimattias , han havde skrevet ? Eller ved de det ikke — ? De har vist ikke været alt for nøjeregnende med den attest . 
Tvertimod , jeg er meget nøjeregnende med alle attester ; men jeg kender naturligvis intet til grevens bestemmelser , svarede han med samme ro . Hans ideer vare , som det vil være kammerherreinden bekendt , yderst uberegnelige . 
Dette er galskab ! 
Så meget desto mere må det jo ligne ham , fortsatte han . 
Hun så forbavset op på ham . 
Der er intet i vejen med mig , svarede han med et lille smil , som klædte ham så godt , intet ud over det sædvalige , som ingen kender så godt som de ! 
Jeg vil ikke tale med dem , svarede hun og satte sig . 
Så vil jeg gå , svarede han og rejste sig , og jeg må — som så ofte — håbe på bedre tider . Jeg skal nok holde ud ! 

han bukkede og var allerede halvt ude af døren , da hun spurgte : 
er de aldeles vis på , at han var normal den gang , de skrev ? 
Så normal , som han overhovedet kunne være , han var jo permanent gal . 
Det er rart sagt ; — læger kunne være umådelig rå , jeg har af og til erfaret det . 
Sandheden er ilde hørt — undertiden er de , mere end mange andre , nødte til at tale sandhed , svarede han stedse rolig . 
De har nok foresat dem at være ret ubehagelig i dag ! 
Intet er mig fjernere — det ved de meget godt . Ingen ville heller foragte mig mere end de , i fald jeg ikke var til at lide på . Alene af hensyn til dem var jeg endog opofrende mod greven , der personlig var mig uhyre ubehagelig 
han hilste igen og gik . Han gik virkelig . 
Da han var borte , afficerede det hende stærkt at tænke på , at han havde set hende i et sådant oprør , og vist er det , at selve sagen derefter fik et noget andet udseende i hendes øjne . Måske var det doktorens erklæring om , at han var nøjeregnende med sine attester , der havde beroliget hende . Måske ! 
Et gode havde dette sammenstød under alle omstændigheder , og det var , at da Ella trods al kamp med sig selv endnu temmelig trist kom tilbage , havde hendes moder atter fået ligevægt i 

sindet . Heldigvis , tænkte hun , huskede jeg at brænde avisen . 
På mamas spørgsmål om , hvor hun havde været så længe , kunne hun aldeles sandt svare , at hun trængte til at gå en rigtig lang tur og — så havde hun gjort det . 
Da Ella havde lagt overtøjet og atter kom ind , fortalte mama — med forholdsvis ro — om Sørensens besøg , satte den kostbare ring på hendes finger og gik derfra over til at behandle grevens mærkelige sidste beslutning . 
Den fuldstændige ligegyldighed hvormed Ella hørte om alle disse penge og den dertil knyttede betingelse , belærte hendes moder tilstrækkelig om , at alt håb ad den kant kunne hun skyde en hvid pind efter . 
Det eneste , Ella bemærkede , var : 
det er da med den højeste uret , at jeg skal have de 10 ,000 . De tilkommer da kun William og bør aldrig tilfalde mig . Jeg kan ikke modtage de penge . 
Kammerherreinden beroligede hende med , at William blev holdt mere end skadesløs , og hun udviklede hele historien med alle biomstændigheder for Ella , som dog velblev at påstå , at hun ikke kunne have noget med de penge at skaffe . 
Sig mig , mama ! var greven da simpelt hen ikke — omtåget , da han tog en sådan beslutning ? 

der foreligger attest for , at han var normal , svarede mama . 
Af hvem ? spurgte Ella . Han kendte jo ingen dernede . 
Af doktoren ! svarede fruen . 
Harbo ? udbrød Ella forbavset . Mama , han sagde jo altid , at greven var — gal ! 
Tys Ella ! du ved , jeg holder ikke af disse stærke udtryk . 
Ja , men moder ! — jeg synes , at det næsten gør sagen endnu værre ! 
Hvorledes det , mit barn ? 
Jo—o , for alle mennesker ved jo , at — at — doktor Harbo kom så meget hos os og altid udtalte sig således — som jeg ikke må sige ! — om greven . 
Hvad vil det sige ? spurgte kammerherreinden heftigt . Antager du , lille Ella , at nogen kan være så lav at mistænke mig — mig — 
nej , mama ! ingen mennesker , som kender dig ; men tænk på , hvad undertiden de allerstørste har måttet døje af bagtalelser — jeg synes også , at det var uforsigtigt af dr . Harbo at være med til sligt . 
Du tror da ikke , at dr . Harbo kendte — ja endnu kender han aldeles ikke — noget til selve indholdet . 
Han kender ikke indholdet ? spurgte Ella synlig lettet . 
Ikke det fjerneste . Han blev anmodet om at 

skrive en attest om , hvorvidt greven var normal eller ikke — og han har i al fald kun set greven , som — f . Eks , du så ham . 
Det er jo naturligvis betydelig bedre ! men med hensyn til pengene ! — å , mama , lad mig dog aldrig se dem ! 
Vi have jo endnu aldeles ingen officiel underretning fået om disse penge , svarede kammerherreinden undvigende . Hun så anderledes på sagerne , end Ella formåede . 
Hvad søger du ? spurgte mama lidt efter . 
Avisen , stammede hun med bortvendt ansigt . 
Jeg kom til at rive den i stykker — jeg ville indpakke noget , svarede fruen . 
I samme nu faldt det Ella ind , hvorledes dette fænomen af og til havde gentaget sig . Der i huset var det med fruens minutiøse ordenssans virkelig et fænomen . 
Nu kendte Ella på en gang den sande grund . 
Kunne mama ikke tåle at se hans navn , eller var det alene , for at hun ikke måtte afficeres ved at læse noget om ham ? 
Hvis hun dog blot kunne tale med mama , den gode mama ! som jo dog var hende den allernærmeste i den hele verden . Men hun havde ingen forestilling om , hvorledes hun ville optage alene at høre hans navn , og omtrent lige så lidt begreb hun , hvorledes hun selv kunne nævne ham til hende — dog alt sammen kunne det jo ikke 

nytte , dersom hun altså ikke mere så ham , dersom han måske — rent havde glemt hende . 
Nej , det måtte vente ! 
Jeg begynder at tænke på , sagde fruen , da Ella havde sat sig ved vinduet med et broderi , om vi ikke skulle bestemme vor hjemrejse til syden . 
Det er så skrækkeligt at høre mama kalde det for hjemmet . Jeg synes nu , at det er her , vi er hjemme . Stemmen rystede . 
Vil du da hellere blive her — tilbage ? 
Tilbage , mama ! hvor kan du spørge — ? Ville du da rejse fra mig ? 
Nej , Ella ! men når du kunne lade William rejse ulykkelig hjem , og du altid siger , at de venner , du før brød dig om , er borte fra byen , gifte eller bortrejste , så begriber jeg ikke , hvad der holder dig så mægtigt tilbage her ? 
Jeg ved nok , mama , at du altid siger , at du ikke har kendt den bestemte kærlighed til en plet af jord , fordi du tilfældigvis er født der , men at du elsker den plet højst , hvor der er skønnest — jeg tænker ikke således , jeg må være en hjemmefødning , er det ikke således , det hedder ? 
Jo , det hedder således . 
Du har så let ved , mama , at kunne indordne dig under alle forhold . I Norden skriver du korrespondancer til syden , i syden til Norden . Du taler sprogene med lethed og kan blive hjemme 

overalt . Jeg er en ganske anderledes tung , jordbunden skabning . 
Du bliver veltalende , Ella ! det gør godt . Bliv bare ved ! — jeg smægter ligefrem efter at høre dig tale — — — 
— — mama ! — mama ! — tør jeg — ? 
Sytøjet lå på gulvet , og hun kastede sig grædende om moderens Hals . 
Hun kunne ikke bære det længere . Hun måtte have luft . Hun måtte tale . 
Vare de forblevne dernede , var det aldrig kommet dertil ; men nu — her — i samme by , — — hvor han levede , åndede , var ansat og agtet — nej — hun kunne ikke bære det længere 
kammerherreinden lod hende tale ud — græde ud — kun hjulpet på gled med enkelte ord hist og her . 
Hendes allerførste følelse var et uovervindeligt ubehag . Denne mand , hvis ungdomsliv — hun hørte nu en gang til de nøjeregnende kvinder , hvis tal ikke er så stort , som man alligevel skulle tro — , hun kendte , og som derefter hævede med hendes datter . Nu kom det skræmmebillede , som hendes datters bleghed , indesluttethed undertiden , da hun havde lagt hundreder af mile imellem ham og hende , i vågne nætter havde stillet frem for hende som den sidste , endelige slutning på det hele . Hver gang , hun i et øjeblik havde tænkt , at Ella ikke havde glemt ham , 

dødede hun denne tanke ; hun ville ikke give den rum . Hun havde således været en bøddel imod sit eneste barn , som hun elskede over alt i verden og således vanskeliggjort eller forpurret hende den trøst at udtale sin sorg og sit savn . Men var det da ikke hendes pligt at gøre , hvad hun kunne , for at hun skulle glemme ham , når han selv havde trukket sig tilbage ? 
Først , da datterens bleghed alvorlig skræmmede hende , besluttede hun denne rejse til hjemmet , som tegnede til at skulle blive så lys og glædelig , men hvor alt strandede på Ellas bestemte modstand — hendes trofasthed og uopslidelige kærlighed . 
Men denne lidenskab , der var som elven , der svulmer op om våren og river med sig alt , hvad den møder på sin vej , kunne kammerherreinden ikke mere tænke på at dulme eller forandre karakteren af . Men al hendes aversion , hendes frygt og senere medlidenhed samlede sig til sidst i en umådelig frygt . 
Hvad ved du om ham , Ella ? — ved du noget ? — ved du , hvorledes han nu er , om han er fri , om han ikke fuldstændig har glemt dig ? spurgte hun . 
Ella fortalte hende om sit møde med Emma og viste hende det brev , hun havde modtaget . 
Hvorfor har du ikke talt før , Ella ? 
Mama , du tålte jo ikke , at jeg blot nævnede hans navn . Har . du ikke selv sagt det ? 

jo — så har jeg vel handlet galt , svarede hun dybt bedrøvet . Nok sandt , du kender mine følelser for ham og grunden endog ; men — jeg burde jo ladet dig tale ud . Jeg troede , Ella , at du bedst ville komme over det på den måde . 
Søde , kære mama i du har aldeles ingen skyld 1 de søgte nu at overbyde hinanden i uegennyttige forsikringer , men frem for alt måtte de have fuldstændig åbenhjertighed i fremtiden . 
Men kammerherreinden så allerede i ånden , hvorledes hun for anden gang måtte drage bort med sin datter , for at søge at få hende til at glemme — hun gruede , for hvad der ville komme . I ingen skikkelse blev det for hende til nogen glæde ! 
De ved altså med bestemthed , at assessoren er — — , det var kammerherreinden , der havde rådført sig med dr . Harbo . 
Han er en aldeles fortræffelig mand , en fremragende jurist og embedsmand , lever stille , ugift — han har en gammel husholderske — — tager meget lidt del i selskabslivet , men går en del i kirke . 
I kirke ? spurgte fruen forundret . 
Han tilhører ingen speciel , navnlig ikke nogen dominerende kirkelig retning , det ved jeg bestemt , svarede doktoren hurtig . 

ja , jeg er kun forundret over , at han går i kirke . Han gjorde det ikke , da han var forlovet med min datter . Jeg ville engang have , at han skulle følge med os , men dertil var han den gang meget for oplyst ! 
Kunne der nu ikke være andre grunde , måske var han ikke disponeret , svarede doktoren undskyldende . 
Ja , måske ! — men jeg takker dem mange gange , svarede hun mere hjerteligt , end han var vant til , hvad der straks fremkaldte et lyn af glæde i hans øjne . 
Har de mere at befale ? spurgte han . 
Befale ! jeg beder dem kun — og jeg har jo vist dem fuld fortrolighed . 
I dette tilfælde var det kun nødvendighed — jeg er skinsyg på enhver , altså også på ham . 
Men de ved da , menneske 1 at det kun kunne gælde min datter , som har været forlovet med ham . At forbinde nogen anden tanke er en fornærmelse , svarede hun irriteret . 
Som jeg siger dem , tænker jeg ikke overfor dem , jeg føler kun , og jeg gentager det , jeg er skinsyg på enhver ! enhver ! 
Det må have ende , dr . Harbo . Jeg udholder det ikke , og de fordærver enhver god stemning hos mig lige over for dem . De må virkelig være fornuftig , da et nærmere forhold er — umuligt . Jeg er en fanatisk tilhænger af , at aldersforskel , 

især den mellem os , er mere end uheldig , jeg vil aldrig , aldrig få nogen anden mening . Aldrig . 
Hun havde altid hidtil betragtet ham — både fra hans eget og fra sit standpunkt — som ufarlig . Men hun begyndte at føle sig utryg . 
De taler om denne aldersforskel , som om den skulle værge dem . I mine øjne betyder den mindre end intet . Måske var den på sin plads , hvis der var tale om en livsassurance , ikke her . 
Det var et helt andet sprog , end han plejede at føre — han havde før altid været ydmyg , iblandet med lidt satire , som gav ham noget på en gang forkælet , umandigt og påståeligt over sig . Nu vat det , som om han havde skiftet ham , fremtrådte sluttet og fast som en mand , der ikke agtede at vige tilbage for nogen vanskelighed . 
Er det mig , de mener , der trænger til at værges — hun gav sig til at le højt — . De må tjene mig i at blive fornuftig , hvis vi ellers skulle se hinanden mere . 
Der var noget der tindrede ud af hans øjne , hun ikke ret forstod , men hun holdt brat op med at le . 
De har aldeles ikke nogen forestilling om min udholdenhed så lidt som om den kærlighed , jeg har til dem ; men de skal komme til at lære den at kende , sagde han lavt og tog sin hat , der stod foran ham . 
Jeg beder dem endnu engang at være fornuftig , sagde hun næppe i stand til at beherske sig . 

jeg skal tie — for den pris at være i deres nærhed . Jeg lover detl 
og med en hastig hilsen forlod han stuen . 
Hun måtte støtte sig til bordet , det svimlede for hende , og en angst så dyb og heftig betog hende i nogle øjeblikke — angsten for , at hun skulle tabe herredømmet over sig selv — lidenskaben er som ud og kan tiltrækkes af det mindste brændbare stof , der kommer i berøring med den . Flun kom dog hurtigt til sig selv , stærk og overskuende som hun altid var ; men at hun et øjeblik kunne ængstes , forekom hende skrækkeligt . 
Men denne gang altså var det lykkedes ham at bringe hende i oprør . 
Ella sad alene i kirken , hvor en meget søgt præst holdt en overordentlig lang og sikkert meget smuk tale ; men hendes tanker fløj omkring som ville fugle , det var hende ikke muligt at holde styr på dem , hvor megen umage hun end gjorde sig . Hun var konfirmeret i denne kirke , men den gamle præst var død og borte . Hun syntes , at det var en menneskealder siden , hun havde været her , og til sidst var det for hende , som om det dog var hende selv , der var den mest forandrede af alle — og forandringen var ikke heldig . Havde hun været kattolik og i dette øjeblik skullet 

skrifte , ville hun sikkert forbavset sin hellige skriftefader med bekendelsen af alle de synder , der tyngede på hende . Hun var så fordybet , at da orgelets toner brusede ud i kirken , kom hun først ret til sig selv og forfærdedes over , at hun havde hørt så lidt efter , at hun ikke engang vidste , hvad der var prædiket over . Skamfuld slog hun sin salmebog op og læste omhyggelig teksten efter og sang et salmevers med . 
Hun fulgte strømmen ud af kirken uden at se hverken til højre eller venstre . 
I samme øjeblik luften slog hende i møde ved kirkedøren , hørte hun en stemme sige : goddag ! den bragte hende en besvimelse nær . 
Netop her —• i en så afsides liggende kirke , som hun besøgte for gamle minders skyld — havde hun mindst ventet at høre den . 
Det var et øjeblik , som om hun var bleven til sten , men i næste hvirvlede blodet op i hendes kinder , det susede for ørene af hende , som om hun var ude i en storm . 
Hun kunne ikke fremføre et ord . 
Jeg beder dem mange gange om at undskylde mig , sagde assessoren med denne smukke , bløde stemme , der var ham egen , men jeg kunne ikke gå dem forbi . Jeg kunne ikke . 
Da så hun ham første gang ind i ansigtet , men i samme øjeblik styrtede tårerne hende ud af øjnene . Hun bøjede hovedet , for at skyggen af hendes runde hat skulle dække hende . 

han så hendes dybe bevægelse , selv var han umådelig bleg — måske turde han ikke drage fremmede blikke hverken på sig eller hende , måske formåede han ikke selv at samle sig — , med en ærbødig hilsen trak han sig tilbage . 
Hvorledes hun kom hjem — hun vidste det ikke . Derimod var det sikkert , at hendes moder aldrig havde været for hende , hvad hun nu var . Og dog var alt hendes gamle nag til ham vågnet på ny . At tænke sig , at han i en folkemængde turde understå sig til — efter hvad der var passeret — at tale til hendes datter . Overfor Ella betvang hun sin harme , men hun havde besluttet at skrive til ham , så snart den første forskrækkelse havde lagt sig , og hun blev så meget herre over sig selv , at hun kunne iagttage de nødvendige hensyn . 
Det velforsynede frokostbord ventede forgæves på assessorens hjemkomst . 
Han kom ikke . 
Det gik ikke middagsbordet et hår bedre , og til flere af hans kollegaer , som netop denne formiddag gjorde ham forgæves visit , udtalte hans husholderske sig meget bestyrtet over hans lige så mærkelige som ukendte udeblivelse . 
I mørkningen kom han endelig hjem , træt og 

ordknap og lukkede sig inde i sin studerestue , hvor han straks tændte lys . 
Hans hele væsen bar kendelig mærke af stor åndelig lidelse . 
Flere gange satte han sig ved sit skrivebord , tog pennen i hånd , men lagde den straks igen fra sig for at vandre frem og tilbage over gulvet , ikke som om han var uvis eller vaklende , men som om han hver gang blev overfalden af en eller anden smertelig tanke , han først måtte have ransaget til bunds , før han kunne blive færdig med den . 
Således havde han ofte vandret i flere timer , når en eller anden sag ikke ville blive ham klar eller forme sig tilfredsstillende for hans tanke . Men i dag var der noget andet over ham , noget vemodigt , som af og til gik som nervøse trækninger igennem ham og gav hans blik en fugtig glans . Han forstod nu , at sorgen og savnet havde virket forædlende på ham , at det havde ført ham , alvorligere og dybere , tilbage til en genkenden af sig selv med den bestemte opgave virkelig at ville og at stræbe fremad i det rent menneskelige , hvormed det ellers ofte går som med skoven , man ikke kan se for lutter træer . Ja selv i det vanskelige sammenstød med frk . Mallin foresvævede det ham nu , at han havde set Ellas klare , magnetiske øjne for sig . Men ved gensynet af hende , ved at se den sorg han nu forstod , at han — samtidig med at han troede 

kun at have påtaget den for sig selv — havde draget ind over Ellas liv i de mellemliggende år , måtte han erkende , at for ham havde denne alvorlige , ensomme , arbejdende tid været af en sådan betydning , at nu turde og kunne han nærme sig hende med en frimodighed , han aldrig før havde ejet . Han vidste , at hun nu fuldt ud kunne stole på ham , han vidste , de måtte og skulle høre hinanden til . 
Så satte han sig med en bestemt mine i hele følelsen af , at nu måtte det være , nu var han færdig ! 
Der var ingen vaklen mere . Han skrev : 
Fru kammerherreinde kirtschner ! 
I dag lige så uventet som glædeligt havde jeg den lykke at møde deres datter , og når de har læst efterfølgende , vil de tilgive og undskylde , at jeg ikke formåede at gå hende fremmed eller kold forbi . 
Måske burde jeg ikke have talt , da jeg måtte forudset , at både hendes og min bevægelse ville være af stærk virkning på os begge ; men da det ikke er alle givet altid at være på deres post , beder jeg dem oprigtigt om at tilgive mig min mangel på omtanke . 
Denne bøn er dog kun indledningen til den uendelig langt dybere og inderligere , jeg har at gøre dem , den nemlig , at de vil tillade mig at forny gamle , lykkelige minder og atter give mig 

lejlighed til at vinde min ungdoms yndige brud tilbage . 
Jeg beder dem om at bestemme en dag , en time , da jeg tør hilse på dem , og jeg beder dem om , at jeg må tale alene med dem . Det er mit ønske at give dem enhver sandfærdig oplysning og fremstilling af fortiden — hvor pinlig den end må være mig — , som de måtte forlange ; jeg vil selv , hvis jeg er så lykkelig at vinde min brud tilbage , ikke lade en eneste skygge imellem os . Min hustru skal ikke skræmmes op af min fortids forvildelser . Kan hun tilgive mig , vil hun , håber jeg også , glemme og lære mig at blive et bedre , men også et lykkeligere menneske . 
De svundne år med adskillelsens savn og sorg har sammen med min alvorlige gerning i . mangt og meget forandret mine anskuelser og givet mig et andet syn på det hele liv , tilmed da tiden virkelig er således , at den i høj grad opfordrer til at tage kende på den , og selv gå sine handlinger alvorligt igennem , allermest vel den , der skal sidde til doms over andre . Forhen ville jeg hverken have tænkt eller endnu mindre talt som i dag , men erkendelsen — det er noget vi jurister vide — må til for at komme ind på et andet spor . 
Når jeg altså her har talt om mig selv , er min eneste grund den , at jeg vil gøre , hvad der 

står i min magt for i det mindste at vinde deres agtelse . 
Med længsel og håbets hele uro imødeser jeg kammerherreindens svar . 
Deres ærbødigste 
Julius grén . 
Da han var færdig , lagde han brevet sammen og skrev uden på . Han var så bleg , da han rejste sig , at selv hans læber vare farveløse . Men han havde overvundet sig selv indtil den sidste indvending . Måske blev det hans allerstørste sejr ! 
Kammerherreinden var ivrig i færd med at læse et brev fra Færøerne fra den unge præst , som var fuld af glæde over den gamle mand , han havde fået til sig , og overfor hvem han følte sig som en søn . Alene at være vidne til den fryd , han føler over at være hos mig , og daglig være genstand for hans rørende omhu og godhed er noget så ukendt for mig og rører mig ubeskriveligt , skrev han . 
Han er kun alt for god og forvænner mig , han , som hele sit liv har været vant til at tjene en streng herre , kan ikke lære at forstå , at nu skal han ikke mere tjene , men selv hvile ud . 
Derefter fulgte den fremstilling af grevens 

sidste testamentariske bestemmelse , som kammerherreinden kendte så godt , men på ny følte harme ved at mindes om . At tænke sig hvor Ella kunne blive lykkelig , hvis hun ville i stedet for at hænge med udholdenhed ved denne ungdomshistorie . Nej ! hun kunne nu engang ikke lide Julius ! kom aldrig til det ! 
Endnu , skrev William videre , kan jeg dog ikke udholde at dvæle herved ; men det kan ikke andet end atter og atter forbavse mig , at netop greven i den sidste tid , han levede , skulle være besjælet af denne tanke . 
Hans penge brød jeg mig ikke det fjerneste om , især ikke nu da jeg ikke behøver dem , og for resten bliver jeg holdt meget mere end skadesløs af min ædelmodige , gamle fader . Efter mine begreber bør desuden en præst ikke være rig ; men ingen kan jo anvende pengene bedre end den , som har en stor , fattig menighed .------— 
hotellets tjener bragte assessorens brev . 
Hun kendte straks hans skrift , og den bragte øjeblikkelig hendes blod i heftig bevægelse . Hun dvælede lidt , inden hun åbnede det , som om hun måtte samle kraft til gennemlæsningen — og læsningen tog mærkværdig lang tid . Man skulle tro , hun indprentede sig hvert eneste bogstav for at gøre et studium af dem . 
På hendes skrivebord lå en endnu ufærdig kladde — hun havde i flere timer tumlet med den — til et brev til ham . Han var altså kom 

men hende i forkøbet . Ja , han måtte have forandret sig umådeligt for at kunne sende hende et sådant brev . 
Nu kom det an på , om man kunne stole på ham . Hun ville som Ella , men rigtignok af helt andre bevæggrunde , se ham og tale med ham , lodde ham , som hun nu mente , hun forstod sig på . 
Efter en del overvejelse blev hun enig med sig selv om , at Ella helst måtte holdes udenfor dette brev og udenfor hendes første sammenkomst med assessoren . 
Ella skulle heldigvis den følgende formiddag til en matinée med dr . Harbo , hvor hun skulle høre heksemesteren , den unge pianist borwick . Måske var det svært for assessoren at komme netop på denne tid , men han havde jo givet hende karte blanche . 
Hun satte sig og skrev : 
hr . Assessor grén ! 
I 
da de selv indrømmer det urigtige i , efter hvad der er passeret , at tiltale min datter , skal jeg ikke nærmere opholde mig herved , men indskrænke mig til at takke dem for deres hensynsfulde undskyldning . 
Det næste punkt , som selvfølgelig også for mig er af den dybeste vigtighed , kan jeg jo heller ikke nægte berettigelsen af , særligt med hensyn til de grunde , de fremfører . Jeg tilstår , at jeg 

havde helt andre planer med min datter , planer , som nu imidlertid uheldigvis ikke behagede hende ; og udelukkende af hensyn til hendes ønsker og følelser , vil jeg da meddele dem , at jeg i morgen formiddag mellem i—4 vil kunne modtage dem sub rosa , da min datter i de timer er på koncert med dr . Harbo , som vi kende fra syden . Jeg er o . s . v . Deres 
sigfride kirtschner . 
Straks ved første øjekast så kammerherreinden , at assessor grén var en anden , end da hun kendte ham og sidst havde set ham . 
Hans optræden , som altid havde været komme il faut , var ikke som før selvbevidst , men bar præget af den beskedne mands der ved , at al hans flid og møje kun kan tælles med som sandskorn , og at for det store og hele er han , så ijdt som nogen , uundværlig . Hans ansigtstræk havde herigennem fået noget mildt , vemodigt og forskønnet over sig . 
Hun var så febrilsk ved gensynet , at hun næppe vidste , hvad han sagde ; hun hørte kun hans sidste ord : 
----------også derfor takker jeg dem ! 
Med en håndbevægelse bød hun ham at 

tage plads . Da hun imidlertid selv blev stående , lagde han kun hånden på en stoleryg . 
Ja — al ting kommer , som det skal — jeg kunne fristes til på mine gamle dage at blive fatalist — sæt dem ! jeg beder dem ! — dersom de nu ikke havde mødt Ella , spurgte hun og tog i det samme plads foran ham , hvad så ? 
Så ville jeg have opsøgt hende — tvivler kammerherreinden aurora  ? Fra min søster vidste jeg , at de var i byen , sagde han . 
Skønt hun var vis på , at hun aldrig ville komme til at synes ubetinget om han — gammelt nag spillede hos hende en stor og virksom rolle — , var det hende behageligt at høre efter denne smukke , milde stemme . 
Det glæder mig , eftersom jeg i øjeblikkets første vrede også følte mig krænket over , at tilfældigheden skulle være et — påskud . 
Det smerter mig , han bøjede hovedet , måske fordi blodet steg op i ansigtet på ham , måske var det en ufrivillig bevægelse , så slet stå altså mine aktier ! men jeg har ikke fortjent bedre . Jeg gentager mundtligt , hvad jeg skrev , at jeg ønsker intet at skjule af , hvad der hører fortiden til , og de største bebrejdelser ville ikke overgå dem , jeg har gjort mig selv . 
Han så venligt hen til hende , som for at bede hende fremkomme med spørgsmål . Hun var efter sin alder så forbavsende smuk , som hun sad der , iført en glat silkekjole af en varm 

brun farve , besat med creme borter og blonder , at han med undren iagttog hende . 
Hvad tiden end havde forandret eller taget , for hende var den stået stille . 
Han havde måske også en halv ubevidst følelse af , at det ville faldet ham lettere selv at begynde , dersom hun havde været mere matroneagtig og mindre smuk . 
Om hun gættede hans tanker — hun var atter behersket og klar som sædvanlig — eller fandt det ubehageligt at begynde et forhør , må stå hen . 
Til hans lettelse sagde hun fast , med et let anstrøg af kulde : 
jeg ønsker , at fortiden må være glemt , som den er gemt ; hvad mig angår , ville det kun give mig et meget stort ubehag igen at skulle beskæftige mig med den . At de derimod overfor Ella vil give fuld klarhed , billiger jeg ganske , og skal jeg give et råd , da mener jeg , at med den sag må der begyndes — straks . Enhver ung pige burde vide , hvad hun går ind til — måske var der da færre , men flere lykkelige ægteskaber end nu . 
Jeg takker dem af hele mit hjerte , svarede han varmt . Jeg vil betragte det som mit livs hæder , om det må lykkes mig at vinde deres tillid . 
Det utrolige skete , at hun følte sig rørt — men da hun tav , slog han øjnene ned . Han 

tænkte , at hun troede ham måske ikke , hvorfor han tilføjede i en sagte tone : 
jeg har i min embedsvirksomhed flere gange haft den glæde at se sand fortrydelse , det har mere end alt andet lært mig at tro på det gode i menneskenaturen . Gid de må gøre den samme erfaring med mig ! 
Det gode i menneskenaturen ! svarede hun med en let spot . Jeg tilstår , at jeg ved at betragte nutiden oftest er kommen til den anskuelse , at det gode står fare for at blive overfløjet af en overordentlig slet og slap moral . 
Blodet fløj ham op i kinderne ved disse ord , som berørte ham personligt ; men han vedblev i den samme inderlige , sagte tone : 
vil de da tro mig , når jeg siger dem , at disse år med fortrydelsens smerte , med adskillelsens dybe sorg , med min alvorlige gerning — de må dog synes , at en dommers liv er alvorligt — have ført mig ind i kristendommens sandheder , og at jeg derigennem har fået helt andre syner end før ? 
Hun så fast op på ham med sit klare , gennemskuende blik , da hun svarede : 
jeg har i mit bekendtskab en ung mand — han er rigtignok præst — som har vist mig , hvilken beskyttelse kristendommen er overfor tidens sæder , om man kan sige så-------den har bevaret ham ! 
Alle tiders mennesker vide det ; hverken vantro eller sædernes fordærv vil formå mere 

end frugtesløse udfald herimod , — vil de måske først sætte mig på prøve ? Tvivler de bestandig om mig ? 
Deres øjne mødtes i et langt blik , hvori de begge forsøgte at læse hinandens dybeste tanker . 
Jeg tror dem ! sagde hun , rejste sig og gav ham hånd . Når vil de se Ella ? 
Han bøjede sig over hendes hånd , og det varede nogle øjeblikke , inden han kunne svare . 
Vil de og — Ella ! idet samme han nævnede hendes navn , rejste han flovedet , og der stod jubel ud af hans blik , af hele hans ansigt , komme hen til mig til middag , kl . 67a ? 
Det var noget helt nyt ! svarede hun overrasket , jeg havde ikke tænkt mig det således . 
Jeg synes , det var så hyggeligt , og så kunne jeg ret tale med hende , vise hende — — 
godt ! vi komme ! 
Nogle bekendte , som tilfældigvis mødte ham , da han gik derfra , troede simpelt hen , at han var gal , så overstadig var han . * 
med kammerherreinden var det lige omvendt da dr . Harbo og Ella kom tilbage fra koncerten var hun forgrædt og stille . 
Men hendes bevægelse var en halv , ubevidst rørelse over at have overvundet sig selv , og den havde givet anledning til , at hun var kommen til at lodde sig selv , og loddet var gået dybt , som det vel altid må , når virkelige resultater opnås . 
O menneskehjerte ! 

det er umuligt at sige hvem , enten doktoren eller Ella , der blev mest altereret . Ella troede , at assessoren i det mindste havde forlovet sig — hvad han jo egentlig også havde — og doktoren ville føle fruens puls . Flan fandt hende ængstelig — meget lidende , trængende til en kølende , beroligende drik , i det mindste et antifibrinpulver . 
Den første fik hun omsider beroliget , og den sidste meget mod sin vilje sendt bort ; men endnu i døren erklærede han bestemt , at han naturligvis hen ad aften kom igen ! 
Ja men , mor , hvorfor skal jeg dog pyntes så meget ? Det er jo gamle folk , og vi er først indbudte i dag . 
Hun kunne ikke forstå mamas påståelighed og , selv havde hun ikke den fjerneste lyst til at gå . 
Man kan heller ikke altid følge sin lyst , sagde kammerherreinden , man må undertiden tænke på at gøre noget for andres skyld . 
Ja , når blot konferensråden ikke var så rædsom døv ! — vi have jo aldrig før besøgt dem , mama ! — og så den ækle , tykke moppe , der altid render i hælene på fruen og savler og guider sig op ad en . 
Stille , Ella ! jeg vil ikke høre flere indvendinger . 
Der blev meldt , at vognen var der . 

skulle vi køre ? spurgte Ella , jeg vil såmænd hellere gå i det yndige vejr . 
Mama var lige så forbavset , hun havde ingen vogn bestilt . 
Ella , gå ind og tag dit tøj på ! 
Næppe var hun ude af døren , før tjeneren kom ind med den pragtfuldeste buket . 
Til frøkenen , sagde han . 
Fruen var overbevist om , at det var fra doktoren , men nej ! i et nu opdagede hun en lille billet , der hang ned i en silkesnor , som hun i hast fik snappet af og gemt , inden Ella kom ind . 
Vær så god ! sagde moderen og rakte hende buketten . 
Nej ! ved du hvad , mama ! jeg har da ikke i sinde at lægge mig ud med doktor Harbo . Skal jeg sætte den i vand ? 
Vist ikke ! tag den nu med , Ella ! 
Jeg kan da virkelig ikke komme anstigende med den , mama , så skulle jeg vel til at brøle konferensråden i øret , hvor den kom fra . Jeg sætter den i vand her ! 
Du tager den med , Ella ! jeg vil , at du tager den med ! 
Men mama ! 
Kom nu ! 
Vognen holdt . 
Mama var en klog kone , som løb i forvejen , 

at Ella ikke skulle læse på døren . Hun havde heller ingen hast den lille Ella . Selskabet var ikke så fristende , og så — mamas dejlige buket , som hun skulle slæbe af med . Mama var uforlignelig , men somme tider havde hun rigtignok nogle indfald , som havde vasket sig , som mildest talt vare uberegnelige , som ingen andre mennesker kunne finde på . 
Døren var åben — det var løjerligt , som mama forsvandt — — men hun selv — du gode gud ! — bar han hende ! — sad hun på armen af ham  ? — knuste han hende , så hun ikke vidste , om hun var levende eller dødi — var det alle mamas blomster , der dryssede ned omkring hende , masede , tilintetgjorte ! var hun i det hele taget , pludselig bleven sindssyg i 
Ella 1 — min søde , yndige Ella i min elskede Ella i — endelig — endelig — endelig ! har jeg dig igen ! Ella ! sig noget ! sig , at du er glad ! 
Der siges nok , at man dør ikke af glæde , men kammerherreinden var i flere minutter helt betænkelig . Hun vidste ikke , om Ella holdt på med at græde , le eller besvime ; men hun vidste rigtignok heller ikke , om assessoren var ved sine fulde fem . Hun kunne intet gøre ; hun stod og så på dem . At tænke sig , at der kan findes slig jubel i menneskelivet . 
Hun havde aldrig kendt den ! 

efter middagen , som var fiks og elegant , førte han med mamas tilladelse , Ella ind i sit studereværelse . Hvad de to havde at skrifte for hinanden var i dybeste forstand deres sag . De havde hver for sig vokset sig større , rigere og bedre . 
Til sidst åbnede han det hemmelige rum i sit chatol og viste hende de tre pakker , der vare ligesom de forskellige afsnit i hans liv , dem hun nu alle skulle kende , dømme og forstå . 
Sidst kom hun til pakken , hvorpå han havde skrevet : fra lykkens land . 
Under smil og tårer så hun den efter — måske gjaldt tårerne mest det andet afsnit , måske ! — hvem kender det — ikke enhver tanke former sig heller straks til en moden anskuelse — men da deres blikke mødtes , forstod de hinanden fuldt ud for tid og evighed . 
Assessoren så i ånden den lille befjerede sanger — hans lykkes symbol — han ligesom hørte på ny dens glade røst , og nu forstod han , hvad den havde sjunget — 
så tog hun en af hans penne , dyppede den , stregede ud og skrev : 
til lykkens land . 
Der høre vi — enhver som i sandhed vil opad og fremad , hvad enten det går gennem sorg eller glæde , vildfarelser eller fejlgreb — hjemme . 


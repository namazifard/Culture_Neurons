Jeg sidder i jærnbanetoget en sommerdag med lommen fuld af penge og en herlig lang fritid for mig . 
Vi holder endnu på stationen , solen skinner , kupédørene er slået i ; der er en svær herre , som har fået lov til at række sig ud over min vinduesplads for endnu en gang at sige farvel til sin kone . Signalpiben hviner , lokomotivet svarer med et dybt fløjt , vognene begynder at skure og glide , jeg føler hele togmassen sætte sig i bevægelse . 
Hver gang således en medrejsendes overfrakke fejer mig i ansigtet , medens jeg selv sidder med blikket ud mod et svindende perrontag og en stille fornemmelse af velvære i mit indre , er der en idéforbindelse , som ufravigelig får magt over mig : jeg føler mig i samme nu som en lykkelig , løssluppen dreng igen , 

der med betalt billet og rigelige lommepenge tager ud på sin sommerferierejse . 
Og når min tykke genbo for allersidste gang har viftet med lommetørklædet ud ad vinduet og træt af den forvredne stilling falder tilbage på sædet , følger jeg hver hans bevægelse med en friskhed i interessen , som var jeg virkelig bleven 13 år på ny . 
Han puster lidt , tager hatten af hovedet , ser åndsfraværende ned i den , tørrer med lommetørklædet først svederemmen , så panden , sætter hatten på hovedet igen , rejser sig kort efter og anbringer den i nettet , får en lille rejsehue på , klipper spidsen af en cigar , tænder den dog ikke , men putter den fra sig i overfrakken , læner sig endelig tilbage med hænderne i skødet og et udtryk af reaktion , der hurtigt går over til fuldkommen sløvhed . Jeg følger hans små glipninger med øjnene , de lidt modstræbende nakkebevægelser , det pludselig helt åbne men ganske tomme blik , indtil omsider hovedet falder tilbage mod det polstrede hjørnestød og næseborene vendes opad . 
Gardinet er ikke trukket for , solen skinner 

ham lige ind på øjelågene ; hvis jeg ikke netop var en dreng , som kun bryder sig om sin egen verden , hvis jeg var en trediveårig mand med altruistiske følelser , bøjede jeg mig forover og trak det sagte til for ham . 
Men nu kaster jeg blot et hurtigt blik på de andre medrejsende , der læser aviser så det knitrer , ser med velbehag op til hånd-koffert , taske , paraply og stok over mit hoved og tænder en cigar — ligesom i sin tid . 
Lokomotivrøgen breder sig over markerne i solen , husene er hvide , trægrupperne spredte , det hele får mig til at smile , som når et gammelt refrain kommer op i ens erindring . 
Jeg sætter mig til rette med den fornemmelse , man kender fra om aftenen , når man strækker sig i sin seng og føler dagen svinde af ens minde : bag rilig ligger noget , jeg knap engang længere husker , foran mig gyldne uger , over hvilke jeg er suveræn . Jeg kan ødsle med min tid , sove den op , om jeg har lyst til det , drive den hen eller feberagtig benytte den til indtryk , hvor jeg lader det ene jage det andet . Jeg kan tale med mennesker og gå fra dem igen , søge dem op og gemme 

mig blandt lutter fremmede for dem , de er blot et eneste stort tteater for mig med uendelig mange scener og glimrende maskineri . 
Jeg gik engang med en ven over kongens Nytorv og så folk strømme ind i tteatret .  « det er mig sågu ikke muligt at begribe , »  sagde han ,  « hvorfor folk behøver at give de mange penge ud for at se nogen dårlig komedie ; de kan jo bare sidde på en café og drikke en bajer , gå på de gratis pladser i rigsdagen , besøge deres familie eller stille sig op i gadedøre , ingen skuespillere i verden agerer dog så godt som de mennesker , de ser foran sig . »  manden har ret ; der er kun det i vejen , at vi til daglig brug med interesser , forhåbninger og ønsker selv er midt inde i komedien ; vi kan ikke se den , fordi vi spiller med i den og kun så yderst få af os lever i en verden for sig selv . Det var det , vi alle gjorde i drengeårene , hvor hver en ting i de voksnes liv var noget mærkeligt , vidt forskelligt fra vort eget , som vi , nysgerrige og spændte , bekigede og undersøgte på alle kanter . Og det er det , vi kan komme til igen , når vi rejser ud på den 

rette måde : uden forpligtelse til at få den ringeste stump udbytte af vor tur eller skrive så meget som et eneste brev hjem , blot for at være til under brogede indtryk af ting , som ikke angår os , ødsle som grands seig-neurs og taknemmelige som skoledrenge , uden bekymringer , uden formål , tilfældets apostle . 
Der gives mennesker , som rejser ud for noget bestemt : de vil lære et eller andet at kende , som de ikke kan få fat i hjemme . Al agtelse for disse folk , jeg har selv hørt til dem ! Men de rejser bare slet ikke , ikke mere end den , som går til det kongelige bibliottek efter det værk , han ikke har i sin egen bogsamling . 
Men så er der andre , som hjemme er sagførere , officerer , læger . De er blevet ofre for den fortvivlelse ,'der må gribe ethvert civiliseret menneske over den idiotiserende sælge -konemusik af interesser : politiske , sociale , religiøse , æsttetiske , som råber på en lige fra de tåbelige aviser om morgenen igennem alt dagens arbejde til selskaberne eller cafépassiaren om aftenen ; de har en dunkel erindring om deres barndoms ferier og tager ud på 

sommerrejse . Men de ejer ikke skoledrengens åndelige energi . Han lader klogeligen lektiebøgerne blive hjemme og bruger kun skolen og al dens væsen til at frembringe den vellystfornemmelse , med hvilken han om morgenen tænker på , at nu skal han ikke i den ; og for resten hjælper han til at køre hø ind , snakker med bondekarle , roder og sjover , som skulle han aldrig se brøstene og skolebænke igen . Men mine ældre venner holder først og fremmest på at forblive sagførere , officerer , læger ; de lægger rejseplan efter samråd med ligestillede , tager ind på hoteller , der er dem anbefalede af sådanne , får referencer til folk af samme lag , der i alle civiliserede lande , efter at bogtrykkersværte er opfundet , selvfølgelig tænker omtrent den samme lektie i det samme oplag , føler og lever på så at sige samme måde . Alle interesserne : de politiske , sociale , religiøse , æsttetiske , springer en for en op igen som Nissen af tønden ; de rejsende kommer i lidt anderledes tteatre , besøger folk i lidt anderledes monterede Stuer , læser lidt bredere eller smallere aviser , og til syvende og sidst giver de sig til at køre lange 

veje i udlandet blot for at få fat i de samme aviser , som var begyndelsen på deres daglige plage hjemme ! Deres udflugt bliver en gentagelse af det , de lever i om vinteren : den samme middagsmad med de samme mennesker , blot i forskellige lejligheder . . . . . . . . . 
Manden lige overfor mig sover stadig i kupéhjørnet ; på den anden side sidder en herre , som af og til har fanget min opmærksomhed . Det er en praktisk rejsende . Længe har han arrangeret om og om på sin bagage for at få den til at ligge rigtig bekvemt , naturligvis har han kalotformet silkehue på hovedet og handsker på hænderne , trods varmen , hvad man jo som praktisk rejsende altid skal have i jærnbanetog , fordi man ellers bliver så tilsmudset af det uundgåelige kulstøv . Manden er en 40 år , med tyndt f"uldskæg og smilende i udtrykket . 
Allerede ved den anden station skiltes han hjerteligt fra to landmænd , hvis bekendtskab han havde gjort ved den første , nu var der ikke andre i kupéen end den sovende mand og mig ; den fremmede var færdig med sin Avis , en bog var flere gange bleven taget ud 

af håndtasken , men blot for at lægges mere praktisk ned igen , han begyndte øjensynlig at kede sig . Der gik nogle minutter , hvor jeg følte ham avancere på sædet nærmere hen imod mig , medens telegrafstænger svirrede forbi udenfor , og den tykke nu lå med fuldkommen krampagtigt fortrukne ansigtstræk og sov . 
Så drejede jeg mig , knap så meget , at mit blik strejfede ind i kupéen , straks bøjede han sig forekommende imod mig med en Avis rakt frem i hånden . 
« de ønsker ikke at læse denne Avis ? » 
« nej tak ! » 
« ja , det er såmænd ikke , fordi den indeholder noget af mere dybtgående interesse  .  .  . »  begyndte han i behagelig konversationstone . 
Jeg nikkede og glædede mig i det samme over tykkerten , der snappede i søvne efter luft . 
Den forbindtlige fulgte mit øjekast . Jeg følte , hans næste bemærkning ville blive : skulle vi ikke trække gardinet til for den herre ? 
Repliken faldt . 

« å , jeg synes egentlig , det er synd for fluerne . » 
Der mødte mig et forvirret smilende blik :  « hvab’ba ? » 
« jo , de sidder så godt på hans næse — den er så dejlig varm , »  føjede jeg til . 
Han lo animeret , men slog hurtigt over i en inderligt overtalende , næsten kælen tone .  « de skal nu give mig lov til at gøre det alligevel ! » 
Ganske forsigtig listede han med vrikkende bevægelser hen og fik gardinet trukket lydløst ud på stangen , men trådte , da han gik tilbage , selvfølgelig på den andens støvle , så den sovende for op med et udtryk , som havde han fået et puf i ryggen . 
« pir vi i Korsør ? »  råbte han og famlede frem for sig efter piæd og paraply . 
Der fulgte en længere talestrøm , om at han måtte meget undskylde  .  .  . det var virkelig i højeste grad mod min vilje  .  .  . nu gik det alt sammen så godt ( her rystede den tjenstvillige sørgmodigt smilende på hovedet over til mig )  .  .  . lige til det sidste  .  .  . 

min genbo så forstyrret på ham :  « hva’beha’er ? » 
« å  .  .  . jo  .  .  . det er sandt  .  .  . det ved de jo ikke engang  .  .  . men det var bare gardinet  .  .  . » 
Den anden stirrede forbavset :  « må det ikke være trukket for ? »  sagde han og halede det til side . 
« å gud , jo , bevares , tværtimod , det var netop gardinet  .  .  . jeg spurgte den herre her  .  .  . » 
« de kan rolig sove videre , »  afbrød jeg med et nik over til den tykke ,  « vi har en god time endnu til Korsør . » 
Han opgav øjeblikkelig ethvert forsøg på at få nærmere forklaring , lagde kinden mod lænet , lukkede øjnene , strakte sig , men følte ikke evne til at sove mere .  « her er varmt i de vogne , »  sagde ban bare . 
« ja , jeg tror desværre ikke , det går an at slå vinduet ned på begge sider , »  begyndte den smilende , ganske uopfordret ,  « for når man ser på røgen , er der dog ikke så lidt vind i dag , og — så vidt jeg ved , står der også i reglementet  .  .  . , »  han bøjede 

sig frem mod opslaget på kupévæggen ,  «  . . . jo , ganske rigtigt : såfremt blot en af de rejsende forlanger det , skal vinduet på vindsiden være lukket , og der tror jeg nok ( med næsten overhåndtagende , velvillig latter ) at jeg i fælles interesse må være den ene rejsende . » 
Den tykke havde med et sløvt blik fulgt linierne på plakaten .  « ja , »  sagde han og gabede . Så tog han sit cigarfuderal op og så ned i det :  « hin »  , — han gav sig til at føle rundt om i lommerne ,  « jeg syntes også nok før , jeg skar spidsen af en cigar  .  .  . » 
« og de samler måske oven i købet på spidser ? »  begyndte den anden , men afbrød sig selv og spurgte hjælpsomt :  « de skulle ikke have lagt den tilbage i p'uderalet igen ? » 
« nej , det er jo netop der , den mangler . » 
« de puttede den vist i deres yderlomme , »  sagde jeg så . 
Cigaren blev fundet ; den var knækket . 
« den kan s'gu ikke helbredes  .  .  . »  , han ville kaste den ud ad vinduet . 
« tror de ikke , det var bedre at lægge den i det lille askebæger på kupédøren , »  greb 

den forbindtlige ind ,  « ja , ikke fordi det gør noget , men , om jeg ikke tager meget fejl , er det vistnok strengt taget forbudt at kaste noget ud på banelinien . » 
« å , skidt , »  sagde den tykke og verfede cigaren . Så tændte han en frisk og gnikkede øjnene . Den tjenstvillige var der øjeblikkelig med Avisen :  « ønsker de ikke at læse den Avis ? » 
Manden tog ganske viljeløs det , man gav ham , slog bladet ud , bakkede på sin cigar og lod øjnene løbe hen over papiret . 
Avisens ejermand vendte sig mod mig :  « de skal måske langt ? » 
« jeg skal til Tyskland ! » 
« se , se ;  .  .  . ja , jeg ved ikke rigtig , hvor langt jeg når i år ; foreløbig bliver det vist kun i Danmark , for , som jeg så lidt har sagt , man kender alt for lidt til sit eget fædreland ; jeg har været i Berlin og Dresden og for nogle år tilbage ved skæralid i Sverrige , i fjor ledsagede jeg den gamle Fru elverud ude på Vesterbro til tonsåsen ; men i Jylland har jeg kun været en eneste gang , til den store almindelige sangerfest af alle landets industrielle 

og merkantile foreninger i Århus for to år siden  .  .  . jeg ved ikke  .  .  . »  han listede en ny visitkortbog op af vestelommen ,  « måske jeg må have den ære ? » 
« mange tak ! »  der stod k . F . Jørgensen , cand , farm . på kortet . 
« jeg har fusket lidt på forskellige måder i kemien he , he  .  .  . De har måske i alt fald hørt tale om k . F . Jørgensens skriveblæk ? » 
Jeg beklagede , ikke at have hørt om blækket , heller ikke havde jeg kort hos mig , men jeg hed da sådan og sådan . 
Navnet var ret almindeligt og ikke meget oplysende , men hr . Jørgensen smilede interesseret . 
Jeg turde dog ikke spørge ham , om han måske før havde truffet andre af samme navn , men det varede kuri halvanden minut , førend han selv sagde :  « jeg gik i klasse i Roskilde med en — og han nævnede mit navn — senere forretningsmand i Odense ; men navnet er jo ikke så ganske ualmindeligt , så det er rimeligvis ikke nogen slægtning af dem .  .  . skønt det er for resten mærkeligt , at det dog tit og mange gange kan være familie  .  .  . » 

.  .  . Kort efter var vi i Korsør . — 
på dampfærgen gled jeg fra ham imellem de mange rygge og slap ned i spisesalonen , hvor snart alle pladser om mig blev optaget . Efter at jeg , med øjnene kun rettet på de allernærmeste , havde stillet min sult , vovede jeg at se ud over bordet . Der sad min skriveblæksmand et godt stykke borte og konverserede på det livligste en ældre , hvidskægget herre , der så ham stift ind i øjnene uden at kunne få et ord indført . 
Oppe på dækket banede han sig bagefter vej hen til mig , med undskyldninger til højre og venstre ; udtrykket i hans ansigt var venlig bekymret . 
« de må virkelig meget undskylde , at de blev borte for mig , »  sagde han ,  « jeg holdten plads til dem i salonen , så længe det på nogen måde var mig muligt ; men jeg kunne slet ikke opdage dem nogen steder , og så kom der en ældre herre  .  .  . det viste sig for resten at være en slægtning langt ude af mig : jægermester høj-hansen , birkegård  . . . jeg ved ikke , om jeg må forestille dem for ham  .  .  . »  han så søgende omkring sig , men så var 

den ældre jægermester mærkeligt nok forsvunden , og medens hans pårørende ledte efter ham , lykkedes det mig at retirere om bag rygesalonen . 
Siden efter så jeg min rejseven endnu en gang , agterude , ved flagstangen . Der havde han ladet stewarten bringe sig et franskbrød , som han stod og kastede stykker af ud til må-gerne , der i store sværme fulgte efter færgen . Han var omgiven af en mindre klynge herrer og børn , for hvem han fortalte og demonstrerede , med ansigtet lysende af tilfredshed . Til sidst var der kun et par halvvoksne drenge tilbage , som han underviste i at smide brødstumper på den rigtige måde ud til fuglene . 
Jeg fandt mig en plads på fordækket , hvor nogle stilfærdige bønder gik frem og tilbage og røg på deres piber ; konerne sad alle sammen i en lang række på en bænk med ryggen mod vinden . Vejret var strålende : vandet gnistrede af sol ; alt hvidt , fra mågerne til fiskerbådenes sejl , skinnede og lyste ; de røde Tage i Nyborg virkede som nye farver i en farvelade . Og der blæste en frisk vind , som fik alt det blanke til at spille , 

gjorde det levende og uroligt ligesom dampskibsrøgen , der fusede tæt og kruset ud af skorstenen for så at spredes og blive flænget og udtyndet , indtil den til sidst hvilede som stumperne af et gennemsigtigt slør på damperens vej . 
Jeg havde , medens jeg røg på en rigtig god cigar , den fornemmelse , som vi menneskebørn jager efter på så mange måder , følelsen af ikke mere at tænke , men blot være gået helt op i stemning . Jeg følte mig så let , glad , veltilfreds og så søvnig . 
Straks ved ankomsten til Nyborg fik jeg fat i en konduktør , og medens toget raslede igennem Fyen , lå jeg alene i en kupé , med de brungule Gardiner trukket til for solen , tasken som hovedpude , støvlerne under sædet og sikkert et saligt udtryk i min slummer . 

nattoget fra Kolding kørte af sted med mig . Jeg kunne godt uden at have overanstrengt mig være taget lige igennem til Hamborg , men var dog bestemt på at blive liggende tolv timer over i Vamdrup . 
Hermed hang det således sammen . 
En dag havde jeg skullet se noget efter i en geografisk håndbog oppe på universitets-bibliotheket og faldt hen i den , som det så ofte går en med et leksikon . Det var netop i bindet med  « v »  , og mens jeg kiggede rundt omkring i bogen , kom jeg til artiklen Vamdrup . Der stod en længere beskrivelse citeret :  .  .  .  . Oase midt i hedens sand  .  .  .  . rivende tilvækst  .  .  .  . Grænsen mellem de to riger  .  .  . Mere behøvedes ikke for at bringe en hel mængde slumrende barnefantasi hos mig i bevægelse , og medens jeg bladede videre over 

Vejle og smækkede værket i , var den allerede kommen i fuld drift : næste gang , jeg rejste ud , skulle det gå over Vamdrup ! Ganske vist lå der bag i mit hoved en modnere bevidsthed om , at det dog i grunden kun havde været nogle ord , til hvilke der knyttede sig gamle forestillinger ; men jeg havde nu så lidt tid den dag , at jeg ikke kunne holde mine tanker længere ved sagen , og brød mig egentlig heller slet ikke om at arbejde den nærmere igennem . Min indbildningskraft var bleven sat i virksomhed og en plan lagt , som i ledige timer ville underholde mig og føre flere med sig , der altid kunne være lige så gode som så mange andre . Det gjaldt blot om at blive ved at være interesseret , forventningsfuld , spændt for så måske engang at opleve en skuffelse og — more sig’ over skuffelsen . — 
jeg havde småsovet i kupéen , med en ubestemt fornemmelse af flere gange at være vågnet op og have stirret frem i et begyndende dagskær ; nu så jeg det fulde , kolde lys på de brune , fedtede hynder , der tog hel glans under det ; en herre lå og 

sov lige over for mig , ganske askegrå i ansigtet . Jeg slog vinduet ned og stak hovedet ud , luften føltes næsten som en kold , våd klud på min pande . Markerne var ganske tomme ; der stod et steds en trillebør med et par skovle , de så ud , som havde menneskehænder ikke rørt dem i umindelige tider og skulle aldrig mere komme til at røre dem , ingen fugl pippede , der lød intet hundeglam , det eneste levende i landet var vort lange , bugtede tog . 
Noget borte så jeg et stationstag , som vi med fuld kraft kørte hen imod , vi passerede i samme fart de nedløbende render for enden af bygningen , standsede næsten med et eneste ryk , og lokomotivet hvæsede damp ud til begge sider , så der slog en tåge op imod murværket . 'kupédøren blev i samme nu smækket op , der løb jernbaneembedsmænd og postmennesker imellem hverandre med den størst mulige hurtighed , hjulene peb på de små bagagevogne og postkarrerne , jeg slap frem imellem dem og ud på perronen , der blev givet en kort ordre , som lød højt igennem , signalklokken slog an , et hvin fulgte , og det 

gennemgående iltog for videre med en fart , så det på få sekunder blev helt forkortet og lignede et kautschuklegetøj , der er bleven trykket fladt i ens hånd . 
Da jeg vendte mig , var alle embedsmænd ligesom slugt op af huset igen , og der var ikke en levende sjæl mere , kun åbne døre gennem venteværelset ud til landevejen . 
Fraspændte diligencevogne og tomme pak-børe stod stillet om bag stationen , jeg så ud over livløse marker , gik langs nogle havegærder , de lave huse var lukkede og stumme . Jeg kom ud på en gade med iljulspor i vejen , men der var intet endnu , som tydede på , at der også denne dag ville komme færdsel af mennesker og dyr , det kunne lige så godt være uddøet alt sammen uden at ville vågne mere og jorden som en anden måne bestemt til at dreje sig omkring i verdensrummet , blot med mig som eneste levende væsen tilbage ! 
Jeg standsede foran en stor , gul stenbygning , der kunne se ud til at være et gæstgiversted , ruskede i den aflåsede dør , uden at noget kom til syne , kaldte , kiggede op og 

ned ad huset , gik så den anden vej , fandt et hul i det levende havegærde , brød igennem og stod foran ganske det samme syn , set bagfra : en nøgen murflade , døde vinduer , ingen røg , ingen lyd , intet spor af liv ! I mørke finder man det ganske naturligt , at alting tier ; men ved højlys dag , når man  . kan se lige til støvet , der ligger på bordet indenfor de lukkede vinduer , gør det et indtryk , som vandrede man rundt i Grimms eventyr ! 
Da lød en stemme lige i min nærhed , og jeg vendte mig mod et menneske af denne verden . Det var en gendarm . 
Han gjorde yderst venligt honnør :  « de vil måske ind til Pedersen ? »  sagde han . 
« til Pedersen ? » 
« ja , jeg mener gæstgiveren — det er gæstgivergården .  » 
Jeg takkede , og han gik hen til et af de lukkede vinduer , som han øjensynlig kendte nøjere til , smækkede det op ved et ryk med neglen og råbte ind :  « der er en rejsende , Pedersen ! » 
Man hørte inde fra et dumpt brøl og en plasken af bare p'ødder på gulvet ; lidt efter 

kom en forsovet mand med røde øjne ud i skjorte og benklæder med selerne hængende ned bag til . Og mens spurvene begyndte at pippe , kom jeg lysvågen i en for kort seng med udsigt til et tapetpapir af p'arve som kugleblåt og fyrretræs skab , stol og servante . Mærkeligt nok varede det alligevel ikke længe , før jeg sov ind . — 
da jeg , et godt stykke højere op på dagen , spadserede om i Vamdrup og ventede på eftermiddagstoget til Hamborg , gik jeg bestandig med min bog fra universitetsbiblio-theket i hovedet . 
.  .  .  . Oase midt i heden  . . . .  ! Der er ved ordet oase straks det mislige , at man uvilkårligt kommer til at tænke på palmer ; men selv efter at de er kommen vel ud af hovedet , bliver der dog altid et indtryk tilbage af noget saftigt grønt og smilende i modsætning til et goldt øde , der omgiver det på alle sider . Men jeg gik lige til -vamdrups yderkanter og så ikke andet i jiele synskredsen end jævne kornmarker og kartoffelmarker uden nogen særlig yppighed og uden noget afskrækkende hedeland omkring , det 

måtte vist gå mere gradvis for sig med den overgang til ørken . 
.  .  .  . rivende tilvækst  .  .  .  .  ! Ja , jeg tror manden på hans ord og indrømmer , at tilvækst jo ikke ligefrem er sådan noget , man kan stå og se på , men når man har læst om en by , selv om det er en landsby , at den er i rivende tilvækst , gør det dog et noget nedslående indtryk på en at promenere i dens Hovedgade og skulle blive glad over at se et par bønder komme trækkende med en ko ; jeg gik flere gange op og ned ad strøget og ind i sidegaderne uden at opdage noget som helst andet , end hvad man ellers ser i en af vore stille danske landsbyer — naturligvis . 
Så drev jeg ned imod stationen  .  .  .  . livlige samkvem mellem de to nabolande  .  .  . ! Det var i middagstiden og imellem to tog , solen brændte godt , bag et vindue mod perronen så jeg en enlig herre sidde i skjorteærmer og skrive , nogle arbejdere læssede kul af fra en transportvogn , lidt længere ude på jærnbanens grund hørte jeg svin grynte . Der gik en hundrede stykker og rodede inde i en 

stor fold , på indhegningen sad en ung mand i toldmedhjælperuniform med dinglende ben og røg på en shagpibe . 
« det er tyskere , »  sagde han med et blik mod svinene ;  « de har svinepest dernede , så nu venter vi på dyrlægen til dem ! » 
Javel , tænkte jeg  .  .  .  . betydelig com-merciel forbindelse  .  .  . ! Jeg gav mig i snak med den unge mand , forhørte mig om , hvor længe han havde været i Vamdrup og lignende . 
« her er vel en del liv hernede ? »  endte jeg . 
Det unge menneske så forbavset på mig :  « nej , «  sagde han .  « det eneste er , »  tilføjede han lidt efter ,  « når vi engang imellem tager op til Kolding ; jeg ved ikke , om den herre kender Haunstrups hotel  .  .  .  . » 
Der var mig noget desillusionerende ved tolderen , og jeg forlod ham for at se toget gå vest på . 
Omtrent et kvarter før afgangstiden dukker der et slags restauratør frem i 3dje klasses ventesal og stiller tre forskelligt farvede slags brændevin og en lang kasse cigarer ud på disken , lidt efter kommer gendarmen og giver sig til meget fredsommelig at spankulere frem 

og tilbage , yderst krigersk udrustet , med sabel og revolver i ny sælhundeskindstaske . Bønderne begynder at fylde perronen og venteværelset , de har kasketter , gult farvede naturstokke og solide piber ; en fanøkone med to småpiger står ved billethullet og får penge igen . Både moder og børn bærer nationaldragt , håret er skjult af et mørktfarvet hovedklæde med snipper , de lange kulørte skørter falder i dybe f'older og står stift ud over solide underklæder , pigebørnene er klædt på ganske ligesom den store . Det er helt underligt at se disse småbitte madammer på en gang give sig til at hoppe og springe omkring med nogle almindelige kortskørtede og bararmede tøsebørn . 
Såsnart toget er borte med passagererne , forsvinder restauratør" , gendarm , funktionærer lige med det samme . Stationen blusser som et blinkfyr op i virksomhed for et øjeblik efter at falde ganske i ro igen . 
En times tid efter vågner den på ny i anledning af toget syd fra . Der bliver slået nogle barrierer op , og toldembedsmænd med bredere og smallere guldtresser viser sig på 

perronen . Toget kommer ; de ikke meget talrige rejsende passerer gennem toldkontoret , tyske jernbanekonduktører siger god dag ! til nogle danske kolleger , og danskerne guten tag ! til dem på lignende måde , som når vi i København omgås malmøboerne ; det er i grunden det hele . Og så er der dog en egen stemning i det ud over den smule forøgede trafik og fremmede uniformer ! Her får manden fra håndbogen for en gangs skyld ret . 
Jeg er gået nogle skridt bort fra stationen og ser ind i det land , hvorfra de fremmede dragter og det fremmede sprog er kommen farende pr . Iltog : det er dansk i hver en fold af sit jordsmon . Jeg vender mig , ser omkring til alle sider : overalt det samme ! Og jeg ved , at kommer jeg de skridt ud over mærkepælene , så er høstfolkene , som arbejder derhenne , danske og deres hjem dansk , men tyske er de sort-hvide pæle , der er bleven rejst med vold  .  .  . 
Der svirrer allehånde tanker igennem mit hoved , da jeg kort efter sidder i det syd-gående tog . For hver en station , vi standser 

ved , fyldes min 3dje klasses kupé med bønder , lige så jyske i sprog og snit som dem , jeg forlod på den anden side grænsen , og få øjeblikke efter viser den flade preussiske kasket og sort-røde uniform sig ved vinduet :  « die fahrkarten , bitte ! »  — og alle danskerne rækker , ganske uden at tænke over det , manden deres billetter . 
Dette indtryk gør mig nervøs . På stationsbygningerne ser jeg fortyskede danske navne ; midt i vort modersmål , der lyder overalt under togets ophold , høres tysken skære igennem i kommandotone , gendarmen med pikkelhue på baner sig vej mellem danske , vadmelsklædte bønder . 
Så ofte man tager den anden vej ind i Tyskland , over gjedser—warnemunde , er det en glæde at se det 'gennemført ensartede og fremmedagtige , som møder en straks ved første blik : den tunge , monumentale toldbygning og de stramme toldassistenter med kårde i langskødet frakke , banefunktionærernes militære holdning , der svarer til publikums præcise p'orretningstone overfor dem ; man får øjeblikkelig et fængslende indtryk af en energisk 

og dygtig nations fortrinligt tilpassede institutioner . På turen gennem Nordslesvig skurrer de uforsonede modsætninger en i ørerne . 
Jeg begynder næsten at ærgre mig over mine sønderjyske bønder også . De er i jævn , ligelig stemning , ler til hverandre og snakker almindelig , hverdagsagtig tale : om hvorledes høsten tegner , hvornår de har talt med ham eller hende . Hvor meget jeg så også siger til mig selv , at det dog er vel naive forestillinger , min hjerne tumler med , finder jeg det alligevel lidt besynderligt , at disse mennesker er i et så ligeglad humør . Jeg kommer til at erindre min forbavsede harme som lille dreng , da jeg så et af vore slagne regimenter komme hjem fra krigen med vant musik ; i mine barnedrømme havde der stået noget som dødsstilhed og flor om fanen . Og på lignende måde kunne jeg nok have ønsket mig disse sønderjyder noget mindre talende , lidt mere som man tænker sig et folk i sorg . Det er med et vist velbehag , at mit øje søger en ung pige på 23—24 år , der sidder i sit kupéhjørne uden at mæle et ord til nogen ; da den tyske Schaffner for 

langer hendes billet , lægger jeg mærke til , hun rækker ham den ganske stiltiende . Jeg finder hende smuk trods de ganske tarvelige træk . 
Vi kommer forbi Tinglev og hører nu allerede betydeligt mindre dansk på stationerne , samtidig begynder min kupé at tømmes , og det varer ikke længe , førend jeg er alene med den sønderjyske pige . Jeg har lyst til at tale med hende , men søger efter en indledning ; hun synes mig at være bleven endnu mere fordybet i sig selv , som hun sidder ubevægelig i sit hjørne med et sørgmodigt udtryk i øjet . Endelig , ikke langt fra Slesvig , rejser hun sig med et , vore blik mødes . 
« is’ das schon Schleswig ? »  siger hun på ægte hamborgertysk . 
Det svimlede en smule for mig , jeg hørte endnu en del tyske lyde om , at hun skulle til miillers hotel , hvor hun var fæstet som stuepige . Hun var urtysk ! 
Jeg var midt imellem le og græde og i grunden væmmeligt flov . Så uhyggeligt nær lå altså udtrykkene for melankoli og køre-dvaskhed ved hinanden , og så uforbederlig en æsttetiker var jeg selv ! Der havde jeg 

været patriotisk bevæget overfor en døsig tysk tjenestepige , men de sunde danske bønder nordpå havde jeg taget deres munterhed og gode lune ilde op . Så langt burde jeg da i hvert fald kunne være kommen bag det rent kunstneriske indtryk , at jeg havde gjort mig klart , hvorledes disse jævne bønder nu snart i tredive år var bleven ved med naivt og inderligt at holde det fast , som også for mig var det højeste gode , mit livs ånde : vort danske sprog . Og skulle man ikke netop være tilfreds over , at de kunne lade , som om de fremmede ikke eksisterede omkring dem , men glæde sig over sol og mennesker og snakke op derom i deres modersmål ! Og troede jeg i grunden , de ville have forstået at bevare dette sprog , om de ikke just havde taget det hele så ganske ligefrem , men været nogle dybt reflekterede individer , der i fortvivlelse måske ville ladet det falde ! 
I Slesvig bliver jeg min uægte landsmand-inde kvit . Hendes stuepigedannede adieu ! besvarer jeg næppe . Jernbanestationen er fuldstændig tysk , en mægtig , rød , praktisk indrettet bygning ; ved den store buffet serveres 

pølser og øl , preussiske officerer kommer hurtigt gående gennem ventehallen med sabel-dupskoene hoppende mod fliserne . Vi kører videre og får et pragtfuldt panorama af fjorden med Gottorp slot på den modsatte side . Det hele tager sig ud som et opslået blad af en kæmpemæssig billedbog , slottet har lys på alle ruder . 
Solen er ved at synke . For det modsatte vindue i kupeen står dens guldskinnende Skive i en næsten skyløs luft . Jeg tænder en cigar og føler tankerne langsomt svinde af mit hoved . I rummet foran mig svæver et fint kornet støv , der bliver glimrende gyldent i sollyset , jeg foresætter mig at ville studere det og se , hvor solen efterhånden kan gøre striberne mere brunrøde og brændende i tone . Men banestrækningen * slår hurtigt nogle bugter , der bringer støvet ud af solstrålernes lige vej ; jeg må nøjes med at lade blikket følge de stykker himmel , som farer mig forbi , og se deres farver skifte , alt eftersom vi kommer nærmere mod aften . 
Rendsborg ligger med volde og blanke grave oversvømmet af pragtfulde røde , vio 

lette og grøntgyldne toner . Der er høje træer på voldene , jeg kan se borgere spadsere aftentur , lige udenfor byen kommer et pionerkompagni gående uden fodslag hjem fra øvelsen , kaptajnen rider på sin hest langsomt i spidsen ; en anden afdeling ligger endnu spredt i terrænet , og folkene arbejder med hakke og spade . Soldaterne ligner på den lange afstand sirlige små dukker , man kan ikke høre spaderne skære i jorden eller slaget af hakkerne , overhovedet ingen lyd ; by , volde , grave , figurer , alt sammen tager det sig ud som det fineste , nydelige lille legetøj . 
Jeg kommer til at tænke på et mekanisk kunstværk , som var min tidlige barndoms højeste fryd ude i tivoli . Det fremstillede slaget ved solferino , og der foregik de grueligste scener . Franskmænd borede bajonetten ind i østerrigere , rytteri kom farende hen over valpladsen , kanoner blev erobrede eller fornaglede , men alt sammen uden en lyd . De små bajonetter blev med regelmæssige mellemrum stødt i og trukket tilbage , dukkehænderne hævede og sænkede sig regelmæssigt med 

flammeren til fornagling af kanonerne . Jeg mindes den vidunderlige tålmodighed , med hvilken min bedstefader svarede på mine endeløse spørgsmål om slaget , og hvem der havde været taprest , og om franskmænd og østerrigere overhovedet var lige så tapre som de danske  .  .  . 
Først da vi holder ved en større landstation , lægger jeg rigtig mærke til , at det er mørkning og der er tændt lygter . En rejsende kommer ind i kupéen , klokken kan vel være hen ad ti , og jeg begynder at længes efter at komme i hus . På det næste holdested står den p'remmede af uden at have mælet et ord , og der kommer ingen ny ind ; det ville snart være ganske rart at se mennesker om sig igen og høre dem snakke . 
Dette ønske får jeg opfyldt en station før Altona , og det til gavns . Kupéen fyldes på en gang til sidste plads af et højrøstet selskab vimse unge damer og herrer uden bagage , blot med stokke og paraplyer . De har gjort en udflugt på landet og skal hjem . I Altona vrimler de ud , men bliver straks af 

løst af andre . Der er en stor mængde mennesker på perronen , råben og jagen for at komme med toget . Kupéen bliver overfyldt . 
Få minutter efter er jeg i Hamborg . 

mit hotel i Hamborg hørte ikke til de første klasses . Det var blevet mig anbefalet af karlen på et større hotel , hvor jeg forgæves søgte om værelse ; jeg antager , værten har hørt til hans gode venner . 
Værtinden erklærede senere en dag , at hun sørgede naturligvis for udmærket mad og alt andet godt i sit hotel , men det , hun først og fremmest holdt på , var en pinlig renlighed i gæsteværelserne ; det var hende ikke muligt at finde sig i piger , som ikke kunne gøre fyldest i så pienseende , for hun var oprindelig af hollandsk familie — gammel hollandsk f'amilie . 
Jeg vil nu ikke antage , at renligheden i mit værelse kunne forekomme noget menneske pinlig , men den gik i hvert tilfælde an ; for resten lå det på anden sal til gården , og 

mage til den skidne baghusvæg , der ragede op som udsigt 3—4 favne fra mit vindue , skulle man sikkert lede længe om . Princippet om den pinlige renlighed var absolut ikke udstrakt til korridorerne og trappen , hvor farverne i tapetpapiret var helt ædt op af smuds , og man ikke uden at blive kulsort om fingrene kunne gå hen og smække et vindue op for at få en lille smule frisk luft ind . Pigen hævdede iøvrigt med bestemthed , at der kom blot meget værre luft udefra , og det kan såmænd gerne være , hun havde ret . I hele huset var ingen af dørene rigtig i vage , de måtte alle hæves lidt ved dørgrebet , når man skulle lukke op .  « det ligger i , at grunden synker , »  forklarede værtinden med en hovedrysten ,  « og så skal vi jo også netop til næste år have vor store generalreparation —' om gud vil ! » 
Jeg er bange for , at denne overlegne vilje endnu til dato ikke liar stillet sig velvilligt overfor generalreparationen ! 
Fruen var svær og trivelig og havde sin plads bag buffeten i gæstestuen med dens opdækning af skinke , pølser , roastbeef og så 

videre . På alle bestillinger fra den lille , halvvoksne opvarter , svarede hun med et imødekommende ja—al , rejste sig og skar med fagmæssig færdighed stykker af med en lang , blank kniv . 
Den lille spinkle vært sørgede mest for cigarer til gæsterne , ellers skrev han regninger ud ved et skåret skrivetøj og med en mappe som underlag , der var sendt ham som nytårspresent af det bryggeri , han fik sit øl fra . Plan var yderst fredelig og snaksom og interesserede sig for geografi ; mig udspurgte han særlig om nordpolsfarterne og Grønland , som han lod til at formode , jeg havde nærmere kendskab til , men tilstod for resten i en undskyldende tone , at hans ganske særlige interesse , det var rigtignok Afrika og opdagelsesrejserhe dér , han havde såmænd selv udtænkt en måde , på hvilken de bedre kunne bringe bådene op over katarakterne , og en tekniker fra polyteknikum havde sagt , han risikerede ikke noget ved at sende sin plan til Stanley eller Wissmann . Men endnu havde han ikke gjort det , for , som hans kone sagde , 

han havde jo ikke andet ud af det , end at de andre kom og tog æren for det . 
Han gik helst op og ned i skænkestuen , dér , hvor solen faldt , med hænderne under skøderne og små bemærkninger til gæsterne ved de forskellige borde , yderst skikkelig . Men aldrig har jeg hørt noget menneske bande og sværge så dyrt , som den lille tynde mand , når han om aftenen spillede sin skat med konen og to å tre stamgæster . Han slog begejstret trumferne i bordet med slag med knoerne , så jeg første gang oppe på mit værelse troede , at de bankede små koteletter nede i køkkenet ; og de dårlige kort blev smidt til med endnu stærkere slag af ærgrelse . Så fulgte efter hver omgang den ivrigste forklaring af begåede fejl eller store finesser , alt sammen under ivrige kast med hovedet , hastig drikken øl af kruset , som han vist satte de hundrede gange til munden , førend det blev tømt , og forvirrede blik op til uret efter hvor længe de endnu kunne blive ved at spille . 
Straks den første morgen drak jeg min kaffe i gæstestuen og snakkede med mand 

og kone , medens opvarterdrengen i kort , sort trøje gik diskret rundt med viskestykke i hånden og lyttede . Stamgæsterne kom enkeltvis ind til et glas øl , når deres vej faldt forbi , og blev modtaget med lydelige glædeshilsener . Når fruen først i korte , klare spørgsmål havde fået forhørt sig om vedkommendes plus kones og børns befindende , kom værten lidt efter , med hænderne under skøderne , hen til gæsten , som havde taget plads , og spurgte i sin stille , venlige tone videre eller fortalte lidt nyt , han havde hørt . Da jeg skulle ud i byen , var jeg nær aldrig bleven fri for al hans tjenstagtighed ; jeg blev nødt til at angive et bestemt sted , jeg ville hen , for jeg indså , det begreb han aldrig , at jeg kun ville drive . Og derpå fulgte uendeligt detaillerede oplysninger om vejen dertil og særlig hvilke gader man endelig ikke måtte gå ned ad ; da jeg omsider begav mig på vandring , fulgte han barhovedet og med hænderne under skøderne med ud på torvet foran hotellet og råbte endnu et par gange efter mig , pegede og viste med fingrene . Jeg var lykkelig , da han til sidst ikke kunne 

se mig . Så fik jeg da lov til at slentre omkring uden mål og med , som jeg altid gør det den første dag i en fremmed by ! — jeg har ikke den orienteringssans , som nogle mennesker er så glade over , og gruer for at træffe sammen med den slags folk , der , efter at have været et par dage i en fremmed by , sætter deres stolthed i at kunne føre en den korteste vej derhen , hvor man vil til . Jeg spørger mig for og får lidt vejledning , har mærket mig et par kirketårne og nogle hovedgader , så går jeg af sted . Går jeg en omvej , ser jeg den med , og bliver det for sent til at nå , hvad jeg ville se den dag , tager jeg derhen den næste , jeg har jo ikke noget at haste efter ; hvis jeg havde det , var jeg bleven hjemme og ikke taget på rejse . 
Jeg har heller ingen hukommelse for veje . Her i Hamborg har jeg dog været før , men husker egentlig ikke en eneste af retningerne fra et sted til et andet ; derimod glemmer jeg aldrig selve stederne , jeg har set , hvorledes karakteren af gaderne var , på hvilken måde husene lå på en plads ; gadehjørner , butikker , 

holdepladser for drosker , alt sammen springer det mig i øjnene igen som gamle bekendte ansigter . 
Jeg står stille foran en større cigarforretning netop lige på et hjørne og vil sværge på , at det var der , Julius Halling og jeg for i o år siden købte vore sidste cigarer før afrejsen fra Hamborg . Vi var begge dengang lige i begyndelsen af tyverne og studenter ved Københavns universitet , da Halling arvede et møblement og en bogsamling efter sin onkel . Det var genstand for lidenskabelig drøftelse , hvad der skulle gøres med al den rigdom ; men efter at Halling havde suppleret sine to værelsers møblering på standsmæssig måde , blev hele resten sat ind hos en auktionsholder , der ville bringe det frem ud på efteråret som del af et  « finere indbo »  ; et større forskud var han meget villig til straks at udrede , og så tog Halling og jeg til Hamborg i påsken . 
Det allertydeligste billede , jeg har fra den rejse , er lombardsbriickc ved nat . Månen kom og svandt bag klattede hvide skyer , som var spredt over en stor del af himlen ; den 

lange , murede bro lå øde hen , blot en sjælden gang med en enlig drosche kørende langsomt over , så kom Halling og jeg med et par tyske commilitoner , hvis bekendtskab vi havde gjort på et langt tidligere standpunkt af aftenen . 
Når Halling var lidt fuld , blev han veltalende og stærkt videnskabelig , yndede at betjene sig af fremmede sprog og fremførte påstande , der ubetinget var noget paradoksalt turnerede . Som nu den aften ville han overfor tyskerne i et alt andet end parisisk fransk hævde , at der lod sig skrive en fremragende afhandling for privatdocenturen ved et hvilket som helst europæisk universitet om de forskellige ølsorter , vi havde drukket den aften , sammenstillede med de øvrige tyske . De skulle alle med omhu beskrives , derefter klassificeres efter fremspringende hovedegenskaber , hvorpå man gennem sammenligning og abstraktion skulle nå til at fastslå det virkelig ideale tyske øl , som i sig forenede alle de ægte typiske egenskaber for den nationale drik .  « og , »  føjede Halling til , med oratorisk hævet stemme , et blik over guldbrillerne og 

en malende håndbevægelse , der mindede stærkt om en daværende universitetsprofessor ,  « for at knytte livet til idéen skulle man da fastslå det bryggeri , hvis produkt kom idealet nærmest , og af dets besidder skulle man have en guldmedaille med videnskabens ugle på den ene side og bryggerens portræt på den anden samt frit øl for sig selv og sin familie indtil 15 personer — men ikke en eneste mere — »  her opløftedes stemmen med kathedermæssig myndighed —  « så-længe man levede ! » 
Den ene af tyskerne , som også havde fået en god del for meget af aftenens forskellige ølsorter , var videnskabelig indigneret over Hallings påstand og søgte svedende at finde vel begrundede indvendinger imod hans argumenter , så vidt 'han overhovedet var i stand til at forstå dem i det noget fantasifulde fransk , på hvilket de blev fremsatte . Vi standsede i hed disput midt ude på broen . Der brændte en lygte oven over et par kranse og bøjer til druknedes redning , og på en plade stod at læse indskriften : rettungsball . Med en af de pludselige overgange , som var 

Ballings specialitet , slog han på en gang over fra det lærde tonefald og udbrød med elegante galliske næselyd :  « Messieurs ! Voici une lanterne ! — Pas la lanterne de monsieur Rochefort , —monsieur Rochefort , Pas monsieur roquefort , qui n’est Pas un monsieur , mais qui est un fromage  .  .  . » 
« wie belieb’ ? »  spurgte den videnskabelige tysker , ildrød i hovedet og ganske forvirret . Men flalling fortsatte med stadig stigning  «  .  .  . pas la taterne de la liberté , de la gloire , du travail , de l’égalité — mais la lanterne du rettungsball  .  .  . ! Mesdames et Messieurs ! Voici un rettungsball , dansons ! Pas un bal champctre mais un bal sur la brucke ! Un bal pour les geretteten , pour les pauvres , pour l’humanité , pour la civilisation ! Madame ! »  — han bød den forbløffede tysker armen , og mens jeg var nær ved at få sting af latter , dansede vi en francaise med kædeture og alt andet tilhørende . 
Hver morgen når vi kom hjem i et højlyst værelse , stillede Halling sig med sit mest skinhellige udtryk midt på gulvet og fremsagde et lille morgenvers , enten : 

nu titte til hinanden 
de fagre blomster små  .  .  . 
Eller : 
dejlig er den himmel blå , lyst ( i stedet for lyst ) det er at se derpå  .  .  . 
Når han havde forrettet dette , trak han gardinerne for ,  « opdrog »  sit ur , som han på fortysket dansk kaldte det , og spankede gravitetisk i seng . På vejen kunne han da slå mig på skulderen og sige i en vemodig tone :  « tror du ikke nok , kære ven , at i aften gik den fløjels causeuse , muligen også selve dennes silkekvast med dobbelt forarbejdede fryndser ! I morgen bliver det vel katalogens : lille fuldt mahognitræs chiffoniére med tilhørende opsatsspejl — — . »  og jeg hører endnu henne 'fra sengen hans :  « sov godt , min rejsefælle ; jeg glæder mig til i morgen af din mund at få en pragmatisk fremstilling af denne dags og aftens begivenheder . Min egen hukommelse vil sikkert frembyde nogle huller . » 
Jeg ville så gerne have været i den zoologiske have dengang , men det var mig ikke 

muligt at få ham derud :  « hvor spredte , »  sagde han ,  « er ikke dine interesser ! Du vil se ville dyr og fiske ! ! — af dyr skal man blot interessere sig for tamme og kun , når de står på et fad foran en . Da kan zoologiske kundskaber være nyttige ; til f . Eks . at kunne dele en halv and har jeg ladet mig informere af medicineren Morten tersløv angående fuglenes benbygning . Men de ville dyr , som sår ikke og høster ikke og sjeldnere sankes på fade ! Hvor jordkrybende er dine interesser ! ! — du må erindre , at opgaven for vor rejse er at studere spiritus og mennesker . Jeg vil sige med Ewald , fiskerne , 1ste akt , en af linierne fra neden : 
husk , at det gælder menneskers dyreliv ( i stedet for dyre liv ) ! » 
— der var fortræffelige østers på den tid i Hamborg , og vi krøb af den ene og i den anden kælder for at lade skaldyrene svømme i porter eller rhinskvin . På østerserne kaldte Halling altid , førend han spiste dem , med kærlig stemme :  « venlige lille bløddyr ! Elskværdige skaldyr ! Gør dig trind og lind  .  .  . og kryb ind , forsvind ! »  og han lukkede 

kælent øjnene , medens de sank . Jeg spurgte ham , hvorfor han således lukkede sine øjne .  « jeg gør som odderen , »  sagde han ,  « i vølsunga-saga ; den sad ved elven , hvor Odin og Loke kom forbi , og spiste østers med lukkede øjne , fordi , står der i håndskriftet , den ikke kunne tåle at se , hvorledes det blev mindre ! » 
Efter en sådan østersnat , der havde strakt sig over den største del både af st . Pauli og det egentlige Hamborg , opdagede Halling , mens han reciterede sit lille morgenvers , at hans smukke ny visitkortbog var borte ; den måtte være gledet ud i en drosche eller glemt i et af de mange lokaler , som vi ikke mere kunne huske . Den indeholdt nogle fotografier med passende påskrifter af damer , der ikke strengt taget hørte til hans familie , samt Julius Hallings testamente , det han havde ladet opsætte som i8årig student og lige kommen fra provinsen . Det lød  .på , at hele hans lille formue skulle tilfalde Københavns universitetsbibliottek . For at , som han sagde , enhver tvivl skulle være udelukket om , hvem de fikse damebilleder tilhørte , havde han i lommebogen yderligere efterladt ca . 100 

splinternye visitkort med : Julius Halling , stud . mag . , København . — — 
jeg kan ikke bare mig for at le højt her på Hamborgs gader , hvor jeg går og tænker på min gamle ven . Jeg må tilbage og ind i cigarbutikken igen . Jo , det er den samme , lige så flunkende nymalet og forgyldt som dengang og med netop den samme ekspedient , der blot er bleven noget mere grå ved ørerne ! Her stod vi vor sidste time i Hamborg . Egentlig havde vi tænkt at udstrække turen endnu et par dage , men ved kasseeftersynet om formiddagen gjorde Halling et par betænkeligt store øjne bag brillerne og vuggede nogle enlige guldstykker i hånden :  « det er gyngeskamlerne »  , sagde han ,  « de to håndbroderede gyngeskamler , katalogets absolut sidste nummer »   ! Returbilletterne havde vi jo , og der blev nu lagt penge hen til fortæring og drik på rejsen ; så snart vi var i København , kunne vi klare os igen . Halling gjorde den rigtige betragtning gældende , at da han utvivlsomt blev søsyg på hele turen kid—korsør , kunne der tilstås ham en så meget rigeligere konsum af drikkevarer fra 

Korsør hjemefter , der blev desuden beregnet bøf , spejlæg o . s . v . , og efter at vi havde betalt på hotellet og med to konstitutionelle kongers huldsalighed og et venligt ord til hver især var skredet forbi en række drikke-pengegridske opvartere og piger , havde vi 6 reichsmark og 20 pfennige tilbage . Vi var noget i tvivl om , hvad vi skulle bruge dem til i den halve time , der var igen ; thi med hjem turde de ikke komme , kursen var i stand til at være faldet i mellemtiden , og kursfald havde vi altid hørt skulle være noget ganske forfærdelig ruinerende . Så mente Halling , efter at forskellige forslag var forkastede , vi burde for de penge købe os to cigarer . 
Jeg så lidt på ham :  « 6 reichsmark 20 pfennige ! » 
« jeg antager , man til den pris vil kunne få dem tålelige , »  mente Halling ,  « flamborg skal have passable oversøiske forbindelser . »  — 
og vi kom ind i den fine cigarbutik . Halling skred løs på en ekspedient , der med forekommende mine spurgte om hans ønske . 

« ha—ar de en  .  . rygelig cigar ? »  spurgte han med et smaskende tonefald . 
Jeg drejede mig brat og så mit eget stærkt fortrukne ansigt i et spejl i den anden ende af lokalet ; jeg bemærkede også ekspedientens en smule pikerede mine og hørte verdensmandens lidt kølige betoning i det korte :  « til hvilken pris ? » 
Der gled et livstræt smil over Hallings læber :  « vi kunne måske se nogle prøver ! » 
Den anden greb op på en hylde :  « her er en ægte til 30 mark et hundrede , »  sagde han med nogen vægt på tallet . 
Halling greb kassen , løftede den op til næsen , snusede , rystede svagt på hovedet og rakte den med et døende smil til mig ; jeg stak også næsen til , rystede lidt på hovedet og rakte ham den igen . 
« de har dem ikke bedre ? » 
« jo , hvis den herre blot ville sige en pris . » 
« vil de vise os en anden , men adskilligt bedre prøve , »  sagde Halling i et mildt bebrejdende tonefald , som til skolebørn , der ikke kan forstå en lektie . 

ekspedienten benede med nogen arrigskab i fodsålerne op ad en lille trappestige , han slog hastigt to kasser op for os på disken . 
« her er en til 75 og en til 125 ! » 
Halling tog den til 125 , stak næsen ned , snusede , smilede ganske opgivet , rakte den til mig ; jeg gjorde ligeså og skød den hen til ham igen . 
« de har dem ikke bedre ? — måske hvis principalen selv var hjemme ? » 
Ekspedienten var lige ved at sige noget , men forsvandt og kom lidt efter tilbage med nogle cigarer , som han pakkede ud af silkepapir for os :  « her er den dyreste , som vi overhovedet fører , »  sagde han i en stærkt bekæmpet tone ,  « den koster 300 pr . 100 . Ønsker de herrer måske et hundrede ? » 
Halling stak næsen ned , snusede og smilede ligesom før , rakte cigaren til mig . 
« og de har dem virkelig ikke bedre ? » 
« nej , »  sagde ekspedienten , højrød i hovedet af arrigskab . 
Halling skar spidsen af en og indbød med en træt håndbevægelse mig til at gøre det samme ; vore blikke mødtes . 

« ja , »  sagde han med en undskyldende gestus ,  « det gør mig ondt , at vi skal ryge de — kålblade ! » 
— på det næste hjørne højere op i gaden tror jeg nok , hamborgerne mente , de havde et par gale mennesker for sig , for vi stod og holdt på hinanden af latter , og cigarerne til de 3 mark stykket havde vi nær tabt ud af mund og fingre , sådan rystede vi under den . 
Kære gamle ven med dit skarpe hoved og barokke vid , jeg tænker på dig med taknemmelig erindring , medens jeg springer op i en drosche for at køre ud til den zoologiske have , som du på ingen måde ville give mis' lov til at komme i ! 

engang var jeg med en såkaldet dyreven i en zoologisk have , og det skal aldrig ske mere ; for man hørte ikke andet end idet indignation over de sørgelige vilkår , under hvilke fri , ville dyr her var anbragt . 
Den mand var det , tyskerne kalder for en  « spassverderber »  . Han mindede mig om en jævnaldrende , tyveårig kammerat , jeg i sin tid havde , og som bag på sit portræt havde skrevet de musset'ske ord :  « i faut souffrir encore aprés avoir souffert ! »  vi spadserede en dag sammen i det skønneste vejr , og jeg udtalte min glæde over luft , træer , jord og det alt sammen .  « og du tænker ikke på »  , sagde han så ,  « at hvert et græsstrå gemmer en lidelse ! Insekter , dyr , mennesker sulter , hader og forfølger hverandre ; i hvert sekund , solen skinner , tilintetgøres millioner ! » 

jeg kan nu ikke gøre ved det ; men når jeg føler mig glad og lykkelig , og mit øje fryder sig ved skønhed , så er det mig ikke muligt at svinge mig op til medfølelse med de myrer og mider , som min glade fod måske træder ihjel med det samme . Og når jeg sværmer for smukke skind og holder af at studere dyrenes bevægelser , så kan jeg ikke give mig til at sørge over , at giraffen , der løber rundt på en plads som torvet i en jævn provindsby , rimeligvis savner Afrika , eller tro på , at sælhunden med sine pudsige kolbøtter tæres hen i længsel efter Nordhavet ! — 
Hamborgs zoologiske have er stor , smukt anlagt og let at finde rundt i . Jeg går omkring som på en malerisamling , man kender , og søger mig de genrer ud , jeg sætter mest pris på . Der er frem for alle flodhesten . 
Først troede jeg , den var død , og ingen ny anskaffet , for der var ikke det mindste at opdage af den , hverken over eller under vandet i dens bassin . Men en af dyrevogterne begyndte , efter min forespørgsel , at slå med en stok på tremmerne , fløjte og med slesk stemme kalde og kalde , indtil der lød en 

lyd , som når et risleapparat bliver sat i gang på tteatret . Et uhyre , hårløst hoved med vandet drivende fra sig , sløve , frem-væltende øjne og en blød , savlende flab hævede sig langsomt i vejret . I samme øjeblik stormede folk til fra andre havens kanter . Uhyret åbnede gabet ; der sad stumpede , uregelmæssige , gule tænder derinde og lå en tyk blålig tunge fladt bredt ud . En lille pige brækkede sparsommelig et stykke sukker i to mindre stykker og kastede det ene ind i flaben , det tøede næsten øjeblikkelig på tungen , dyret holdt stadig kæberne opspær-rede ; barnet blev utålmodig over dets grådighed :  « nu må du vente lidt , før du får mere ! »  så smeldede en herre med dygtig kraft en hel stor bunke gulerodstoppe lige ind i gabet på nilhesten . Den lukkede det og smaskede med en lyd , som havde man halet en våd klud op af vandet ; øjnene var lige dvaske og ubevægelige , medens kæberne skurede frem og tilbage og savlet randt fra mundvigene ; farven i hele hovedet var fuldstændig skoldet . Den lukkede b'laben op på ny , da kom der uheldigvis en zoolog . 

den slags folk burde man forbyde adgang til alle zoologiske haver , de er lige så gale som dyrevennerne . Denne her havde selvfølgelig en hel lille drengeskole med , og i løbet af to minuter lykkedes det ham at forvandle det hele vidunderligt fantastiske gammel kællingegab til en vel ordnet tandsamling med knusetænder , skæretænder o . s . v . 
Jeg gik hurtigst muligt til girafferne . Dem var der tre af , og de havde en indhegnet plads og et hus , der var malet med en stærk , kobaltblå farve , formodentlig for at minde dem om tropernes himmel . Girafferne er med rette berømte for deres lange halse , øjnenes udtryk er en bestandig , uintelligent opmærksomhed , ned ad dem bagtil dingler en tynd fiale , der ender i en hårdusk ligesom fletningen hos en halvvoksen skolepige . De minder overhovedet stærkt om disse medskabninger , også i den måde , på hvilken de kan stå , med fremstrakte halse og hovederne tæt ved hinanden og se efter en , medens øjnene udtrykker den tåbeligste interesserthed , indtil de så på en gang gør kort omkring og i 

et skabagtigt daskende løb farer af sted sammen og ind i pluset . 
Jeg har altid næret en levende interesse for dyr , der nærmer sig det stiliserede eller unaturlige , som folk siger . Egentlig er der noget fuldkomnere ved stiliserede dyr end ved dem , der lever omkring os . En løve er dog i grunden kun en slags huskatteudgave af den stiliserede løve , som med trespaltet tunge i munden , dobbeltklør på poterne og en hale , der pisker luften som en stålsvøbe , spreder rædsel omkring sig i et våbenskjold . Og er ikke et så unaturligt udseende dyr som næshornet af den genialeste komik , når det sindigt vader af sted igennem sandet og ser ud , som var det tarveligt syet sammen af beredte huder ! Eller peberfuglen , hvor man ville give sit ploved "på , at øjnene var kulørte glasperler , hele dyret smurt over med de mest skinnende , endnu næsten våde farver , næbet taget fra en større fugl og sat på bagefter samt hele genstanden lavet til juletræet , for at man kunne dreje hovedet om på den og putte bonbon ned i dens silke-papirsmave ! 

jeg finder dem ud , alle mine pudsige dyr , og glæder mig på vejen over en fortræffelig idé , direktionen har haft ved at sætte en lille halvvoksen bjørneunge ind til aberne . Både den og aberne bliver stærkt fodrede ; der stikkes johannisbrød , nødder og honningkager ind til dem ; men hvert øjeblik hænder det , at medens bamsemanden endnu står fornøjet og klodset på bagbenene , rokker , nikker og er ved at strække labben ud efter honningkagen , så farer en lang mager abehånd ned oppe fra , rykker kagen væk fra mennesket udenfor , og man ser røvertampen af en abe på et sekund være svippet fra tremmer over på stænger , gennem gynger og hen i det mest afsides hjørne af buret , hvor den med ryggen mod dem udenfor sidder og æder sit bytte . Men bamsemand glor et lille øjeblik , så rokker han videre med hoved og ben og tænker , der kommer vel nok noget andet . 
En enlig ørn i en høj voliere sender mig et hohenzollernsk blik , og i nærheden af udgangen ligger ikke mindre end fire velhavende søløver og soler deres elegante pelse . Det falder mig ind , at her kan man da for en 

gangs skyld være sikker på , at de er ægte . Min Bundtmager hjemme sagde for øvrigt nylig til mig , at det var snart ikke muligt mere at sælge den ægte søløve .  « de bringer den imiterede for nær op til den , »  sagde han ,  « og de køber dog ikke en Pels , for at folk skal tro , de render omkring i katteskind ! Så er det næsten for tiden bedre med Odder ! »  — 
til den kedelige restaurant inde i haven med hvidmalede borde , dårlig rødvin og opvartere i kjole var det ikke været at vende tilbage , så hellere på lykke og fromme ud at finde noget i nærheden ! Ikke så meget langt fra haven lød der da også lystighed fra en beværtning , og derinde traf jeg iblandt gæsterne en mand fra salzkammergut , en rigtig ægte bjærgboer fra mit skønne , kattolske salzkammergut , hvor jeg har tilbragt herlige dage i min tidligste ungdom . Han var i Hamborg i et arveanliggende , havde penge på lommen , og naturligvis kunne han ikke blot drikke øl og vin og kom for sent til det tog , han skulle været med , men han fløjtede også på knoerne , blæste i den hule hånd , snurrede 

som en bremse , slog som en drossel og fik hundene gjort helt besatte ved at mjave , så de sprang og sprang efter posen , katten skulle ligge i- han var allerede godt i gang med at traktere , og de to kreaturhandlere og huskommissionæren , der var i lokalet , muntredes mere og mere . Der blev sunget en livlig sang fra soldatertiden , som salzkammermanden ikke forstod et ord af , men øjeblikkelig satte anden stemme til . Derpå trådte han frem på gulvet og foredrog : o , du mein Oesterreich — Oesterreich ! mens vandet løb ham ned ad kinderne af rørelse , og de andre gæster akkompagnerede med en basunagtig , regelmæssig brummen , som han havde lært dem . 
På dette tidspunkt gav jeg værten et tegn , betalte min andel i gildet og forsvandt stille . — 
' det var på høje tid , om jeg ville nå ind i byen , spise til middag og komme ud igen til noget om aftenen . Jeg spurgte en mand om , hvor der holdt drosker i nærheden . 
« hvor skal de hen , med forlov ? »  ja , jeg skulle da . der og der hen . 
« jamen , så skal de såmænd ikke give 

penge ud til drosche ; når de går ned ad den gade , de ser her , og så drejer ned ad tredje Sidegade til venstre og følger den , til de kommer til et lille torv , dér skal de så gå over , men endelig ikke til højre , bare lige ud og følge den gade , hele tiden ligefrem , så kommer de lige forbi den første Sidegade på deres højre hånd , til hovedsporvogn-stationen . » 
« jamen , jeg er træt og har travlt . » 
« det er ikke mer’ end en halv snes minutter at gå , med rask gang »  , sagde han opmuntrende . 
Jeg opgav ham . — 
nogle skridt længere fremme kom en brandmand fra vagt , han måtte da vide , hvor der holdt drosker . 
« de ville ikke være så god at sige mig , hvor der holder drosker ? » 
Han hilste med militær honnør og spurgte i næsten tjenstlig tone :  « i hvilken retning ønsker den herre at køre ? » 
Jeg forklarede det . 
« jamen så , »  sagde han , på en gang 

gemytlig ,  « skal de såmænd ikke give penge ud til drosche , når de bare vil gå ned ad  . . . » 
« tak , »  sagde jeg ,  « den gade her og så tredje Sidegade til venstre , til jeg kommer til et torv , men for guds skyld ikke lige over , men bare i den forkerte retning  . . . » 
Jeg stormede blindt hen af sted og var så heldig to minuter efter at møde en drosche . 
I rask trav svingede jeg op foran en af de bedste restaurationskældere i Hamborg lige i nærheden af alsterbassinet . 

jeg kan lide , at gode restaurationer ligger i kældere , når de da ikke findes på en første sal med tætte kniplingsgardiner for alle ruder og i en lille fornem , asfalteret Sidegade uden færdsel . Kælderen giver noget stille og fra verden bortvendt ; der er køligt om sommeren , og i dens ofte hvælvede loft ligger der noget , som yderligere bidrager til at fremkalde den andagt , der er nødvendig , når man med virkeligt udbytte vil spise god mad . Med en café er det noget ganske andet ; der går man jo kun hen for at læse aviser og i lokalet , fra vinduet eller under solsejlet se på mennesker ; det man vil nyde , er blot en lille stimulans , som en smule oppudsen af ens iagttagende briller . — 
jeg kendte denne kælder fra forrige gang ; den var propert og solidt dekoreret uden stil , 

dækketøj og service lyste af renlighed , og der fandtes1 nogle henrivende , celleagtige nicher med et dæmpet ovenlys . Sådan en fandt jeg mig ud og fik gjort min bestilling . 
Det var ikke så lidt senere end almindelig spisetid i Hamborg , og der hørtes kun meget få gæster i lokalet ; jeg sad inderst inde i min niche og ventede med velbehag på den næste ret , da en noget ældre , grå-sprængt herre og en yngre mørk , lille dame standsede foran mit bord , efterfulgt af en opvarter , der gjorde en mængde undskyldninger :  «  .  .  .  . mente  .  .  .  . det var blevet så sent i dag  .  .  .  . så troede jeg slet ikke , herskaberne kom  .  .  .  . men måske i den næste niche ?  .  .  . » 
Herren skubbede gnaven en underlæbe frem omtrent som kong Frederik den sjettes :  « der er for mørkt , »  sagde han og vendte sig pludselig med bitter høflighed mod mig :  « de tillader måske , at vi tager plads ved dette bord ? »  og , som når en hund trækker sig knurrende ind i sit hundehus igen , fulgte der noget halvhøjt , som jeg ikke rigtig kunne for 

stå , om  .  .  .  . egentlig mit bord  .  .  .  . Stambord  .  .  .  . 
« spisekortet ! »  snerrede han så på en gang til opvarteren , ligesom han slog ham en sjat vand i ansigtet . 
Han snappede kortet fra manden :  « de kan gå ! » 
Da de havde fået sat sig , rakte han spisesedlen til konen :  « se , om der er foreller , »  sagde han med et på dansk . 
Konen havde øjeblikkelig fikseret mig :  « du — sikken en grinagtig næse , den herre har derovre . » 
Manden kastede et blik på mig uden at fortrække en mine :  « er der foreller ? »  spurgte han blot igen . 
Jeg overvejede situationen et øjeblik , men så rejste jeg mig og sagde på dansk :  « ikke fordi det har noget at betyde , men jeg vil dog gøre den dame og herre opmærksom på , at jeg forstår dansk ! » 
« å  .  . . . nej  . . .  . Gud  . . . . , »  begyndte den lille sorthårede i stærkt københavnsk dialekt ,  « og jeg siger netop til min mand  .  . . . nej , de må virkelig ikke være 

vred  .  .  .  . men man tænker jo ikke på  .  .  .  . i udlandet  .  .  .  . » 
Den ældre herre bøjede sig koldblodig imod mig :  « det glæder mig at gøre deres bekendtskab , jeg er Brandt fra Helsingør . » 
Jeg nævnede mit navn . 
« å  .  .  .  . Gud  .  .  .  . nej  .  .  .  . , »  tog konen fat igen , men hendes mand afbrød hende og sagde med uforstyrrelig mine til mig : 
« rejser de længe ? » 
Jeg opfattede rigtigt hans bedærvede dansk og sagde , jeg var blot på en lille sommerrejse og havde været tre dage hjemmefra . 
« jeg rejser siden 11 år , »  sagde han . 
« ja , »  begyndte hun ,  « siden min mand opgav forretningen , så har vi  .  .  .  . » 
« har de været i rotterdam ? »  faldt han ind med samme urokkelige mine . 
« nej ! » 
« der kommer vi lige fra ; jeg troede , jeg kunne være blevet der både sommer og vinter ; jeg har søgt længe efter en plads , hvor jeg kunne blive både sommer og vinter ; men det gik ikke — det hollandske køkken 

er slet om sommeren , de skal aldrig tage til Holland om sommeren . » 
Her blev han forstyrret , ved at forellerne kom . Han vendte lidt på dem og prikkede let i den ene med gaflen :  « de ser godt ud ! »  så skrabede han forsigtig skællene af , konen heldte sauce på tallerkenen , han så op efter den første mundfuld :  « de er gode ! » 
« du skulle tage en ganske lille smule surt i saucen ! »  — 
det gjorde han , spiste lidt og sagde så imod mig :  « har de været i Norge ? » 
« jo ! »  — 
« ja — der får man igen for meget af foreller ; jeg har rejst der med et par engelske venner , som fiskede — jeg fisker ikke selv — vi spiste foreller morgen , middag og aften og på hotellerne ; alle vegne . De vil måske ikke tro det , men fra 87 til 89 kunne jeg ikke tåle at se foreller . » 
« her er et dejligt stykke , du skal have , »  sagde konen og lagde et mellemstykke over på hans tallerken ,  « jeg kan ikke spise det alt sammen . Og du skal også have noget 

mere sauce . Gud , du har jo slet ingen sauce til det sidste ! » 
« har du taget benene ud ? »  spurgte Brandt . 
« gud , jeg giver dig da aldrig et stykke med ben i ; nej , ved du hvad , Brandt , du ved da nok , at er der nogen , der kan pille ben ud af fisk , så er det mig ! » 
« ja , det gør min kone for resten ganske storartet ; hun kan give disse store norske ansjoser et rids i ryggen , så tager hun med spidsen af fingrene på hovedet og lige ude i halen og trækker hele skelettet ud af raden ; jeg vil give dem ioo kroner , om de kan finde så meget som et eneste ben bagefter .  » 
« å , Brandt , det er da ikke noget at fortælle den herre ; nej , kan du huske den pige , vi så pille rejer på hotellet i Amsterdam , det var  .  .  .  . » 
Brandt fra Helsingør tømte det sidste glas rudesheimer :  « ja , det skulle de s’gu ha' set , hr.  .  .  .  . , det var ligefrem storartet ! Jeg ved ikke , hvor mange liter , det var , hun kunne pille i timen , men hun bare greb ned i dem , og så var skal og kløer og det hele 

af dem med det samme  .  .  .  . min kone havde hørt stuepigen fortælle om det , og så gik jeg selv ned i køkkenet , for jeg ville se det . Det er ikke for det , jeg spiser selv aldrig rejer , jeg bryder mig ikke om dem , eller Krebs ; det eneste , som jeg egentlig spiser af sådanne skaldyr , det er franske langoustes ; vi lå en sommer nede ved lioner-golfen , og der var de udmærkede ! Nu er de så at sige ikke til at få dernede , de går alle sammen til Paris og London . » 
Der fulgte en filet chateaubriand med trøfler ; han tav , medens han skar et stykke af kødet , spiste det og drak bourgogne til :  « kødet er godt i Hamborg . Kødet er virkelig godt . »  lidt efter føjede han til :  « men den sauce laver de bedre i London . Har de været i London ? » 
« nej desværre , endnu ikke . » 
« å , min mand synes så mageløs brillant om  .  .  .  . » 
« der har jeg også været ved at blive både sommer og vinter , i London ; blot med et ganske lille trip væk i den varmeste tid . — jeg sætter det engelske køkken højt 

over det franske  .  .  .  . mere substantielt  .  .  .  . meget mere substantielt  .  .  .  . ikke alt det gøgl  .  .  .  . » 
« nej , der er rigtignok ikke noget gøgl , »  lo Fru Brandt ,  « og min mand er så frygtelig vanskelig ; men jeg tror for resten , her i Hamborg  .  .  .  . » 
« Hamborg er en verdensby , det sagde jeg dig straks ; men det er dog ikke London . » 
« nej , gud , nej , det er rigtignok ikke London ! » 
« ser de , »  sagde Brandt ,  « hvor går det eneste hen , de kan lave hjemme i Danmark , smørret ? Til London ! Der går det bedste hen fra hele verden . Og vil de se noget eller høre noget efter middagen , så har de altid det bedste : sangerinder , musikere , ballet , det er ligegyldigt , hvad de kan nævne , det er altid first rate . — men det er også anstændige priser ; det er noget andet end hjemme i Danmark . Hvordan er det , hvad koster iste parket i det kgl . Tteater ? » 
« ja , det er 3 kr . 50 øre . » 
« 3 kr . 50 øre  .  .  .  . det er 4 shillings ; du , Mary — »  , han vendte sig mod konen , 

« 4 shillings for den plads , hvor man ser og hører bedst i det første tteater . Det er s’gu ligefrem latterligt ! — har de hørt Adelina Patti ? »  ( udtalt : ædelina pætti ) . 
« nej , hun har aldrig været i København . » 
Brandt rystede på hovedet :  « dér kan hun slet ikke komme med de priser ; vi hørte hende i London . Folk var ved at myrde forhandlerne for billetter ; 4 pund , siger jeg dem , herre , 4 pund for de dårligste pladser . Vi kunne ikke høre spor . — nej , det er s’gu andre forhold end hjemme  .  .  .  . 4 shillings  .  .  .  . ! » 
« jeg har hørt Christina Nilsson hjemme i København . » 
« ja , dér sang hun jo fra altanen på kongens Nytorv , da hun ikke kunne synge mere . Jeg hørte he'nde i Paris for 20 år siden ; 50 francs for at sidde på en trappe , der gik op bag om orkestret , hva ? » 
Brandt fra Helsingør var efterhånden bleven betydelig oplivet , han skyllede rigeligt ned af burgunderen og var dygtig rød i kinderne . 
« kort sagt , »  sagde han ,  « jeg siger altid til min kone : nu gider jeg s’gu ikke se og 

høre mere ; jeg har participeret i ait det mest storartede i alle brancher , nu vil jeg blot finde mig en by , hvor jeg kan bo både sommer og vinter ; men der skal altid være noget i vejen ! » 
Jeg så på mit ur . 
« skal de gå ? Nu sidder vi jo meget godt . Måtte jeg ikke have den ære at byde dem på en lille dry sherry ? Tror du ikke nok , Mary , jeg kunne tåle at drikke lidt dry sherry  ? » 
Jeg rejste mig :  « nej , mange tak ; jeg tør desværre ikke , for jeg ville ud i cirkus i aften . Der skal blandt andet være sådan en udmærket linedanser . » 
Jeg betalte . 
« ja så , »  sagde han  .  .  .  . Linedanser ! »  han hævede sig lidt :  « det har været mig meget behageligt ! » 
Jeg tog min hat . 
« jeg så Blondin i sin tid  .  .  .  . ham , der gik over niagara  .  .  .  . han fik 100 pund for hver opstigning ! » 
Så tog vi yderst forbindtlig afsked med 

hinanden , fruen ønskede mig 4 à 5 gange god fornøjelse . — 
jeg kom virkelig også til at more mig fortrinligt . Hele amfitteatret var menneskeansigt ved menneskeansigt ; det elektriske lys skinnede ; luften var fyldt med denné let priklende lugt af heste , jord og savsmuld , og hvad jeg så af mennesker og dyr var  « first rate »  . Henimod slutningen af første afdeling kom den omtalte Linedanser springende ind på arenaen . Det var en slank , sort italiener , klædt i grøn silke og med glimrende skabte ben i kødfarvet trikot . Han smilede som en gadelaps til højre og venstre , rundede armene ind mod barmen og lod øjnene skinne , udtrykket i de regelmæssige ansigtstræk var ganske fadt . Så trådte han hen , greb fat i tovet , der førte op til Linen og blev på en gang et mandfolk , som i bøjede arme og med elegant strakte ben kom opad som i stærkt løb , ud på sin Line og så godt som i samme nu med blot en smule fremstrakte arme over på den modsatte side . — der raslede en noget forbløffet og kun halv bifaldssalve løs ; endnu før 

den var hørt op , var han allerede midt ude på linen igen , havde vendt sig , var knælet og løbet baglænds tilbage . Jeg fulgte hans ansigt i kikkerten ; der var ikke et smil at opdage . Han gjorde omkring med en graciøs bevægelse , løb baglænds næsten helt over til den anden side , gjorde omkring igen , løb tilbage og endnu en gang tilbage , bandt sig et tørklæde for øjnene . Medens han gjorde det , faldt der et tordnende bifald . Så  , knælede han midt ude på linen og fangede messingkugler , som de kastede til ham dernede fra , spillede med dem , greb dem , slog dem imellem benene og til sidst op i en lille skål , der var anbragt i en ring om hans hoved . Han tog bindet fra øjnene , et sekund havde hans ansigt et ganske fast , hårdt udtryk , så gled denne fade smilende maske hen over det igen . Han viste sit publikum den skyldige respekt ! 
Der kom en kammerat op til ham . Italieneren tog ham på sine skuldre og bar ham frem og tilbage , forlænds og baglænds , til sidst bandt han sig atter bindet for øjnene . Musiken tav ; jeg fik tid til at kaste et lynsnart blik på hele det opadvendte hav af menneske 

ansigter : der var så stille , at luften kogte i mit øre . Så løb han med et baglænds over på den anden side med manden , rev bindet fra øjnene , musiken faldt i med en skingrende fanfare , — og han stod allerede midt ude på arenaen , smilende og bukkende , fremkaldt og atter fremkaldt . 
I logen lige overfor applauderede en bekendt københavnsk skuespiller som rasende . Det for igennem mit hoved , hvor godt det ville være , om adskillige af den mands og hans kollegers sceniske præstationer kunne foregå  « i luften »  . Med sådan lidt risiko for brækkede arme og ben svævende under sig ville de måske være lidt mere inde i deres opgaver , lidt mindre distraherede af den sidste sladder fra foyeren eller af kritikerpublikumet i parkettet ! — 
efter fortræffeligt dresserede heste fulgte som anden afdeling en stor pantomime om tyskerne i Afrika . Disse moderne beriderpantomimer med deres smule massevirkning af dragter og halvpåklædte kvindfolk , de par tropiske dyr eller en stump vandbassin , hvor der kan løbe en mikroskopisk dampbåd 

om og svømme et par ænder , er dog den jammerligste halvtredsøre-udgave af det , oldtidens cirkus bød på . Men nutidens parvenu-publikum har ingen smag , finder det fortryllende og klapper uden at føle ironien i , at direktørerne kalder deres sammensurium med navne , som hentes fra de mest glimrende skuespil af pragt og virkelig lidenskab , som verden nogensinde har set . Her løber nogle gode beridere omkring som tarvelige skuespillere og fyrer med løst krudt på hverandre , et par afpillede strudse og en giraf jages over scenen , sværtede gadeunger forestiller negerbørn , og det hele står ovenikøbet med ægte smag af det folkelige nittende århundrede på programmet prist som belærende . Lurvetheden i den hele tankegang generer mig ; jeg går . — 
ude i det fri må jeg over en bred gade eller boulevard med træer og en mængde gaslygter på begge sider . Det er hovedpromenaden i st . Pauli . Lige bag mig går en dampkarussel ; jeg bliver råbt an af sælge-koner med pølsevogne ; fra haver med gassole eller oplyste bogstaver foran indgangen lyder 

skingrende musik og høje hvin af sangerinder ; der er lys overalt og mennesker . De står i tætte sværme foran etablissementerne , trænger sig omkring de mange småforhandlere , driver klyngevis ude på boulevarderne eller sidder på bænkene så tæt , som det overhovedet er muligt . Luften ligefrem lugter af dem ! 
Jeg slipper hurtigst muligt væk , igennem et stort parkanlæg , hvor der kun tales sagte fra bænke , ned ad ensomme gange med et enkelt forsvindende par og til en høj skrænt , der er arrangeret som udsigtspunkt . 
Elbens store vandflade strækker sig i den lyse sommernat vidt ud efter med en hel mængde mørkt over sig , hvad det nu er : landingspladser , broer , fartøjer , skibsværfter . Der kommer en længsel over mig , bort fra mennesker , ud forbi' alle deres påfund , blot med en tavs skipper , ligesom et andet ror , bag i båden . Og ligegyldigt hvorhen ! 
Men så falder mit blik længere ind ad byen til . Der ligger vand , kajer , murmasser og tårne fjernt borte fantastisk belyste af det elektriske lys , som toldvæsenet lader 

skinne , fra mørket falder på . — jeg vil dog blive lidt hos menneskene endnu og studere deres kuriøse indfald ! — 
i rolig , tilfreds gang kommer jeg ned ad skrænten , langs havnekajen og ind i byen igen . 

den , der har været dreng i København i tredserne og begyndelsen af halvfjerdserne , vil uden tvivl have et levende indtryk af Nyboder . Jeg for min part kender intet , der virkede så stærkt på min fantasi som denne lille by for sig , der slet ikke lignede den øvrige stad . Dens huse var lave og ganske ens , med små haver imellem ; anlagt var det hele af drengenes konge par excellence , Christian den fjerde , med pisken og det blodige lommetørklæde fra Rosenborg ; gaderne havde fantastiske dyrenavne efter elefanter , krokodiller , enhjørninger ; og når man gik på de smalle fortove med dybe rendestene under , kunne man kige helt ind i stuerne . Der skimtede man da tit , eller så måske allerede i vindueskarmen mærkelige ting : store tropiske konkylier med forvredne 

former og besatte med pigge ; koraller i skikkelse af blegrøde vifter og stundom i bur en papegøje eller anden spraglet fugl , med stort , tykt næb . Og nu vidste jo enhver rigtig dreng tillige , hvad det var for raske folk , disse boliger husede , at det var bådsmanden med skrån i munden og huggerten ved siden , ham man kendte så godt fra al verdens søhistorier , og som naturligvis måtte have bragt de mærkeligste ting med hjem fra åre-lange forvovne rejser til sælsomme kyster . 
Nyboder stod altid for mig i forhold til det øvrige København som krydderskabet i min moders køkken til hvad der ellers fandtes derude . Dette lille fine skab lignede med sine mange skufler en dukkekommode på lignende måde som Nyboder egentlig en dukkeby , og det havde små porcellænsplader med ganske anderledes morsomme navne end gulerod og grønkål : navne som cardemomme , Muskat , vanille , der kunne sætte indbildningskraften i bevægelse og bringe en til at forestille sig fjerne og besynderlige ting , medens man snusede al den forskellige , pirrende Duft ind med sin næse . Det lille krydderskab er for mig 

mange gange bleven udgangspunkt for en lang tur i evig sommerferievarme , ud over et blåt skinnende hav med skarer af flyvefisk , til lande , hvor friske figener og dadler var til at plukke af træerne , og hvor en hel familie kunne leve et sorgløst liv uden at bestille noget under det skyggende brødfrugttræ med dets kostelige frugter . 
Og når jeg havde fået arbejdet sådanne fantasier op til deres mest svimlende højde , stod Nyboder med toldboden og hvad dertil hørte : de fremmede matroser , brogede flag på skibene , vore egne prangende sejlfregatter , som en slags garanti for , at det hele dog ikke var digt alene ; der fandtes virkelig lande med meget mere varme , end vi kendte hos os , langt mere strålende farver , en sødt bedøvende luft , og livor livet ikke var så fuldt af slid og slæb , som det , der altid blev stillet os for øje . 
Medens jeg slentrer omkring i formiddagssolskin oppe i det første af st . Pauli og ved i lamborgs havn , er det i begyndelsen ganske lignende stemninger , som fylder mig . 
Der er virkelig ligesom et pust af tropisk 

luft over denne del af Hamborg ; i st . Pauli sporer man det mest naivt og på den hånd-gribeligste måde . Hagenbeck har heroppe sit store permanente menageri , og ikke langt derfra er der en betydelig plandel med mangefarvede konkylier , alle slags koraller , panterhuder , våben , gudebilleder ; kommer man ind i sø-mandskneiperne , kan man træffe en koffert-fisk i loftet eller krokodilunger i spiritus , og der ses ansigter omkring en med fremmedartede træk og så brun en lød , som vor sol aldrig brænder den . Og går man om bord i en lille havnedamper og sejler med den fra st . Pauli landingsplads forbi pakhusene ind i dampskibshavnen , da er det , som marcherede hele det brogede landkort over de tropiske lande frem for en , så mange eksotiske flag kan man se på Toppen af ud- og indgående skibe og så mange navne på oversøiske byer står at læse under bugsprydene . 
Men barnefantasiens forestillinger om sødt sydlandsk driverliv bidrager rigtignok intet til at fremkalde ; alting er hårdt anspændt virksomhed . De mest forskelligartede varer , 

i fustager og svære kasser eller , som huderne , surret i bundter , losses og indlades under en ustandselig hvæsen af dampkranerne og raslen af spil og hjul ; halvnøgne matroser og lastdragere glinser af varme , til tider er næsten alt indhyllet i røg . Vi passerer en mængde mindre både og små dampere ligesom vor egen , der sejler med passagerer fra et punkt af havnen til et andet ; kort efter at klokken er pebet tolv , kommer en hel flotille robåde med fuldkommen sværtede arbejdere ude fra de store værfter . De er stuvet sammen som soldater ; andre både viser sig endnu længere ude med ny afdelinger af ar-bejderbataillonerne , der søger mod land . Man kan ikke lade være at tænke lidt over , at hele denne millionrige by med sin kæmpehavn og de paladsagtige pakhuse , hvor vare stuves på vare lige op til de patriciske tårne og tinder , at den i det tyske riges råd kun er repræsenteret af disse hårdnævede folks mænd ! 
Jeg stiger ud ikke langt fra en af de større jærnbanestationer og driver derind for i restaurationen at drikke et glas øl . Inde i fjerde klasses ventesal var en udvandringsagent i 

lag med at give nogle svenske karle og piger billetter til det store emigrantskib , der skulle gå dagen efter ; adskillige anvisninger og forklaringer føjede han til på svensk . I nærheden af bondefolkene gik en 3oårig mand med rank ryg og et lille overskæg op og ned . Han havde en flot , brun hat på af moden fra i fjor , ganske kort , chamois sommerfrakke , således som lapsene brugte året ifor-vejen , vide tærnede benklæder af fint klæde og bare flænder . Da jeg kort tid efter atter passerede ventesalen og kiggede ind , var bønderne borte , men agenten og den anden i fuldt skænderi . Den svensktalende var forvandlet til en yderst opbragt tysker , der ganske havde glemt sin smule svensk og overøste modparten med en bunke skældsord , som denne slet ikke forstod . Han stod blot med begge hænder i overfrakkelommerne , næsen næsten helt op ad agentens og indskød engang imellem meget højt og på snerrende københavnsk nogle korte :  «  . . . . . . . .kæft i . . . . . . . .kør væk med den !  .  .  .  . Javel — luftskipper !  .  .  .  . Skvat ! » 
Det var mig umuligt at modstå dette pust fra sundets skove , jeg trådte til , fortalte , jeg 

var dansk , og tilbød min mægling . Sagen blev også uden vanskelighed bragt i orden , efter at min landsmand var sendt over i den anden ende af ventesalen , hvor han straks gav sig til at promenere og spise på en sommerpære , som han havde haft i den chamois . 
Da agenten var stillet tilfreds og forsvandt med de høfligste buk og vendinger , gik jeg over til danskeren . 
Han hilste med to fingre på hatteskyggen og lillefingeren strittende ud i luften :  « må jeg takke dem , min herre ! »  og et øjeblik efter :  « det er mig en stolthed a’ træffe en landsmand , der er i besiddelse af figen-skaber  .  . . . og evner til at ka’  .  .  .  . være med på spørgsmålene ! »  og han hilste igen . 
Jeg indvendte beskedent , at det hele jo ikke havde været så betydeligt , og spurgte , om han ikke ville gøre mig den fornøjelse at drikke en bajer med mig . 
Fingrene kom atter op til hatteskyggen :  « jeg siger ikke nej . »  og efter en lille pause :  « må jeg spørge , om den herre er meget kendt i Hamborg ; for ellers er der en rigtig pæn beværtning her i nærheden , hvor jeg 

slog en lille klods i formiddags , så det gør altid et godt indtryk , når man kommer der med gæster ! » 
Jeg var straks meget villig til at følge med ham :  « de har måske været længe i Hamborg ? » 
« næ , jeg kom i Morges klokken ni fra Kiel a’ . Jeg ha’de fået fri rejse fra København for at skaffe en dansk pige , der tjente på en herregård i Holsten , over i de danske postskibe . » 
« hva’ for no’et ? » 
« jo , hun ha’de brændt den a’ hjemmefra uden videre , og mo’ren kom og klagede over alle lande og tøsen ha’de skrevet , hun vædede brevet med tårer . Så sendte jeg konen ned i studentersamfundets gratis retshjælp for ubemidlede ; det er ikke for det , de ku’ s’gu godt betale for det , men dér er det jo gratis ! Og dér talte hun med en mageløs venlig herre , og han sa' : vi ka' ikke gøre noget ; men har de en pålidelig mand og ka’ sende ned at ta' imod hende , så lad hende i guds navn stikke a’ ! — og så huggede jeg gratis rejse til Hamborg ; og jeg går meget 

før med hamborgerbådene end ligge og rakke over Norge . » 
Vi kom ind i en lille fedtet beværtning , hvor solen stegte ; min ledsager var straks helt kendt med vært og opvartningspige og bestilte to glas øl på min regning . 
« nå , og de fik også rigtig fat i pigen ? »  spurgte jeg . 
« jo , jeg traf hende en halv mils vej fra Kiel ; hun var b’e’en skrevet til , at hun sku’ be' sig fri om aftenen for at gå til byen , og så sku’ hun tage  sit bedste tøj på og så meget , hun slæbe kunne , uden at de opdagede det . Og dengang ville hun ikke mere og sagde  , hun ville hellere vende om , for Vorherre ville nok hjælpe hende , og hun ku’ ikke holde ud at gå længer med alt det uldne undertøj ; men så sagde  jeg : det er lige meget , sagde  jeg , for jeg står med et ansvar , og jeg skal videre til Hamborg ; og hvis du tror , at jeg er tage et herover for at spille komedie i måneskin , så er det s’gu løgn , sagde  jeg . Og li’som de lå med dampen oppe , så var jeg der også med hende , det gik brillant ! Og styrmanden , han grinte og sagde  : det er s’gunte 

første gang , vi er med på den , sa' han , og du skal  ikke græde , min tøs , for tyk er du jo , men det er af den sort , der går over uden barnedåb ! Og så lukkede de hende ned i kahytten , til de var ude af havnen , og jeg fik mine penge til Hamborg af kaptajnen . » 
Jeg stirrede ned i den underkop med fluegift , der stod foran os i vindueskarmen , og hvor flueligene svømmede i hundredevis . Så bestilte jeg hurtigt et nyt glas øl til min landsmand . 
Han bøjede sig over imod mig med en lille høflig skutten på skuldrene :  « jeg ved ikke , min herre  .  .  . De må undskylde  .  .  . men det forekommer mig for ganske bestemt , som jeg sku' kende dem på anseelse hjemme fra København . Det er muligvis fra tidligere tider , hvor at man var  .  .  . med på livet og kom på bedre steder ! — for jeg skulle vel ikke ha’ købt klæ’er hos den herre ? » 
« nej , det ved jeg ganske bestemt , de ikke har . » 
« ja , »  — sagde han med en eftertænksom mine —  « det er nu ikke for det ; men som den prakke , jeg her har på , den har jeg 

købt af en bankassistent ! Han bar fået den for nyeste mode i fjor . Og det er en lille fjong frakke med silkefo’er , men i forretningslivet er den ikke noget værd ; det skal ligefrem være til en selv , når at man sætter pris på at gå lidt flot klædt — som jeg altid har gjort . Jeg gav ham 4 kroner for den og 3 for denne her diplomatskødefrakke ; de finder ikke nogen handlende i hele København , der gi’er mere »  . 
—  « det var ellers ikke meget . » 
« næ , men arbejdsklassen , de går ikke med skødefrakker . Det eneste er , at man kan gå til politiet og få en krone for dem til fangerne . Jeg har solgt mange til politiet , for det er det billigste , de kan få . Men der er også dem af fangerne , de ikke kan få i dem , fordi de føler dét som en nedværdigelse ; og de var den lange hestgarder-hansen og tre andre betjente om massetyven ude fra rhabarberlandet ; men de ku’ ikke få skødefrakken på ham . Og han sa' , de ku' gi' ham håndjern på , så sprang han dem . Og det g’orde han , og de måtte ha’ Nielsens mestersvend ovre fra torvet for at ordne dem . Så først 

fik de den på ham . — men for en anden , der kan gå med en skødefrakke , er det jo en dæksmand at få sådan et stykke for et par kroner  .  .  . ens på ret og vrang ! »  — og han borede med en sort negl et lille hul i Foret større for at vise mig , at tøjet var gennemvævet . 
« nå , de har sådan drevet en større forretning med gamle klæder derhjemme i København ? » 
« med alt muligt ! — lige meget hva' de kan tænke dem , det kom den ene dag og b’e’ solgt den næste . Lige dagen før jeg sku' rejse , købte jeg et træben af en pige efter en gammel herre for 2 kroner . Så sandt jeg står en synder for gud , om det hang mere end en time , så kom der en rigtig pæn ældre herre og bod på det . Men han ville ikke gi’ mere end 5 kroner , den slave , og det var af de rigtig regulérte træben med lårskinne ; de- koster over 30 kroner fra nyt af . Men den rejste han ikke hjem på , for jeg sagde  til ham : ikke under 10 kroner og 2 bajere , om jeg så skal synke i jorden ; og der er ligefrem folk gået igennem 

gaden og har ønsket , de var enbenede , for at ku' købe sådan et træben ! Nå , så gav han 7 . Skidt være med det ! Det var altid en forretning ! » 
« jamen , jeg kan blot ikke begribe , hr .  .  .  . » 
« mit navn er hans Peter egskov . » 
« ja , hr . Egskov ; det er dog underligt , mener jeg , de rejser hjemmefra , når forretningen gik så strygende . » 
« jo , for ser de , det b’i’er også triviælt i længden , jeg har heller ikke altid været i det liv . — jeg ved ikke , om de har hørt tale om den unge baron Karl rosenhjelm ; ham har jeg tjent for tjener , fra jeg kom af tjenesten og til han døde . » 
« jamen ligger det ikke allerede nogle år tilbage ? » 
« jo , desværre ; det ka' de sige med rette . For det var en brillant herre at være hos ! Det var et menneske med sindelag — og han gik på den værste ! Jeg var med ham på hans kur i Wiesbaden og bagefter 4 uger i Wien og Budapest . Og det hørte jeg selv dokteren sige , da vi kom hjem , at det er li’emeget , baron , sagde  han , men har de ku’ 

stået for den , så tror jeg li’egodt , jeg tør tage  en paré på resten . Men han døde alligevel ud på foråret , lige på en gang . Det kom over ham ! Man kan sige , han visnede hen — ligesom en skygge ! » 
Jeg lod bringe frisk øl ; den forhenværende tjener klinkede med mig og drak .  « den sort mennesker er sjældne , »  sagde han ,  « og de lever ikke længe . Jeg ville ønske , de ha’de set ham , med hans karakter og  .  .  .  . Optræden ! Når han kørte ned a’ ringen med fire heste og Wiens flotteste piger i vognen ! Der var ikke mange danske , der kom på højde med ham i udlandet , for han gjorde dem ære ! — og det tør jeg nok sige , jeg var ham en lydig tjener og en tro tjener , og han var ligeglad , hvordan fa’en man brændte den af med ham . Jeg husker så tydeligt en morgen , jeg sku’ ha’ kaldt på ham klokken 11 , og jeg var selv først kommen hjem klokken i o , og jeg vågnede klokken i , og baronen sov endnu . Og så sagde  han til mig om eftermiddagen : nu tror jeg , du er b’e’en rent skruptosset , hans ; tror du , du er skabt til at bestille noget eller til at spille balloner 

med fruentimmerne ? Men så svarede jeg li’sådan : hva’ jeg er skabt til , det ved jeg ikke , hr . Baron , for det kender jeg ikke ; men jeg holder mest af at spille balloner med fruentimmerne  ! Og så grinede han bare a' mig , lige op i øjnene , og sagde  : det gør jeg s’gu med , sagde  han , og nu har du vel brugt alle dine penge i nat ; og så stak han mig en tyve-guiden , ganske ligefrem og nedladende . Han var ikke af dem , der overså nogen . Det var et menneske med dannelse  .  .  . og med den sande dannelse ! — » 
« det er kun beklageligt , at sådanne mennesker skal dø , »  indskød jeg . 
« det må de sige to gange . Og de ka' være vis på , vi sørgede også over ham den gang . Hans mo'er , enkebaronessen , var ligefrem ved at blive helt' halvtosset over det , for hun var så gudelig og  . . .  . gudhengiven ; og nu er hun selv død i efteråret , og der skal  ha' været en myrderlig bunke syle efter hende , så hun ha’de såmænd ikke behøvet at vride og vende sig sådan , når vi ville slå et par skilling ud af hende i sin tid ! Men hun sad ham et dejligt marmormonument 

på graven ; det kan man ikke sige andet . Der lå en billedhugger fra København ekspres derovre for det samme i to måneder og åd og drak , som om han aldrig sku’ se mad mere ! Og vi g’orde et morderligt sjov med bondepigerne , når de kom i den første tid og sku’ se på stenen ; — der er for resten ganske udmærkede piger der på egnen ! » 
« men alligevel ville de ikke blive der længere , da den unge baron var død ? » 
« næ — det ville jeg ikke ! Og enkebaronessen var heller ikke så behagelig som dame betragtet , det var hun ikke  .  .  .  . sådan mere af den gamle skole  .  .  . og ikke med på nutiden  .  .  .  . det var ikke de indsigter og begreber , som hos sønnen ! Men jeg fik mine 200 daler , som han ha de testamenteret mig på sit yderste dødsleje , og skytten og jeg sku’ dele hans klæ’er . — der sku' de set en lille vinterfrakke af grønt engelsk klæde , meget lidt brugt ! De ville ligefrem ikke ha’ generet dem for at købe den . Den røg næste forår for 6 kroner , den var 30 værd ; det var ligefremme blodpenge ! Det var synd for den frakke , også som 

erindring betragtet . Nå , skidt være med det ! — så kom jeg til et andet adeligt herskab , men det rev ud med en flænge , og så var det , jeg tog til København . Der gik den godt en tid , og jeg b’e’ så at sige ringforlovet med en pige , som at der var en smule bemidlet , og der var tanke om , at vi sku’ overtaget en vognmandsforretning , for jeg har altid holdt meget af at køre ; men så ved de nok , hvordan det går , når man sådan skal balancere den med et par stykker på en gang , jeg ved fa’en ikke , hvordan de alligevel en skønne dag braser sammen — og så lå den vognmandsforretning ! Det var ikke behageligt ! Og den anden lille pige omme i Gotersgade , hun ha’de ikke mere , end hvad  hun ku’ hugge fra mo’ren , så det var en sand tilskikkelse , jeg' ha’de lært en mand at kende fra Ålborg og gået lidt i byen med herovre , for de er dog ikke rigtig med på’en fra provinsen , når at de kommer til København ! Og han var en familie til faktoren på jysk avis’es trykkeri , og han anbefalede mig til ka’l . — det var min lykke 

ligste tid  .  .  . uden sorger og sammen med dannede mennesker ! » 
« jamen jeg troede , den tid i Wien og Budapest . . . . . . . . . » 
« det var også en lykkelig tid  .  .  . det var en glimrende tid  .  .  .  . » 
« ja , og jeg mente , baronen , sagde de , havde jo netop så megen dannelse . » 
« det ha’de han også , men det var en anden dannelse ; det var ikke den boglige dannelse , som tofte ha’de på trykkeriet . — jeg ved fa’en ikke , for når jeg får en bog i hånden , så , når jeg har læst et par sider , må jeg bladre om og bladre om , for så kan jeg ikke huske alt dette lange indledning og som de skriver så udførligt med alle mulige begivenheder . Men tofte , når han var færdig med trykkeriet , ku’ han sætte sig hen med en bog li'som en anden med en bajer ; og han har vist mig mange gange disse store tampe af romaner , dem ku’ han læse ud på en nat , og han bandte på , de ku' høre ham i dem . Det er ikke alle givet ! » 

« nej — det må virkelig have været et meget dannet menneske . » 
« han var ligefrem begavet ; og han interesserede sig meget for at snakke med mig og forklarede og fremstillede mig mange ting af bøger og skrifter : om Louis Pios liv i fængslet og om bibelen og den frie tanke , og jeg ved fa’en ikke , for munden stod ikke på ham . Så var det også , katholikerne fik fat i ham derovre , og så læste han i deres katekismus og i lærebogen og om gerningerne . Det kom jeg jo også lidt med på ved den lejlighed . — det er en smuk religion og en meget godgørende religion ! De sagde  , at folk af arbejdsklassen , der var katholiker , de ku’ slå præsterne for li’ så meget , det skulle være . Nå , jeg kom ikke nærmere ind i det ; jeg var dér kun et halvt år , fra maj til november . » 
« jamen hvorfor ikke længere ? » 
« næ , for ser de , det b’i’er også triviælt i længden ; og på sådan et trykkeri , der er så mange pigebørn og p'ruentimmer , og man får til sidst sådan et Paradis om ørerne , at man ikke ka’ klare den længer’ . Så gik 

jeg no’et på en hattefabrik . Men det er endnu meget mere triviælt og fortvivlet ; og gå at slide sig pukkelrygget for sådan et par bøvede byrådsmedlemmer — nej , det ku’ jeg ikke finde mig i . Så fik jeg drevet lidt penge ud af dem på trykkeriet og stak til Amerika . » 
« så de har været i Amerika før ? » 
« javel ! Jeg ha’de en ganske udmærket plads derovre , hos en landmand oppe i nærheden af indianerterritoriet . Først var jeg af disse cow boys , der rider rundt og vogter kre’turerne ; men det er en vildmand at gå på , og man får jo nok lidt på hånden ; men det drikker man op inde i New York , og så er man bunden på et helt år , så det stak jeg fra , da jeg ha’de været der otte dage . Men så kom jeg til den farmer , og det b’e’ min bedste ven , det ka' jeg sige , og min sande ven , og han ha’de en ganske dejlig kone  .  .  .  . lille livstykke , 20 år yngre end manden , så vi gik jo hen og blev lidt halvkærester . — nå , men der kan jo nemt komme et ord i vejen , og det ene med det andet ; han var en respektabel 

hædersmand , det var han , men han ku’ også b’i’e gal i hovedet , og så stak jeg med en tømmerflåde ned til syd-carolina . Men der ha'de jeg ikke andet end uheld , ikke spor andet end uheld ; der var ligefrem en stjerne over mig ! Jeg var i et selskab , og vi rejste rundt med alt det nyeste ; men vi g’orde ingen forretninger . Vi ha'de Garfields mord , i stor fremstilling , den gik nu ikke mer’ i nordstaterne , for det la’ allerede no’en år tilbage i tiden ; men vi ha’de også alt andet , hvad der var passeret i unionen af ulykker og begivenheder — og interessante misfostre og englen , der svæver ned til barnet , som drømmer i søvne med en lille trompet i hånden . — men det var usle tider ; der var alt for megen konkurrence . Og så stak jeg hjem på et russisk barkskib for at hjælpe til at stuve i lasten . Jeg var i unionen i 5 måneder .  » 
Men de har nok mod til at tage derover igen ? » 
« ja , nu gør jeg det mest for min kones skyld , skal  jeg sige dem . » 
« deres kone ? Er de gift ? » 

« javel  . . . og har tre dejlige børn . Der sku’ de se kærnesvende : en dreng og to piger , drengen er den ældste . Når vi si’er til ham : ka’ du gøre øjne til pigerne ? , så laver han alle de komedier med øjnene , de ka’ tænke dem . Den mindste af pigerne , hun er otte måneder ; hun skålede med far , da han rejste ; hun drikker bajersk øl li’som en svamp , når bare hun ka' komme til det — men altid af glas ; der er ingen af vores børn , der rører en kop til øl ! » 
« men de vil ikke ha’ familien med derover  ? » 
« næ , de kommer til min kones forældre ; det er meget sundere for børnene . De dækker dem tykt , de gamle , nede i Ringsted . Og det ku’ ikke b’i'e ved at gå med min kones helbred i længden , hun ha’de aldrig fred i forretningen , døren stod ikke ; og i f’orretningslivet , skal  jeg sige dem , en mand , han kan ikke altid være hjemme ; så er der den ene , man skal  tale med , og så er der den anden , og man træffer dem ikke , og man må vente og drikke en bajer , og så gi’er den ene en bajer , og så må man selv gi’ en 

. . . . . . . .næ , det var et meget usundt liv for min kone ! Nu skal  hun bare ha’ solgt den smule , der er tilbage , og det er ikke meget ; så får hun fred og ro hjemme hos de gamle ; det er meget bedre . Han har været ved jærnbanen , og de har et nydeligt lille hus lige ved byen og have og ko , og konen har arvet for nylig . . . . . . . . . . »   , 
« ja , det kan jeg godt begribe , de finder , de skylder deres kone . » 
« gu’ gør jeg så ! Det er en brillant kone , jeg har , og dejlige børn ! Jeg ved ikke , om det ku’ interessere dem at se deres fotografi ? »  og han halede et kabinetsbillede op af lommen ,  « det rev de gamle dem med , da de var inde i byen . » 
På billedet sad han selv med en lang , mager , noget ældre kone ved siden , der havde den yngste på skødet og den største pige ved hånden ; drengen stod mellem knæene på faderen med et flovede nærmest som en tågeklat .  « flan var lidt urolig , den høvl , »  blev der forklaret . 
Baggrunden dannedes af et postament , som 

lignede en haveport ; dér så man en lille firkantet mørk plade . 
Jeg spurgte , hvad det egentlig var for noget . 
« det er den lille , vi ha’de , som døde . Vi har et ganske udmærket fotografi i ramme a’ hende , og så sagde  jeg til min kone : vi ska' ha' lille Camille med på billedet , for vi skal  være alle sammen samlede . Og det er hende dér hænger , men det er nu ikke videre tydeligt ! » 
« nej , men ellers er billedet udmærket ! » 
« det er brillant tage et , det billede , og jeg sagde  også til min kone : det skal hvile ved mit hjerte ! Og i den første tid ka’ jeg naturligvis ikke sende hende noget , for det er store sager , når man selv kan klare sig ; men med guds den almægtiges hjælp , så , når jeg er godt i gang med en forretning derovre , ta'er jeg hjem og henter hele schokket . » 
Klokken var bleven temmelig mange ; jeg skottede til uret , da jeg bestilte de to sidste bajere . 
« ja , nu opholder jeg måske den herre 

for længe ; jeg ved ikke , om jeg må tillade mig at udtale min tak endnu en gang , når man står i begreb med at forlade fædrelandet  .  .  . måske for bestandig ! »  og han hævede glasset .  « jeg har altid sat pris på dannelse og på at omgås med dannede mennesker og nyde en genstand sammen med dem ! Det ved gud jeg har . — skål ! » 
Jeg kastede et blik ud over torvet , der lå ganske glødende og øde i heden . 
« det er en slem varme at skulle trave af sted i , »  bemærkede jeg , bare for at sige noget . 
« må jeg ikke tillade mig at ha’ den i'or-nøjelse at hente den herre en drosche ? » 
Han var på et øjeblik barhovedet ude af døren , og jeg så ham midt ude på torvet stå og skråle , 'råbe i den hule hånd og vinke af alle kræfter . Et par minuter efter rullede han selv op for døren på bukken af en drosche . 
Jeg tog en sidste gang afsked med ham , mens han stod med hånden endnu på vogndøren . 

så trådte han tilbage med næsten samlede hæle og ærbødig holdning . 
« og lykkelig rejse til Amerika ! » 
« tak , min herre ; og det sku’ være mig en ære , om vi ku’ være i stand til at genses engang igen i livet ! » 
« ja , på gensyn ! » 

den næste dag sov jeg noget længe om 
morgenen efter en lidt sen tteateraften ude i st . Pauli . Da jeg vågnede , var det med en ubestemt fornemmelse af engang klokken seks at have været henne at lukke vindue op ; nu slog en drossel med korte mellemrum , så at luften helt dirrede sekunder efter , at den var hørt op . Jeg kom til vinduet . Fuglen var hængt ud i et grønt tremmebur under et køkkenvindue lige overfor ; når den ikke sang , kunne man høre den med en kradsende lyd hoppe frem og tilbage i sit lille , , lave hus . 
Det var temmelig køligt , men solen skinnede , og luften havde en ualmindelig friskhed . Jeg smækkede det andet vindue op og klædte mig langsomt på , lod kaffen bringe og blev i morgenskoene . 

fra hotellets gård og de andre små gårde kom der af og til nogle bestemte lyde : de postede vand i spande , der blev banket et enkelt tæppe , en dør blev åbnet og smækket i igen . Engang var der et par stemmer , som begyndte at snakke op , snart hver for sig , snart begge to sammen . For resten var der stille som i en underlig brønd , der var omgivet af høje , skidne husmure og med den store bys fjerne brusen til alle sider .  . 
Jeg så sedlen på vasketøj efter , pakkede lidt ud og ind i min kuffert ; da solen nåde ind i vindueskarmen , satte jeg mig på stolen derhenne og gav mig til at tage pletter af min jakke . Morgencigaren smagte fortræffeligt , arbejdet med at tage pletter af interesserede og fængslede mig hurtigt ; det varede ikke længe , før jeg blot ønskede , der havde været mange flere , som jeg kunne have gnedet på og holdt op mod lyset , ladet tørre og gnedet på igen , hvis de ikke skulle være gået rigtig bort . Eller også ville jeg have kunnet klistre papæsker eller lignende , sidde således ganske stille , skære papfladerne ud 

og klistre kulørt papir på , sindigt og betænksomt , for at der ikke skulle komme noget klister ud over kanten , føje dem sammen , stille dem til Tørring , puste cigarstumpen ud i gården , tænde en frisk cigar og fortsætte uden så meget som en eneste tanke i hovedet , men med lutter ubestemt svævende indtryk . 
Hvis nu nogen havde banket på min dør og forlangt , jeg skulle bestille noget ! —jeg tror meget hellere , jeg var sprunget fra anden sal ud ad vinduet , ned i gården . Eller blot de ville haft mig til et eller andet , der krævede opmærksomhed , iagttagelse , intelligens ! — 
jeg finder gamle regninger frem af forskellige lommer , river brugte kontrolbilletter i stykker , gennemlæser atter tteaterprogrammer og concertsedler fra de forskellige aftener , falder hen i anekdoterne , der er trykt derpå , taber cigaraske alle vegne . Det er først , da solen er gået væk , og sulten begynder at spores , at jeg langsomt kan rive mig løs fra mit uredte sovekammer , hvor pigen allerede flere gange har vist sig i døren , men arrig trukket sig tilbage . — 
efter en god frokost føler jeg mig til 

strækkelig oplivet til at kunne promenere . Jeg drejer om ved jungfernstieg og går op ad alléen med alsterbassinet på min venstre hånd . Der går små bølger for vinden derude , et par sejlbåde stryger afsted i frisk fart , belysningen veksler med solen , som det ene øjeblik er strålende fremme og det næste kryber om bag nogle mægtige , helt efterårs-agtige skyer ; en damper ligger stille ved en af anløbsbroerne , hyler , tuder og vælter en tyk , sort røg op imod lombardsbroen , der på svære piller skræver tværs over det hele . Over den ser man vogne og mennesker ustandseligt passere som trukne af et mekanisk uhr-værk ; ryttere traver af sted på ridebanen ved ens højre side ; sporvogne klingrer ; køretøjer og mennesker høres og ses krydse hverandre , hvor man så vender øjet hen . 
Enhver Københavner må ved at se alsterbassinet komme til at tænke på  « søerne »  i hans egen by . Men hvor er der dog alligevel ikke forskel ! Der er ganske vist nogen færdsel omkring den bro , som skiller søerne i København  ; arbejdsvogne og mennesker , sporvogne og et enkelt finere ligtog ser man bevæge 

sig dér til og fra ; men det , som behersker det hele samlede billede er dog søernes skønne , rolige flade med de skyggende kastanier på siderne og en enlig rytter luntende af sted på ridebanen . Afstanden er i virkeligheden slet ikke så stor fra den tid , man mindes fra drengeårene , hvor der langs vandet kun lå gamle haver med stakit omkring og et hus inde bag træerne , medens en Karl eller pige om aftenen kom frem på den bro , der løb ud i søen foran huset , og hentede vand i spande . 
Her i Hamborg er ikke blot aisteren større og bredere , men den er et stærkt befærdet vand og ligger ikke stille hen med sejlende svaner ; trafiken er det første , spejlingerne af skyer og flimmel kommer i anden række ; det er en naturskønlied , omarmet af en storstad . Men glimrende livligt , rigt på uro og uventet bevægelse er det hele . Man kan gå timevis omkring og se på det . — 
de malede billeder i  « kunsthalle »  , hvor jeg slentrer indenfor , interesserer mig betydelig mindre . Der findes gode ting imellem , som man under et længere ophold sikkert ville 

vende tilbage til , lære bedre og bedre at forstå , komme til at holde mere og mere af , indtil man kunne ende med at elske dem . Men der er intet af den Art kunstværker , som griber en doven turist med energisk kraft og ikke slipper ham , førend de har fået prentet manden deres indhold og udtryk ind for hele livet . Jeg går derfra efter at have tilbragt et par underholdende timer men uden at være revet ud af min stille , rolige stemning . 
Det er nu langt ud på eftermiddagen ; vinden har lagt sig , luften er bleven varmere , forretningstummelen tager af . Folk begynder at spadsere og komme ud i anlæggene . Deler herlige , offentlige parker i Hamborg , rester af gamle volde ; kun på enkelte punkter er de måske bleven gjort en smule for blomsterpyntede og slikkede , som det desværre alt for nemt sker ved større byer med ærgærrige kunstgartnere . Et steds passerer jeg en række tomme stole , hvorpå der står malet , at det koster 5 pfennige at benytte dem . Denne del af parken ligger for tiden så godt som øde hen ; der er ikke noget menneske at opdage , som kunne være berettiget til at opkræve 

pengene . Jeg føler trang til at hvile lidt , sidder en ti minuters tid og rejser mig . Da står med et en umådelig hæslig gammel kone foran mig med en strikkestrømpe og en fremstrakt hånd ; nu er hun der for at tage mine 5 pfennige . ( 
det er en mærkelig race , disse koner med stole i offentlige anlæg ! På ganske lignende måde er det gået mig så tit i større byer . Man spadserer , ser en sådan række fuldkommen forladte stole , ikke et menneske i synskredsen ; selve denne omstændighed bidrager også sit til at forøge ens trang til hvile ; man sidder længe uforstyrret , uden at en sjæl viser sig ; så , på en gang , når man glad vil af sted , skyder et fænomenal grimt , gammelt fruentimmer med strikkestrømpe op af jorden foran en . Jeg er nær ved at tro , den sort ligefrem spekulerer i menneskers svage tilbøjeligheder og holder sig skjult for at få ubefæstede folk til at tage plads . Og når da meduserne til sidst viser sig , er de endda djævelske nok til at gøre undskyldninger , fordi man  « måske har ventet på dem . »  det er dårlige personer ! — 

uvilkårlig fører mine ben mig ned ad kendte gader , og uden at jeg tænker over det , hen på det strøg , hvor jeg i disse par dage har været vant til at færdes . Der er allerede mødt mig to borgermænd og en lang officer , som jeg kender af udseende ; skiltenavnene på hjørnet forekommer mig som barndomsvenner . Det er vist på tide , jeg-ser at komme bort fra Hamborg igen , vane-baccillen er godt i gang med at udvikle sig ! Jeg mærkede det allerede ved middagstide på den Iver , med hvilken jeg greb det Hamborgerblad , de holder hjemme på hotellet ; hvis jeg blev her et par dage til , havde jeg fået lokale interesser ; om otte dage ville jeg være medindigneret over et eller andet kommunalt svineri og føle mit blod rulle hastigere ved i avisen at læse om , hvorledes Hamborg havde sejret i et internationalt væddeløb eller lignende  .  .  .  . endnu i aften pakker jeg og forsvinder ! Der ligger for meget af verden udenfor Hamborgs banegårde ! 

da jeg havde ventet flere minutter på gangen udenfor det grossmannske pensionat i Berlin , lukkede Friedrich op . Han trak døren til side iført den sorte livréfrakkc med forsølvede knapper og med et yderst dystert udtryk i ansigtet . Men det varede næppe to sekunder , førend det omskiftedes til et meget smilende . 
« ja , det er ikke andre end mig , Friedrich , så de kan godt lægge livréfrakken igen . » 
« ja , Herren maå meget undskylde , men jeg måtte lede så længe efter frakken , for Anna havde fået den ud og skulle tage pletter af ; og nu er fruen netop nede i værelserne , så det er jo strengt forbudt at lukke op i arbejdstøjet i » 
« dr . Halling er måske allerede rejst på landet ? » 

« nej , doktoren er ikke færdig endnu på bibliotteket ; han må vist være her på øjeblikket ; jeg skulle have hans nye sæt børstet til klokken tolv . » 
I det samme kom Fru Grossmann fra korridoren ud i forstuen . Hun gik mig smilende i møde med let udbredte arme og hovedet lidt på skrå :  « nej , hvor det dog var morsomt at se dem ! — Friedrich , der ligger to pudseklude lige til at falde i foran i korridoren  ! » 
« javel , »  sagde Friedrich med et kast , ligesom om han rystede en flue af sig . — 
« nu må de rigtignok fortælle , hvor Vorherre har haft dem så længe ; de har jo ikke været her siden lochwoods  .  .  . nej , det er sandt , de var ikke sammen med lochwoods , det var hr . Frankfurter  .  .  . det er snart lidt vanskeligt at hitte rede i ! — de må da endelig se det billede , jeg fik med påskrift fra komtesse Vera ; skal vi ikke gå ind i kabinettet ? » 
Kabinettet var et ganske smalt værelse lige ved forstuen , netop så bredt som vinduesfaget . 

der stod et par lave fløjelslænestole . 
« den nye her er en julegave til mig selv , »  sagde Fru Grossmann ,  « prøv at sidde i den ! Er den ikke dejlig ? Det sagde miss braddon altid : det er min yndlingsplads . Der står hun , »  og Fruen pegede på et af de mange portrætter med påskrifter , der var opstillede på skrivebordet ,  « en nydelig dame og faderen to gange millionær i New York ; jeg troede virkelig et øjeblik , der kunne være blevet et par af dr . Halling og hende , men han er for besynderlig . Det er dog et mærkeligt menneske ; man ved aldrig , om det er spøg eller alvor , han siger ! » 
« hvad er det for en lyd , Fru Grossmann ? »  spurgte jeg pludselig . 
« å , det er blot den schweiziske tenorsanger ! Der er en tone i et meget højt parti , som han øver sig på at træffe rigtig . » 
« ja , det hører jeg nok ; men dér , ovre på den anden side ! Det lyder , ligesom nogen sloges . » 
« ja , det er japaneren , som får time i 

tysk ; nu gentager han det , kan de høre  .  .  . flere gange efter hinanden  .  .  . » 
« så de dyrker stadig disse asiatiske forbindelser ? » 
« jo , for ved de hvad , det er rigtig nette mennesker ! Dr . Halling har altid så meget at udsætte på dem ; madame launay , der var her , og han kaldte dem altid de forvandlede aber eller dyrerigets vidundere ; nu be’r jeg dem : dyrerigets vidundere ! Det er virkelig synd ! Hr . Nagasaki er lige nylig kommen herover , og han er så beleven  .  .  . de nydeligste evropæiske manerer , meget nettere end de fleste herrer her i Tyskland , desværre ; hver gang han betaler mig sin regning , og han har de to største værelser til gaden , så siger jeg naturligvis : ich danke schøn ! Men så gør han sin kompliment med en lille håndbevægelse og siger med ganske udmærket udtale : ich danke schøn ! — han drikker afvekslende Galon og rudesheimer til maden for sundheden , han rører ikke øl ; når de andre herrer midt på dagen kan tage en flaske øl i varmen , så gør han det med , for han vil aldrig stå tilbage , men han 

bare skænker lidt i et glas og nipper til det ; så står det til folkene bagefter . De siger , han skal være gift i Japan , men jeg tror det ikke , han ser alt for ung ud til det . » 
« jamen disse japanesere synes jeg ikke , man kunne se på , om de var unge eller gamle ; her spiste jo en af deres allerældste generaler til middag engang for to år siden , og han så nærmest ud til at være en 14—15 år  .  .  . » 
« å , de er ligesom dr . Halling ! Jeg husker nok de to herrer danske fra sidste gang  .  .  . også med bulgarerne . » 
« nå , er de elskværdige barbarer her endnu ? » 
« barbarer ! Det er ligesom jeg hørte dr . Halling ! Hr . Carlowitch er flyttet , men kommer her til middag , han sagde , han kunne ikke undvære sin tyske moder , det sagde han virkelig så nydeligt  .  .  .  . » 
« betaler han lige så nydeligt ? » 
« å — ved de hvad , det er ikke altid sådan for hr . Carlowitch ! » 
« nej , det tror jeg , de har ret i ; det er vist aldrig sådan for hr . Carlowitch . » 

« nu skal de virkelig lade være at hakke sådan på ham ; de skulle se den lille anden bulgarer , vi har her , som de ikke kender ; han er ganske vist somme tider lidt fri , men det er et godt menneske og livsglad ; han studerer jura . Han skal være af meget fornem familie , men forarmet ; de sætter stor pris på ham i legationen , siger carlowitch . Men miss Clarke var ude af sig selv forleden ; han havde , uden at tænke over det , smidt en brændende tændstik fra-sig i papirkurven , og da den gamle mrs . Clarke kommer ud på gangen , så lugter hun røg og kalder på tenoren , og han vidste jo hverken ud eller ind , og folkene var naturligvis ingen steder , for når man skal bruge dem , så ved de jo nok  .  .  . » 
Her blev vi afbrudt , ved at en nøgle blev stukket i døren , og Halling kom ind , ganske som jeg havde set ham sidst for to år siden , med den høje hat på hovedet , manuskriptmappen under armen og blikket ud over stangbrillerne . 
« å , »  sagde han ,  « det glæder mig ! »  og trykkede min hånd , som om vi var skiltes fra hinanden dagen iforvejen . 

derpå skred han løs på bordet midt i forhallen , hvor formiddagsposten lå , brækkede sine breve og læste dem . 
Fru Grossmann var overvældet af sin permanente forbavselse over Halling :  « sådan et menneske ! At han ikke siger goddag på anden måde , nu han ikke har set dem i to år ! » 
Halling var bleven færdig med sin læsning :  « jeg er fornærmet over , at du ikke med brevposten har underrettet os om dit komme ! Ellers havde Fru Grossmann sendt den lille bulgarer ud for at tage imod dig , eller hr . Nagasaki , også kaldet orientens blomst — hvad der for resten også skal være navnet på miss Clarkes skønhedsvand , efter hvad pigen Anna meddeler mig , »  tilføjede han mildt belærende til Fru Grossmann , der ville til at intervenere med et af sine sædvanlige indignationsudbrud . 
Så stak han armen ind under min og trak mig af sted , op til sine værelser , af hvilke det ene for nogle dage kunne overlades til mig . 
« spiser de lunch med klokken i , »  råbte 

Fru Grossmann efter os i korridoren ,  « der er roastbeef med peberrod »  — og brie . » 
« nej tak , vi går begge to ! »  — — 
efter at vi havde fået passiaret os dygtigt ud i en time eller to , måtte Halling af sted på en visit , og jeg brød mig ikke om at køre med ham i den retning , han skulle . Til middagen klokken seks ville vi ses i pensionatet , så benyttede jeg tiden så længe til at spadsere . 
Der er en ubestridelig charme ved at komme første gang til et fremmed sted ; men den mere kræsne foretrækker dog i længden at komme igen derhen , hvor han vel er fremmed , men har været før . Jo ældre man bliver , jo finere nydelser får man af det mangfoldige idéforbindelsernes spil , som man har gået og samlet materiale til i hele sit foregående liv ; og intet føder idéforbindelser i sådan friskhed og mængde som netop dette på rejse at komme til uvante steder , hvor man dog er kendt fra tidligere tid . Tingene er ikke så dagligdags , at man passerer dem sløvt forbi ; de springer i øjnene , og man opdager straks forskellighederne fra forhen ; min 

derne vækkes fra den tid , man så dem for første , anden , tredje gang , det ene føder det andet , og inden man ved et ord af det , har man et billede reproduceret af en selv , som man var den gang , for de så og så mange år tilbage , og det et billede så skarpt og nøjagtigt , som lang , lang spekulation i ens studereværelse hjemme ikke ville kunne frembringe . 
Medens jeg spadserer unter den linden og uvilkårligt standser foran de mange boghandlervinduer , bliver jeg lidt efter lidt optaget af erindringen om , hvad jeg selv var for en eyr i mine ganske unge dage , på de tidligere rejser hertil og mest på den første tur til Berlin , som var min allerførste udenlandsrejse overhovedet . — 
boghandlervinduer har altid spillet en rolle i mit liv , dengang blev de epokegørende ; straks det allerførste , jeg så , lagde grunden til en revolution i mit indre . Mit allerede ret udviklede øje bemærkede øjeblikkelig , at hele den bogflora , der prangede i sådan et boghandlervindue , var bundforskellig fra , hvad jeg kendte til hjemmefra . Det hjalp ikke , at jeg ganske 

vist havde set adskillige af bøgerne også hos boghandlere i København , og at de hovedværker fra alle litteraturer , som er at træffe i ethvert civiliseret land , selvfølgelig fandtes hernede ; hovedmassen , hele den løbende literatur , alle disse fjerde-femte-sjette rangs bøger , som rører idéerne ud til den vælling , det dannede publikums konstitution kræver , de var nogle helt andre . Og det er dem , der indeholder den åndelige kammertone i et folk ! — jeg kom ind i en af forretningerne , søgte mig en række typiske skrifter ud på forskellige felter og gav mig hjemme til at læse . 
Hvem havde ret ? Hvor var sandheden ? Hvor var nu det moderne , det rigtig urmoderne , det som man for gud i himlens skyld måtte forstå at tilegne sig og udvikle videre , om man ikke ville åndelig forstenes ? Det var nær ved at gå mig som Hermann i  « den politiske kandestøber »  : de hjemme havde ret , og de hernede havde også ret ! Dér beviste man med letløbende argumenter , at fremtiden tilhørte demokrati og realisme , her kom man lige så behændigt til det resultat , at det militære Preussens aristokratiske idealisme 

måtte blive den kommende tids ledestjerne . Det var ikke så lige en sag for et menneske på 21 år , der ganske vist var en overmåde muntert levende ungersvend , men på den anden side en mægtig alvorsmand , på hvis vej alle tænkelige problemer tårnede sig op med krav på hurtigst mulig løsning ! I parenttes bemærket lever mennesker fortræffeligt på den slags modsætninger ; de bidrager netop til at give tilværelsen spil og liv og holde den i en forfriskende bølgegang . Vi lærte i sin tid i skolen om noget , der kaldtes endos-mose , og som betød den proces , der ikke hvilede , førend en væksts forskellige celler var ligeligt gennemtrængt af det samme ernæringsstof ; man må være glad ved , at der kun finder en så tarvelig endosmose sted indenfor den menneskelige hjerne . Dér kan de tilsyneladende mest uforsonlige modsætninger hvile fordrageligt ved siden af hinanden for på given p'oranledning at sprudle frem med den charmanteste komik ! — 
der er altid løbet noget vand i stranden , siden jeg første gang var i Berlin , og heldigvis også adskillige tåbelige idéer ud af min 

hjernekiste . Profeterne fra dengang har nedlagt forretningen , uden at jeg egentlig synes , verdenshistorien har taget sig særlig meget af deres anvisninger ; nu er der en række andre gentlemen , som fører firmaet videre og fortæller os , hvad der må blive fremtidens stat , religion , moral , kunst . Det store publikum , som ikke forstod noget af , hvad der tidligere blev præket , trænger til afveksling og vil snart repetere noget andet , som det forstår akkurat lige så lidt ; det er det , man kalder for nye åndelige bevægelser ! 
Bevægelser , retninger , skoler ! Den , der er over 25 år og er med i den slags , — han fortjener at være det ! Medens vi er børn , er det ikke for de blanke knapper og musikkens skyld alene , at vi løber efter soldater ; for den lidet udviklede overhovedet er der noget både hyggeligt og fremmende i at marchere med ligemænd i ydre og indre imod et fælles mål . Og de allerfleste mennesker opnår sikkert ikke på nogen anden måde f'ølelsen af dog i hvert fald at udrette en smule ; de trænger til at blive en slags medarbejdere i noget , hvortil berettigelsen ikke behøver at 

godtgøres , fordi det nu engang er et faktum , at så og så mange brave og pæne mennesker tramper den vej og ikke nogen anden . Og det er der selvfølgelig altid en mening i , selv om den måske i tiden viser sig at have været lige det modsatte af , hvad alle de ærede medarbejdere indbildte sig ! 
Men den , der er kommen til klarhed over , at han ejer en evne , hvis berettigelse det slet ikke kan falde ham ind at diskutere , fordi den udgør hele hans væsen , den mand , f . Eks . , der føler en uforklarlig og altoptagende glæde ved at kunne gengive mennesker og deres stemninger udi levende dansk sprog , for ham er der ikke andet at gøre end at bide af ensomhedens træ på godt og ondt og gå sin vej , således som den nu engang kan blive for ham . 
Og så er det så besynderligt , at disse mennesker , der ikke bekymrer sig det aller-ringeste om  « udviklingen »  , de kommer i reglen med i den akkurat i forhold til så lidt , som de har bekymret sig derom ! 

jeg vil aldrig i Berlin tage ind i andet pensionat end det grossmannske ; jeg kender andre . For ti år siden boede jeg hos en skolemand . Det var en afskediget overlærer fra et provinsgymnasium , med titel af professor og en orden , på hvilken der stod et stort  « 40 »  , for at man endelig ikke skulle være i tvivl om , at han kun havde fået den , fordi han var bleven 40 år ældre , siden han indtrådte i statens tjeneste , og ikke af nogen som helst anden årsag . Han skrev stadig afhandlinger , i smag med stilopgaver i modersmålet for øverste klasse , om forholdet mellem Goethes figur i det ene eller det andet til Schillers eller lessings i noget tredje , og fik dem regelmæssigt sendt tilbage fra samtlige Tysklands tidsskrifter , over hvilke han førte en omhyggelig fortegnelse , der var 

indrettet ligesom en timeseddel . For resten gik han i vejen ude i køkkenet , hvor han kom luskende for måske at kunne få lidt indflydelse på spisesedlen . Han brugte da det ret trivielle påskud at ville se noget efter i statuterne for  « forbrugsforeningen for embedsmænd »  , der stod foran i den kontrabog , som opbevaredes i tallerkenrækken ; men den lille , grå og ganske afpillede p'rue affærdigede ham i reglen øjeblikkelig med at svare , at det hastede vist ikke så meget , det kunne han altid se efter en anden gang . Når han da somme tider blev arrig og forlangte at se bogen straks , kom de to ugifte døtre på mellem 30 og 40 år i samme nu moderen til hjælp , og jeg kunne fra mit lille værelse høre en unison terzet for kvinderøster , der kun sjældent afbrødes af mindre og mindre energiske indskud fra hans rustne Bas ; efter meget få minutters p'orløb slentrede han brummende tilbage gennem korridoren . Når han kom til enden af den , revancherede han sig ved at smække døren meget stærkt i og vadede derpå frem og tilbage og skældte med sig selv inde i gadeværelset , hvor p'aust og 

Margrete , Goethe og Schiller , kaulbachs engel og thumanns liebesgluck hang på væggene . 
Eftermiddagen gik regelmæssigt for professoren med i et Kammer ud til gården yderligere at udvikle sin fyrretyveårige rutine i at smække lussinger på en 12—13-årig forkrøben gymnasiast , hvem mærkelige forældre havde overladt ham i pension . Inde til gaden residerede da fruen og de to døtre ved vinduerne , med germanske håndarbejder eller indholdet af en læsemappe fordelt mellem sig , når da ikke en af pensionærerne for en ordens skyld sad lidt derinde og passiarede med dem , om når de sidst havde hørt fra en eller anden tidligere pensionær eller også om et andet lige så interessant emne . — 
det Grossmannske pensionat havde ikke dette hjemmetyske præg , dets farve var afgjort kosmopolitisk ; i dets miskrokosmus genspejledes det moderne Berlin som fremmedby . Man spiste ikke som hos professoren frokost klokken 10 og middag med suppe , gemyse , kød og svedskekompot klokken 2 ; nej , Fru Grossmann var anlagt på distingverede tilrejsende , der stod sent op , tog den engelske varme 

lunch klokken i og en rigelig middag med tre  « gænge »  klokken 6 .  « det eneste er »  , sagde Fru Grossmann ,  « at middagen falder lidt sent for tteatrene , men , »  tilføjede hun med dens smil , der har overvejet alt ,  « så har vi jo iste klasses drosker holdende tre skridt fra huset . »  at nogen i hendes hus kunne tænke på at benytte en 2den klasses drosche , end sige gå til tteatret , var noget , Fru Grossmann aldrig officielt tilstod . 
Liun holdt en fremmedbog , i hvilken virkelig mennesker fra omtrent alle verdens egne var indførte ; når hun bladede den igennem med en , standsede hun ofte ved et  « von »  eller  « de »  med en lille venlig bemærkning eller henvisning til et portræt på skrivebordet ; og navnene på de medlemmer af mere eller mindre oversøiske legationer , som havde boet i pensionatet , var hende oprigtig kære . 
« beliggenheden gør meget , »  sagde hun ,  « og så monteringen ! Det havde jeg rigtignok ikke tænkt mig , da min mand endnu levede , at jeg skulle komme til at bruge vore dejlige møbler til pensionat ; men hvad skal man sige ! Spekulationer ! — å , de må ikke 

tale til mig om det , jeg kan ikke udholde det ! ( Fru Grossmann var altid begyndt fuldkommen uopfordret . ) jeg siger tit til tjenestefolkene , de må skamme sig overfor herskaberne , at de blot vil prøve på at byde mig det , de ville byde en almindelig pensionatsFrue . Men jeg tør nok sige , at mine fremmede befinder sig vel her ; og ved de hvad , her er dog aldrig ufred , det går over , når der kommer noget , meget hurtigt ! Og så taler jeg fransk og engelsk — og tysk med japanerne  .  .  .  . » 
«  .  .  .  . og bulgarerne ! » 
« å , de med deres bulgarere ! Har de for resten lagt mærke til .  . jeg tror , den lille frøken von schlepnitz har et godt øje til carlowitch . Hvis han var officer , så tror jeg  .  .  . ! Man kan heller ikke nægte , han fører sig elegant . —• der var en ritmester fra Hannover på 3 dages orlov herovre i foråret , hun har jo tillige separat formue ; men moderen syntes ikke om ham , og faderen har ikke det mindste at sige . Ritmesteren og han blev de bedste venner af verden og kom meget sent hjem sammen om morgenen , men alligevel  .  .  .  . ! Hun har nu også sin egen vilje , den lille . 

det var rigtignok ikke sådan med miss Evy , der kommer igen til efteråret ; det så man straks lige med det samme , at det måtte blive dr . Hoeler og hende . — frøken eichenbach fra breslau har de ikke set endnu , hun er bortrejst for en ugestid til en tante ; lidt ubetydelig og stille ; der er ingen af herrerne , som interesserer sig videre for hende ! »  — — 
de forskellige damer i pensionatet kom en aftenstund på tale mellem Halling og mig . 
«  .  .  .  . under middelhøst ! »  mente Halling . 
« ja , ikke noget at blive nervøs over . Men det kan jo også være meget rart — til en afveksling ! » 
Halling strakte sig i lænestolen .  « ja , »  sagde han ,  « jeg var engang sammen med en fuld svensk mediciner , som energisk erklærede sig for kvindehader : kvinderne stod under os i legemsbygning , kraft , intelligens ; særlig legemsbygningen var det nu rent jammerligt med . Jeg gad nok vide , sagde han , mens vi holdt ham under armene , hvorfor vi skal tilbede dem for den smule fedtlag , som de har mere end vi over knoglerne ! — deri må 

man give manden ret ; jeg ser heller ikke nogen tvingende nødvendighed for det . » 
Han rejste sig og gik lidt op og ned ad gulvet :  « frøken eichenbach var jo rejst , førend du kom ? »  sagde han og standsede . 
« ho—ho , min gamle ven ! » 
« hva’ for no’et ? — lad nu være at blive tåbelig , ligesom Fru Grossmann ; eller rettere sagt : i dette tilfælde er hun mærkelig nok ikke blevet det . » 
« det lader til at undre dig selv , kære Halling . » 
« ja , for Pokker  .  .  .  . , jeg mener bare , frøken eichenbach er da det eneste menneskelige stykke kvindfolk , der findes i hele det menageri her i huset . » 
« ung , køn , penge , familie ? » 
« ingen af delene , du ! » 
« nu kan jeg nok mærke , at du er den ! »  — 
« det er så underligt , »  sagde Halling med langsomt eftertryk ,  « for hvis nu sådan en pige havde penge og lidt indflydelsesrig familie , så ville man sige til sig selv : det er dem , du sigter på , og så blev man slet ikke forelsket i hende . Men på den anden side er 

dette her kildevand og kærlighed dog så fordømt måneskinsagtigt , at det måtte kunne være nær ved at bringe fornuftige mennesker af med deres forelskelse igen . » 
« jeg kan sige dig en ting , kære Halling , at du er uigenkaldelig fortabt ; du kan lige så godt springe i det som krybe i det , du har alle symptomerne . » 
« også dette har jeg sagt til mig selv ! Nu , hun er borte , har jeg den samme underlige fornemmelse , som når man om foråret ser ud over store Enge eller plæner , og jeg ved , at når jeg hører hendes stemme igen nede i korridoren , vil det give 1i à 2 hop i livet på mig ligesom i saffiansbolden hos Andersen . Forleden dag spurgte den gamle mrs . Clarke ganske en passant om , hvad farve frøken eichenbachs øjne havde , og så røg svaret ud af mig helt ovre fra den anden side bordet . Det må dog være et ganske afgørende symptom , at jeg uvilkårligt måtte forestille mig , det spørgsmål kun kunne være rettet til mig ! — det eneste , som ærgrer mig , er ,- at man i vort videnskabelige århundrede ikke kan gå op til sin læge lige 

som f . Eks . med mavekatarrh og så sige : jeg føler de og de psychiske symptomer på den og den måde , hvorpå han med et blik op imod lærebøgerne og en verdensmands smil sagde : solid forelskelse ! Så vidste man , hvad man havde at holde sig til . » 
« nå , kære ven , så kan jeg altså glæde mig til snart at høre fra dig . » 
« jeg vil indrømme , at i løbet af de sidste otte dage er jeg unægtelig ved at nærme mig den anskuelse , at det hele nu væsentligst må opfattes som et energispørgsmål »   ! 
Ja , energien , den var jo egentlig ikke din stærke side i gamle dage . » 
Der gled et smil hen over Mallings ansigt , han stod stille med opløftet højre , midt på gulvet : 
« gamle dage , barnesind ringer julehøjtid ind , 
siger Grundtvig ! »  — 

der er kommen nye folk til magten i Tyskland , efter at jeg sidst var her . Kejser Wilhelm den første hører allerede mytten til , den skønne blåøjede Friedrich slumrer i begas' hvide marmor ude i Potsdam , og den Wilhelm , der nu skal lede land og rige , har jeg kun set , når han som officer efter berliherparaderne kom ridende med suite , i strakt Carriere , ned ad betle alliancestrasse , så sablen stod næsten vandret ud i luften efter ham . 
Og det tyske riges to michelangeloske karyatider , Bismarck og Moltke , er heller ikke 
mere . — 
jeg mindes en gang i sin tid , Halling og jeg kom gående ned ad leipzigerstrasse henimod leipzigerplads til . Dér munder Berlins mægtigste hovedgader ud . Igennem bellevuestrasse 

møder tiergartens fineste portion op i fashionable ekvipager , potsdamer- , kønig-grætzer- og leipzigerstrasse sender sporvogne , drosker og arbejdskøretøjer i mængde ; her er den beredne schutzmann midtvejs ude med sin snart løftede , snart sænkede højre hånd udmærket på sin plads , og plafonden bag-hans stade bliver ofte forskræmte fodgængere en kærkommen tilflugt . 
Da min ven og jeg skulle til at gå over , greb Halling om min hånd og med et nik imod den anden side af torvet , sagde han :  « således går en strateg ! » 
Jeg fulgte hans blik og så en høj , mager general , noget dukket i holdningen gå igennem vognmyldret , der ligesom veg til side omkring ham . Halling påstod at have set det lynsnare øjekast , med hvilket han uden at løfte hovedet havde beregnet alle køretøjernes forskellige baner for at kunne skride over så roligt , som semiterne , da Moses skilte røde havets bølger for dem . Det var Moltke . 
Plan lignede en mumie , hyllet i preussisk generalsuniform , men med levende øjne . — det gør dog et eget indtryk således at se en 

stor del af en hel nations udvikling , af dens pligtudfoldelse og flid , dens dygtighed og held , passere forbi en i et menneskes skikkelse , med orden om halsen og så nær , at man kunne røre ved dens kappe — om man turde ! 
Og Bismarck ! Den store mængde billeder og Buster af ham giver kun et fattigt indtryk af , hvorledes denne gigant så ud . Lenbach og Begas er de eneste , som i deres arbejder har grebet noget af den brutalitetens poesi , der adlede hans fremtoning . Når han red , følte man , den svære hest havde noget at gøre alene med at bære ham , mens tøjlerne lå med skødesløs vægt i en rolig samlet hånd , der i et nu kunne bringe det mægtige dyr til at stå som en slave . Og jeg skal aldrig glemme det smil , jeg engang så brede sig fra mund og øjne ud over hele hans ansigt , da en fremmed diplomat hilste på ham . Det var på en gang jovialt og overlegent , godmodigt og tyrannisk , i stand til i næste øjeblik at omskiftes til det udtryk , med hvilket man egenhændig smider en bølle ned ad trapperne . Mange undrede sig i sin tid over den 

mangel på selvbeherskelse , der kunne lade den store mand blive så irriteret , når Eugen Richter med skarp forstand og plebejisk instinkt fandt de ømme steder frem hos kansleren . Jeg forstår det godt . Hvis det havde været en jævnbyrdig modstander , ville Bismarck med attletisk fryd have kastet sig over ham for at knække hans rygrad ; nu var det bremsen , der havde stukket løven på et hudløst sted , og den piskede i raseri rigsdagssandet med sin hale . Der er efter den tid bleven talt endnu mere om Bismarcks uforstandige mangel på selvbeherskelse . Hans sikkert både retsindige og talentfulde efterfølgere kan spare sig deres anklager ! Bismarck er et geni , og geniernes skrøbeligheder er kun en brydning mere i diamantens glans , som blænder vor kritik . Den sunde , verdenskloge Lewes har så rigtig sagt i anledning af en anden tysk heros' skrøbeligheder : instinktet lærer os , at livet har andre mål end at tage hensyn til fornuften ! — 
det ville være latterligt at fremhæve , at det Tyskland , der er i begreb med at blive til , frembyder de mangfoldigste interes 

sante lagttagelsesemner for den , som har lid og kundskaber nok til at trænge ind i dem . Muligt er det endog , at denne fin de siécle-periode indeholder et mere sammensat og farverigt spil end den gamle ; jeg ved det ikke . Men det ved jeg , at for en udlænding , digter og turist har det sidste trienniums Berlin ingenlunde den glans og stemning , som Berlin fra begyndelsen af firserne , da de tre store gamle stadig levede og færdedes dernede , og deres værk endnu var skinnende nyt for Berlinerne selv som for os fremmede og blev bekiget , befølt og beundret på alle leder og kanter . Til trods for millardsvindel og Krach hvilede der dog bestandig i luften et skær af feststemning , og der var over folk noget af den mands fornemmelse , som tidligere har været en vel anset borgermand men gjorde en uventet glimrende forretning og nu bærer sine fine nye klæder til skue , hjertebankende af stolthed . 
Man kunne have sympatti eller ikke med tyskerne , deres riges og hovedstads udvikling , intet intelligent menneske undgik at forstå og føle sig revet med af den energiske 

nationalbevidsthed , som levede i denne unge kejserstad , der udvidede sig fabelagtigt og overalt skiftede sin gamle spidsborgerlige ham om med en , der strålede i storstadsmæssige farver . Og selve det ofte pralende , noget ufine og stortalende , som mødte en dernede , var udtryk for en vis barnlig glæde , der også havde sine yndefulde sider . Jeg tror , at man skal lede længe i nationernes hverdagsliv , for at finde noget så rørende stemningsfuldt som berlinernes hurraråben for deres gamle kejser hver dag , når vagtparaden trak op . 
Kompagniet kom marcherende , blankt pudset , med alle geværløb lysende i lige linie og hele regimentsmusikken i spidsen , ned ad p'riedrichsstrasse , svingede om ved linden og svulmede på vejen op til noget som et regiments omfang ved alle de mennesker , der gik med , i takt efter musikken , på fortovene og ude under lindetræerne . Der var et eget udtryk af komisk alvor over disse folk , som det kommer over voksne mennesker , når de løber efter soldater og uvilkårligt af musikken tvinges ind i cadenke med den . 
Man nåde den gamle kejsers palais . 

der blev kommanderet : gevær på skulder ! og mens soldaterne så til højre , og deres fødder slog mod asfalten i reglementeret preussisk parademarche , vendtes alle civile hoveder og blik op imod hjørnevinduet i palaiet , dér hvor tætte ranker vild vin slyngede sig ned mod vinduesposten . Gardinerne skiltes — og alle munde råbte , alle hatte blev svingede og svajede , den gamle grå kejser stod der med uniformen strengt tilknappet men det venligste oldingesmil om munden og i de blå øjne . 
Der har for mig altid været noget af h . C . Andersens rejsekammeraten i det optrin . Hver eneste dag , der gik , løb berlinerne efter deres fine militær hen at råbe hurra for den rare gamle kejser , der havde gjort det hele rige så stort og anset og mægtigt . Og han stod dér , nikkede til dem som til sine børn og glædede sig selv barnligt over sine soldaters stramme holdning og undersåtternes jubel . — 
når man nu , efter at han er død , kommer ind i hans hus , hvor alting endnu står , som da han levede , er der meget , som bidrager til 

at fastholde dette indtryk . Intet er stort , prangende , kejserligt , alting så overmåde jævnt . Salene er Stuer , møblementet tæt pakket og sammenstykket som hos gamle ægtefolk , der ikke nænner at rydde op med det gamle og købe nyt helt igennem men ganske stille får fornyet stykke efter stykke , som nu børn og børnebørn forærer dem det — hver efter sin smag , uden at det ene kommer til at passe til det andet . Nogle kunstnerisk fine mosaikborde er stillet sammen med almindelige , polstrede fløjelsmøbler ; et par magnifikt gennemførte skrivebordsgarniturer af lapis lazuli med tilhørende pragtvaser står og råber midt i al den megen borgerlighed ; det er gaver fra Ruslands storstilede czar ! I disse rum kendes ikke stil og findes ingen komfort , her er kun almindeligt slotsinventar af møbler og malerier og så erindringer . 
I alle sofaer og på mange af stolene er der opstillet skilderier af den mest forskellige Art . Man spørger med undren ciceronen , hvad det skal betyde ; det ser ud , som om tjenerskabet havde taget tingene ned fra væggene og forsigtigt stillet dem således , 

indtil de kunne blive pudset af og hængt op igen . Men således brugte kejseren det . Det er lutter småerindringer fra hans rejser eller bragt hjem af børnene fra deres rejser , somme tider også præstationer af børn eller børnebørn selv : dilettantmæssige sortkridtstegninger og akvareller eller pasteller , littografier , farvetryk , fotografier , nogle i ganske tarvelige , andre i helt fine rammer . Når den gamle bedstefader havde fået eller købt sådan et stykke , stillede han det op ved siden af det sidst erhvervede , lige og akkurat , efter linie , som om det var soldater , og så gik han og så på dem om dagen . 
Hang de oppe på væggene eller arrangerede inde mellem møblerne , kunne han ikke rigtig hitte dem og havde intet tydeligt og klart overblik over dem ; det skulle være praktisk indrettet , ordentligt og lige til at få fat på som en militær ordre . Inde i arbejdsværelset , hvorfra han nikkede ud til folket , er et mægtigt midterbord ganske overfyldt med souvenirs , der så vidt muligt er ordnede efter arten ; ved en side ligger en hel lille afdeling brevpressere , ved en anden lige så mange papir 

knive , og så kommer penneviskere og de utroligste andre små tarvelige nipsgenstande ; et steds lægger man mærke til en kontorkalender , hvis rand er udstyret med samtlige kongefamiliens portræter i påklistrede , fotograferede hoveder , forbundne med malede blomsterguirlander . 
Det var en patriark og en soldat , der levede og døde i denne lejlighed . Ikke for intet står modeller af den preussiske armés uniformer opstillet rundt omkring , og reolen i kejserens arbejdsværelse er fyldt med stift indbundne militære skrifter . Denne reol er ganske glat uden forsiringer og med en bredt fremspringende underdel , hvor kejserens frokost hver formiddag stilledes på en bakke , og han spiste stående . Skrivebordet henne ved vinduet er ligeså prunkløst som reolen ; når han sad derhenne og underskrev sine anordninger , lagde han dem ind igen i den samme konvolut , de var modtaget i , blot at den blev vendt . Ved siden af bordet har man stillet hans rejsehåndkuffert , som han altid selv pakkede . Den er af træ , gråmalet med 

påståede jærnbånd og et W med kongekrone over i hvid farve . Tarveligere rejsekasse kommer en rekrut ikke hjem med i juleferien ! 
Der var kun en eneste overflødig udgift , som kejser Wilhelm tillod sig i det daglige liv : at brænde olie i stedet for petroleum . Og det var han egentlig kommen til af bare sparsommelighed , fordi han ikke kunne lade være med at skrue lampen ned , når han gik ud af værelset ; så osede petroleumen , og det kunne han ikke lide . En kejser , der skruer sin lampe ned , når han skal lidt ind i det andet værelse ! Der har vi atter et godt stykke h . C . Andersen ! — 
det er fortalt , hvor meget den gamle kong Wilhelm betænkte sig på at tage mod kejsernavnet . Der var politiske motiver herfor , men sikkert også noget af sky for den kunst og pomp , som han frygtede for , at kejserværdigheden skulle føre med sig . Al den slags var hans væsen imod ; han følte ikke noget derved . Og han blev i sit snevre palais med de sammenbragte møbler , soldatermodeller og erindringer . Hans blomst var ro 

ikke den skønne duftende rose eller den kristeligt mystiske lilje , det var den simple , tydelige kornblomst , der springer frem i sin rugmark så bestemt som et blåt opslag på en gul mundering ! 
Nu vajer kejserstandarten ikke mere fra det lille knebne palais , hvor den store Friedrich rider ud for vinduerne ; den er flyttet længere bort , til det store slot med sin åbne udsigt . 
Og den unge kejser ønsker som bekendt at lægge dette slot endnu mere åbent ! 

en morgen lå der et brev på mit bord fra min ven , lieutenant Gunther . Han skrev , at nu hvilede han efter en anstrengende vinterkampagne ud ved et kursted i Harzen , og hvis jeg havde lyst til at se nåletræer , bjærge , hans nye racehund og ham selv , så burde jeg komme . 
Det var netop faldet ind med hede i Berlin ; den gennemglødede asfalt og hussiderne kunne endnu i sene aftentimer stråle lummer varme ud ; en smule hjalp det , når man flygtede ud i tiergarten og sad der til langt ind i natte-kølingen , men så vågnede man til gengæld efter kun få timers søvn i et solhedt soveværelse uden at være ordentlig udhvilet . Dertil kom , at Halling , trods varmen , arbejdede som en smed for at blive færdig med en bog så hurtigt som muligt , og om aftenerne , når 

vi slappe sad og lod moselvinen køle os , var han ofte meget distræt . At han snart ville være uddød af ungkarleverdenen , var mig overmåde klart , og grunden til , at jeg ikke hurtigst muligt forsvandt fra det glohede Berlin , var netop den , at jeg havde lyst til at se hans udkårne . Hun ville vende hjem igen om fredagen , dagen før hr . Nagasakis fødselsdag , der skulle højtideligholdes med en stor fest , til hvilken den japanske herre  « med fuldkommen europæiske manerer »  havde indbudt alle os i pensionatet . 
Forberedelserne til selskabet havde været mange . Som nylig ankommen havde nagasaki søgt omhyggelig bistand hos sin tyske moder , og hun havde foreslået mad og vinsorter , efter som den europæiske anstand bød det . 
« det må han jo også lære , for når han selv engang får hus og hjem ; hvor længe jeg beholder ham , det . . . . . . . . . , »  og Fru Grossmann gjorde en af sine graciøse håndbevægelser , der erstattede fortsættelse .  « nu ved jeg , han har fået det bedste i alle retninger ; jeg lod vinagenten specielt komme for det samme . Og jeg spurgte udtrykkelig , om han 

ville have særlig kogekone til maden ; det sagde han ja til , og det er jo også det bedste ved sådan en lejlighed . Jeg er meget glad over , at han inviterer sine højtstående landsmænd , det vil gøre et godt indtryk på dem , alt sammen , det er jeg vis på . » 
Foruden os i pensionatet og japanerne havde Fru Grossmann hævdet , at pir . Nagasaki burde indbyde nogle kinesere , som han kendte .  « det er jo dog også på en måde hans landsmænd »  , mente hun ,  « og der er jo flere nette kinesere nu herovre ved legationen og universitetet  ; jeg har aldrig kunnet begribe , hvorfor de alle sammen bor nede ad linden til i stedet for her ved tiergarten , hvor der dog er meget friere ! » 
Pivad nu alle disse forskellige nationaliteter skulle underholdes med var Fru Grossmann et yderst vigtigt spørgsmål ; hr . Nagasaki havde i så henseende fuldstændig opgivet ævret . 
« konversation er jo altid det bedste , med lidt musik til ; men det er så ejendommeligt med japanerne , deres musik er helt anderledes end vores , og kinesernes skal også være løjerlig , så om også schweizeren synger og 

miss Clarke spiller , har de dog ingen fornøjelse af det . Og nu mener jeg , vi må tage mest hensyn til de helt fremmede ; for de , der bor her , de finder sig jo sagtens til rette — det eneste skulle være den lille nye franskmand fra kolonierne , som går på kur hos professor Levy , men ham giver jeg majorinde below til bords , hun taler sproget , og hun elsker at høre om sygdomme og hvorledes de udvikler sig i varme klimaer . » 
« jamen kineserne , Fru Grossmann . . . . . . . . . » 
« jo , ser de , der har jeg tænkt mig , at tableauer og sådan noget er det jo for varmt til , men om vi ikke skulle gå hen og leje en af de jonglører , der skal være så udmærkede i  « reichshallen »  for tiden og lade ham give en lille forestilling på en times tid efter bordet ? Det kan de jo alle sammen forstå fra alle lande , og kineserne  .  .  .  . var de ikke med , nej , det er sandt , det var mr . Caxton , da vi så de glimrende kinesiske jonglører i circus  ? » 
« dér tror jeg , de har fået en ganske ypperlig idé , Fru Grossmann ! » 
« ja , ikke sandt ; og så har vi også sådan 

et dejligt konversationsemne bagefter . Hr . Meyer-levy fra New York har lovet at gå hen og tale med jongløren , han har også sat sig i spidsen for en lille indsamling til et marcipanskib med alle nationers p'lag , som vi alle sammen i pensionatet skal bidrage til . Det skulle stå midt på bordet lige foran pir . Nagasakis plads . » 
Da aftenen kom , var stemningen i de gross-mannske saloner inden bordet en smule trykket . Hvor megen umage man end gjorde sig for at lade , som om japanere og kinesere var ens daglige omgang , kunne det dog ikke skjules  , at de fleste af os hjemme - europæere havde lidt fornemmelse af at være på en ettnografisk udstilling . Vi greb os ikke sjældent i at studere japanernes europæiske lader noget vel meget eller i at fiksere kinesernes silkekaftaner og lange piske mere end strengt nødvendigt . På det mest gebrokne tysk stak englændere og nordboere hovederne sammen i vindueskrogene , og en lille japansk frue , der var klædt efter sidste parisermode og talte et henrivende fransk , var genstand for et kur mageri fra de europæiske herrers side , som 

var hun et lille yndefuldt stykke mekanisk legetøj , der på en mærkelig måde var blevet levende og havde lært at konversere fransøsisk , smile og le . Halling forestillede mig for frøken eichenbach ; hun var spinkel og mellemblond , med ganske regelmæssige , små træk og store , livlige øjne . Jeg havde under trængselen af dameslæb og hvidbrystede herretoiletter lige tid til at iagttage , at hun i et og alt stred mod det , Halling bestandig havde doceret som sin uafviselige fordring til kvinder , nemlig at de skulle være store , yppige og mørke , helst med lidt ekstravagant uregelmæssige træk . 
Den fede tyske bankier fra New York , som havde ledet indsamlingen til festskibet , besørget jongløren og i det hele været Fru Grossmanns højre hånd , trådte hen til mig : 
« undskyld , »  sagde han og hviskedee mig , ikke uden fugtighed , i øret ,  « er der nogen , som de har lyst til at tale for ved bordet ? » 
« nej , gud fader bevares ! » 
« nå , jeg spurgte bare ; for ellers har jeg truffet aftale med forskellige herrer . — se , de har vel heller ikke noget imod , at jeg rejser mig ved stegen og siger et par ord om skibet , 

ligesom det nu falder mig ind , forstår de , og så videre . . . . . . . .det bliver altså skålen for hædersgæsten , eller , hvad jeg ville sige værten , hr . Nagasaki . Så vil han nok tale , efter hvad jeg ved , med en skål for Tyskland , så godt han kan , i hvert fald med et : ‘es lebe deutschland hoch’ , det siger han udmærket . Derpå takker den ældste tysker her i selskabet , den gamle regeringsråd bertz , og drikker på alles vegne for Fru Grossmann . Det skylder vi hende , ikke sandt ; finder de ikke også , at det skylder vi hende ? Å , pardon , jeg ser lige hr . Carlowitch , jeg skulle bare sige to ord til ham  .  .  . et lille salonfyrværkeri i baghaven  .  .  .  . » 
Den høje bulgarer og hans noget mindre landsmand var lige i dette øjeblik kommen ind fra forstuen med en af japanerne , hvem de øjensynlig havde vist noget derude . De var begge to ved at trimle af latter ; japaneren smilede overmåde forbindtligt men absolut uforstående ; da nu bankieren kom hen imod dem , greb bulgarerne straks fat i ham og trak ham , trods alle protester , med udenfor ; japaneren gled øjeblikkelig med ansigtet i alvorlige 

selskabsfolder over i en opmærksomt lyttende , europæisk holdning overfor regeringsråden , der netop talte til ham . 
Jeg kiggede ud i forstuen : der stod bulgarerne med hr . Meyer-levy imellem sig , hver med sin lille kalipastafigur i hånden . Ban-kieren var alt for optaget af sine mange tillidshverv til at kunne ofre bulgarerne nogen opmærksomhed ; da jeg nu viste mig , slap de ham også øjeblikkelig og faldt over mig . Jeg havde ikke taget f'ejl , det var Fru Grossmanns to små konsolfigurer af Goethe og Schiller , som de holdt i hænderne , men under indflydelse af barbariske idéassociationer fra deres virksomhed ved salonfyrværkeriet , havde de med afbrændte tændstikker sværtet digterparrets ansigter og flænder kulsorte . 
« negerdigterne Goethe og Schiller ! »  råbte de med vand i øjnene af latter og den mest skurrende fremmede akcent ,  « negerdigterne Goethe og Schiller ! »  ; og de dansede omkring mig med de profanerede klassikere højt løftede i vejret . 
Da vi lidt efter gik til bords , fortalte jeg Halling dette optrin . Han benyttede lej 

ligheden til at meddele , at en dag , den yngste bulgarer var bleven eksamineret i romerret på universitetet og skulle oversætte et stykke af den latinske tekst , havde han bedt professoren undskylde ; det kunne han ikke , for han var udlænding ! — Halling førte frøken eichenbach til bords , og den halvt beundrende , halvt bebrejdende måde , på hvilken hun protesterede mod sandfærdigheden af hendes kavalers krønike , afgav et indicium mere for , hvor meget hun allerede følte sig solidarisk med ham . - 
min borddame var en nittenårig amerikanerinde med en lille formløs næse , for tykke kinder , men strålende kokette øjne og et svært , rødblondt hår . Hun var yderst slank i en glat mørk silkekjole , der sad på hende som et skind , den havde langt slæb , men ikke mindste smule besætning , den høje krave var i halsen holdt sammen med en diamantnål , ellers bar hun ingen smykker undtagen diamantstifterne i hendes ører . Da hun trak handskerne af ved bordet , så jeg en hånd , der var så skønt formet og vel plejet , at jeg ikke straks kunne få mine øjne 

fra den , noget , hun godt bemærkede . Miss Whiley boede i pensionatet , men vi havde hidtil blot vekslet nogle flygtige ord , og jeg vidste kun om hende , at hun læste græsk . Dette studium begyndte jeg med at spørge til : om hun agtede at uddanne sig videre i det ? 
Hun lo og viste nogle mindre gode tænder .  « nej , jeg vil ikke være professor , »  sagde hun med en vrængende betoning af titlen ;  « det er jo iforvejen de circa 30 millioner af tyskerne ! — ja , de må da allerede være det for lang tid siden ! » 
Det ville have været umuligt at bibringe hende nogen større agtelse for den ærværdige titel ; jeg foretrak at spørge om , hvad det nu egentlig var , der interesserede hende i græsken , om hun havde , særlig kærlighed til klassisk kunst og litteratur ? 
« ikke det mindste ; men min Broder havde altid sagt , det var så svært ; og så er der så mange dejlige , uregelmæssige verber og gloser at lære udenad ; det morer mig ! » 
Jeg må vist have sat et noget forbavset ansigt op . Hun så mig lige ind i øjnene :  « de ville naturligvis hellere have , det skulle 

more mig at sværme for Goethe eller Ibsen eller støve af i stuerne og gå over pigerne i køkkenet . Navnlig det sidste finder de vel er en morsom adspredelse for damer ? » 
« nej , men måske somme tider en nyttig . » 
« ja — de stakler , der er henvist til at skulle gøre nytte , må man jo lade ganske ude af betragtning . De er meget at beklage , og det gør jeg også . Men vi talte jo om damer , og det er mig virkelig en gåde , hvad disse såkaldte damer i Tyskland egentlig kan være for en gentleman ! Gud bevares , for bønderne kan de vist være grumme nyttige eller for andre , der ikke har råd til at holde kokkepige , men for en gentleman ? De taler om mad , piger og skønlitteratur , syer selv deres klæder og hænger smykker på sig som på afgudsbilleder . » 
Hun lænede sig lidt tilbage og så op med en lille rynken med øjenbrynene og et svagt nik over mod den anden side af bordet .  « vil de nu f . biks , bare se den lille frøken eichenbach fra breslau : guldbroche i halsen , guldringe på fingrene , guldarmbånd om de ranglede håndled ; pyh , — guld ! Der er 

ingen amerikansk dame , som bærer andet guld på sig end det , der sidder i hendes tænder . » 
Jeg komplimenterede hende for hendes diamanter , men mest for hånden uden smykker . Hun fortsatte i en tone , som om vi talte om servicer eller møbler : 
« damer skal se godt ud og være dristige . Det er deres raison d’étre . Hvad videnskaber eller kunster de fordriver tiden med , kan jo være ganske ligegyldigt , blot de ikke går og generer andre mennesker med at snakke om det . » 
« jamen , hvad snakker da damer og herrer om i Amerika ? » 
« å , de snakker om vrøvl , det mest henrivende morsomme vrøvl ; og så gør de ture og udflugter og spiller tennis og løber på skøjter . Jeg løb på skøjter i Cassel i vinter med tyske damer , men de tænkte bare på , om de løb graciøst nok , til at officererne kunne synes om dem ; der var ingen af dem , som havde rigtig mod og fart . — det er i det hele taget så frygteligt her i Tyskland , at damerne gør alt , hvad de på nogen optænkelig måde kan hitte på , for at få her 

rerne til at synes om dem . Når herrerne ikke synes om en , uagtet man ikke gør det mindste for det , eller rettere sagt til trods for , at man gør lige det modsatte , så har det ikke nogen Art . Så kalder jeg det ikke kærlighed . Og så bliver man også bare slaver , således som de tyske p'ruer er det ! » 
Vor samtale blev afbrudt , ved at det skarpe slag på et glas lød igennem al den brusende snakken , og den fornemste af kineserne rejste sig . På ret flydende engelsk udbragte han derpå skålen for hr . Nagasaki , hvad der blev optaget med megen tilfredsstillelse af samtlige tilstedeværende med undtagelse af hr . Meyer-levy , der blev endnu mere rød i hovedet end sædvanlig og straks efter at vi havde sat os åbnede en meget ivrig samtale med p'ru Grossmann tværs over sin sidemands plads . 
« vi har mange af den slags i Amerika , »  sagde miss Whiley med et blik mod kineseren ,  « de er værre endnu end niggerne . Jeg kan ikke lide sådanne andre racer undtagen til nød som tjenere . » 
« da lader det ellers til , at p'ru bertz , 

der har den fine kineser til bords , er overmåde interesseret af ham . » 
« ja , men hun er jo tysk ; de kan tro , hun belærer ham i en eller anden retning , eller også lærer hun noget af ham ! ! Det er da heller ikke andre end tyskere , som kan give sig af med sådan’ no’en overhovedet ! » 
« det lader ellers ikke til , miss Whiley , at de tænker sådan særlig demokratisk ovre i Amerika . » 
« demokratisk ! Hvad skal det sige ? Det er jo noget , der kommer valgene ved ; det har da ingenting med ordentlige dannede menneskers omgang at gøre . » 
Her hævede hr . Meyer-levy fra New York sig pludselig : 
« mine damer og herrer ! Hr.  .  .  .  . eh  .  . ( der souffleres fra forskellige sider kineserens navn , som bankieren imidlertid ikke griber )  .  .  .  . den herre , mener jeg , som talte for hr . Nagasaki , har  .  .  .  . talt for vor kære vært  .  .  .  . » 
Pause , i hvilken der er dødsstille , og man hører en Vals blive spillet på klaveret nedenunder . 
«  .  .  .  . Jeg vil , efter den herres skål , ikke 

tale for hr . Nagasaki  .  .  .  . skønt  .  .  .  . man siger jo , at god gerning kan ikke gøres for ofte  .  .  .  . » 
Hr . Meyer-levy så lidt forvirret omkring sig , men på en gang pegede han resolut frem på bordet og sagde : 
«  .  .  .  . som sagt , hr . Nagasaki ; jeg beder dem modtage dette skib , der er smykket med så mange nationers flag , som et tegn på det venskab , dette internationale selskab nærer for dem . Med den udvikling , som kommunikationsmidlerne i vort århundrede er under-gåede , spredes den ene nations sønner vidt ud over  .  .  .  . den anden ; selv i de fjerneste havne vajer de  .  .  .  . fjerneste flag , og her i vor lille kreds ser vi i dette øjeblik  .  .  . som sagt de forskelligste nationers flag vaje her på dette bord som tegn på det venskab , vi nærer for hr . Nagasaki . — jeg vil bede dem hr . Nagasaki , modtage dette skib , der er smykket med så mange nationers flag , som et tegn på vort venskab og »  — der skød genskinnet af en lykkelig idé hen over bankier meyer-levys blussende ansigt —  « og da jeg ikke kan motivere en skål for dem bedre 

.  . . . og smukkere end den ærede foregående taler , vil jeg bede dem og de tilstedeværende tømme dette glas med mig for det skønne Japan ! » 
Denne sidste vending gjorde overmåde megen lykke i selskabet . Der var noget af officiel guldklang over den , det smagte af diplomati og nationernes courtoisie overfor hinanden , dette med det skønne Japan ; og mens de gule , brune og forskelligt afskyggede hvide ansigter så over på hverandre , tømtes glassene med en egen festivitas . 
Hr . Nagasaki svarede så godt som øjeblikkelig med en i sandhed fyrstelig korthed . Han havde øjensynlig trods hr . Meyer-levy’s veltalenhed ikke opfattet det med så mange nationers flag smykkede som det internationale venskabsskib , men som et ganske almindeligt konditorskib , der sammen med alt det øvrige var købt for hans egne dyre penge , og det , han sagde , var kun en yderst omhyggeligt formet og forsigtig fremført skål for Tyskland . Da han løftede sit glas med det korrekt udtalte : es lebe deutschland hoch ! følte man den samme befrielse og lyst til at vise den , 

som når en linedanser har spillet med æg uden at slå dem i stykker ; der manglede ikke meget i , at der ligefrem var faldet applaus bagefter . De tyske damer fandt hr . Nagasakis udtale af ordet deutschland yderst sympattisk , flere af herrerne mindedes endnu aldrig at have truffet en udlænding , der på en så forbavsende kort tid havde tilegnet sig et så rent sprog ; begejstringen var almindelig . 
Tjenerskabet var instrueret af Fru Grossmann om at skænke flittigt rundt af champagnen , og da regeringsråd bertz ville have ordet , måtte han slå tre gange på glasset , førend samtalen stilnede af . Så blev der ro ; man bemærkede blot en brødkugle lydløst fare op i luften fra den lille bulgarers hånd for yderst behændigt at blive snappet af ham i farten til stor moro for Fru Grossmann’s unge , femtenårige broderdatter , der var hans borddame . 
Regeringsråden takkede hr . Nagasaki for den overordentlig smukke måde , på hvilken han havde udbragt skålen for det kære fædreland . Efter at splittelsens og sønderdelingens tid for bestandig var svundet , så det atter 

samlede Tysklands hovedstad for hver dag flere sønner af andre nationer nærme sig den tyske videnskabs Arne for at hente kundskabens lys ved denne . Måtte Tyskland altid være i stand til virkelig at tilfredsstille denne ideale trang og aldrig blive en vildledende flamme  ! Og regeringsråden ville ønske , at de fremmede ikke blot måtte erhverve de kundskaber , som de søgte , men at de også ville hjemføre andre frugtbare indtryk af tysk liv og væsen , — og da først og fremmest af den tyske kvinde , den tyske husfrue ! 
Her trådte miss Whiley mig , på ære fuldkommen uopfordret , på foden . 
Regeringsråden hævede stemmen :  « denne kreds ejer en husfrue , som er i besiddelse af netop de egenskaber , som  .  .  .  . » 
Mine øjne søgte Fru Grossmann , der smilede med verdensmæssig beskedenhed og i næste sekund sendte Friederich et udtryksfuldt blik , som bragte ham til i stilhed at save båndene over på endnu et par plasker cliquot . Og medens miss whiley's tækkelige tilhørersmil over bordet dannede en fortryllende modsætiiing 

til den lille , elskværdigt ironiserende fod under samme , fuldendte hr . Regeringsråden sin tale med et længere motiveret , varmt : leve Fru Grossmann ! 
Stemningen , som havde været i gang op imod de højeste diplomatiske tinder , blev ved denne tale bragt ned til den mere inderlige hjertelighed ; den store bulgarer fortalte mig senere , at han efter talerne for Japan og Tyskland havde projekteret en for de andre i selskabet repræsenterede europæiske hovednationer , Halling ville så — last , not least — have sluttet med en for det folkerige Kina og dets unge kejser ; men da nu ved skålen for Fru Grossmann andre strenge var bleven anslåede , havde de været ganske enige om at opgive tanken .  , 
her ville heller ikke have været rigtig gehør for flere taler nu mere , interesserne var slået over i ganske andre retninger . Asiaterne instrueredes af europæerne meget ivrigt i den nyttige skik at drikke private glas med deres occidentale brødre , dessert-knallerterne blev ikke afbrændt uden klædelige små hvin fra damernes side , alle vinduer 

var slået op imod haven , konversationen larmede , så man måtte bøje sig overmåde tæt ind imod sin dame for at få hende betroet , hvad der lå en på hjerte , Fru Grossmann lyste over det hele som en gassol . — 
efter at vi endelig med et tordenlignende brag havde skubbet stolene til side og hævet taflet , standsede hun mig siden inde i salonen i forbigående . 
« er det nu ikke alt sammen gået ganske nydeligt , hjerteligt og kønt ? — lagde de mærke til franskmanden , der går hos professor Levy , så smukt han drak skålen med for Tyskland ! Han er jo nok fra kolonierne , men alligevel  .  .  .  . »  og Fru Grossmanns smil fik atter noget af diplomatien over sig —  « elsass-lothringen ligger os dog altid imellem ! — og kineserne ! Nette mennesker ! Pigerne fortæller , at de har pakket benene fra hønse-retten ind i silkepapir og kastet dem under bordet ; men herregud , det bruger de nu derovre , og det har jo ikke generet nogen ! » 
Overflødig og for så vidt mislykket var kun Fru grossmann’s idé med jongløren efter bordet . Konversationen gik på trods af 

selve den hellige tyske grammatik med ustandselig flothed , vi europæere befandt os i en sådan tilstand af elskværdighed , at den optrædende kunstner kunne have vist os de sjofleste bondekunststykker , uden at vi havde tiljublet ham mindre for det , og kineserne , for hvem det dog særlig var beregnet , erklærede med lige så overstrømmende elskværdighed , at det allerfineste , han præsterede , var af den slags , man ovre i Kina ikke kunne vise syv-års børn længere , de kunne så at sige alle sammen gøre det meget bedre ; men samtidigt erklærede de livlige asiater , at de morede sig alligevel ganske overordentlig storartet . — 
de fleste af herrerne blev endnu siddende længe efter , at damerne havde trukket sig tilbage , og til allersidst kørte et lille udvalgt , europæisk selskab , hvoriblandt Halling og jeg , ud til en ensom restaurant i den yderste ende af tiergarten , hvor under vågnende fugles sang de sidste flasker sekt tømtes på et bestandigt smukkere forhold mellem al verdens samtlige nationer . 

dagen efter den store internationale fest forlod jeg Halling og Berlin for at tage ned til Gunther ved hans badested . Mit tog gik ikke længere end til en middelstor fabrikby , hvor man da måtte vente fire timer på at komme videre mod øst . 
Jeg havde netop slentre ! Hovedgaden et par gange igennem og var ad en malerisk smøge nået hen til et stykke gammel vold med høje lindetræer , da jeg så et menneske komme hastig gående oppe på en af bastionerne med en stor tegnemappe under armen . Ikke så meget som et eneste sekund var jeg i tvivl ; hvor utroligt det end kunne synes , måtte det være min tidlige ungdoms ven , maleren hans vinge . 
Jeg råbte af alle kræfter :  « vinge ! — 
hans ! » 

manden gjorde brat omkring , jeg kom i en fart op ad voldbakken ; han nærmede sig , lidt usikker i holdningen ; men så var han på et øjeblik nede ad den lille skråning :  « nej , nu har jeg da aldrig set så galt ! Det var da det hyggeligste , som tænkes kunne ! Hvor i Helsinge har du fået veta , jeg stan-nade her i denne nest ? » 
Jeg beroligede ham med , at jeg virkelig ikke havde anet , han var havnet her i staden , vi trykkede hinandens hænder , og så måtte jeg le , rigtig le af glæde over igen en gang at se ham for mig og høre det vidunderlige kaudervelsk af dansk , svensk , norsk og tysk , som hans havde fået lavet sig sammen ved at leve sin meste tid med skandinaviske malere i Tyskland , lige fra han kun var en 17—18-årig dansk bondeknøs . Han lignede ganske sig selv fra gamle dage : i lang , blå kappe helt ned til hælene , let hue , nærmest i form af en baret , henri-quatre skæg og spillende øjne i det magre ansigt . Det vidste jeg på forhånd , at sløjt var det for ham både med kunsten og pengene , men midt i fortvivlelsen 

blomstrede hans gamle sangvinitet sikkert lige så fantastisk som altid før . 
« jeg skulle egentlig lidt ud at sjakre med vandremappen , »  sagde han og slog på den store pjes ,  « der skal være en ny af de større fabrikbesitzere her , som boghandleren Liebe havde talt til om mine teckninger  .  .  . sådan rigtig et grosses ttier med grunker !  .  .  . » 
« jamen i dag , hans , må vi virkelig blæse både på det grosse ttier og grun-kerne ; for om tre timer skal jeg videre med iltoget , og den smule tid skulle vi dog gerne være sammen  .  .  . » 
« beva’s , beva's ! Jøsse Maria ; det manglede s’gu bare ! — så stiller jeg blot mappen ind hos den anden boghandleren , Kuhne ; det er også en ganske snæll og hjælpsom kar’ ; og det er for resten markedsdag i dag , så kommer de somme tider ind til ham , rittergutsbesitz-erne , og bestiller tapetpapir og lignende , før de kør’ hjem , så det ku’ kanske hænde , han ku’ få tilfælde at vise dem lidt af mappen ved samme lejligheden . » 
Da vi havde fået tegningerne anbragt , ville jeg dreje med hans om ad en bredere 

Sidegade for hurtigt at nå hen til den store café og restaurant , som jeg havde set på min vandring . 
« skulle vi ikke hellere gå den anden vejen , snælla du ? »  spurgte vinge . 
« nå , den er måske kønnere ? » 
« nej , for all del ! Men der bor en ge-wiirzhandler på hjørnet af den første sidegaden , ved du ; og når han ser mig , var han i stand til at bli’ mindet om , jeg skylder ham lite penger . Det er ikke for det , han er ikke med de værste ; men han behøver ovil-korligen penger nu for tiden , og kjerringa tog heller ikke så ganske lite på Borg hos ham , inden hun gik hen og la’e sig . » 
« kjerringa ? ! — du er da ikke bleven gift , hans ? » 
« jo , du ; det er ikke anderledes . — det kom over mig li'som læsset over møgbonden , lige på en gang ! Det er snart en gammel historie . Hun har lige iforgårs fået sig en arveprinsesse . » 
« til lykke , gamle ven ; det er forhåbentlig den eneste ! » 
« nej , der er sågu blevet til et drengs 

barn med , du ; han var ovenikøbet den først’ . — det er ellers en mycke treflig gossa ; men jeg ha’de aldrig tænkt mig , te de ku’ ata så mye , det slag ; for nu lå han jo ved mo’ren , så længe det på nogen måde gå kunne , men vi ku’ da heller ikke få en af dem ud af ham , som der står om i æven-tyrerne , at de pattede i ni år , og så rev de træer op med rode og kastede i ho’det på skikkeligt folk . Og nu griber han efter sul li'som en anden efter guldpenge ! —jeg tænker tit på , at hjemme på landet , der ville vi da meget før fået et tilfælde , hvis at no’en ha’de budt os sul , for vi kendte da ellers ikke til andet end høvl og fedtebrød . » 
« ja , nu skal du ind her , gamle hans , »  sagde jeg ,  « og have noget , der er bedre end fedtebrød , »  og jeg åbnede restaurationsdøren for ham . 
« nej , stig du på først ! » 
« passiar ! Her er jeg vært . »  — 
vinge strøg på tysk manér baretten af hovedet , straks vi var indenfor døren . 
« her er høgt til loftet , »  sagde han ,  « det er næsten , som det ku’ være i en kyrka ; og 

fint er her utaf fan ! — tror du bare ikke , farbro’er , at der længere ud på aftenen kommer for mange af disse fine kontorister og officerer og drikker deres øl her ; for det er da ellers no’et af det mest otrefliga pak , som man kan sidde og se sine gode øjne fordærvet på ! » 
« nej , det kan jeg aldrig tro ; og så desuden , når vi får et par gode flasker vin til maden , gad jeg se den , som kunne genere os her i vort hjørne . » 
« å nej , å nej  .  .  . » 
« tag nu frakken af , du gamle , og gør dig det gemytligt ! » 
« besten dank ! Besten dank ! »  — men hans tog alligevel ikke frakken af . 
Da opvarteren var forsvunden med bestillingen , bøjede han sig mod mig og sagde :  « jeg skal si’e dig en ting : jeg er jo ikke så særlig fin indvendig ; og ser du , i dag ganske specielt , så har jeg ikke andet om halsen end denne lille duk ; for henne hos den fabrikanten skulle jeg foreløbig ikke tale med ham , men blot hilse fra Liebe og få lemna mappen  .  .  . » 

« ja , det er skam ikke for udseendets skyld , jeg siger det  .  .  . » 
« det er ellers också en ganske pæn liten duk ; den skulle jo da i sin tid være købt for en silkesduk . Og til og med forekommer den mig med nærværende kølige vader ingenlunde umotiveret . » 
« nej , bevares ; den virker storartet motiveret i billedet ! — må jeg nu skænke dig et lille velkomstbæger og drikke for det lykkelige tilfælde , der har ført os sammen engang igen . Skål ! » 
« skål ! Skål ! Gud styrke alle vore venner , og en anden mand han ærlig annamme alle vore uvenner ! — den smager ellers svært søffig , den vin ! » 
« å ja ; det er en meget hæderlig burgunder . Skål igen ! Og denne gang skal det være for kjerringa , som du kalder hende , og børnene og hele familielivet ! » 
« tak for det , tak skal du ha’ ! — det er nu virkelig mycke ledsamt , at du ikke kan gå med hjem og titte til konen ; men der tilbyder sig jo for nærværende ikke så god en lejlighed til det , i synnerhet som der 

sidder en forbannede sqvallerkæring af nabokone og sku’ li’som være hende lidt til selskab , mens hun ligger  .  .  . jeg ku’ også godt ha’ lidt , du sku’ set den lille Franz qvirinus  .  .  . » 
« Franz qvirinus ! Hvor Pokker har du fået de navne fra til drengen ? » 
« jo , ser du : Franz , det er efter gubben Franz Hals ; for bedre maler end den har der da vel ikke levet i verden ; og han har glædet mig så mange ganger , så den smule ære tyckte jeg dog nok , jeg kunne vise ham ! Og qvirinus stod der ud for hans fødselsdag i almanaken , så det bød sig jo ganske af sig selv . — — ja ; nu må man jo kvæle og plage sig endnu en stund for at se at få den gutungen bragt lidt frem i verden ; men så kommer der vel også nok den tid , hvor han til gengæld kan hjælpe lite på sin gamle far . » 
« det gør der vel nok engang . Hvor gammel er den unge mand nu for tiden ? » 
« ja , når vi når dagen efter mikkelsdag , så sku’ han bli’ lige præcis atten måneder . » 

« så har du jo ganske vist endnu nogen tid at støtte ham i . Men hvad  , herregud ; tiden går hurtigt . Skål på det ! » 
« tak , tak og lykke til ! — å ja , den tid , der er god , den går fort nok ; men hernede , kan du tro , i denne kræhwinkel , der forslår den ellers førbaskad godt . » 
« jamen jeg kan nu virkelig heller ikke begribe , hvor det kan være faldet dig ind at rejse ned til sådan et hul ! » 
« nej , hør ved du hvad , så alldeles sviin-agtig fjottet har jeg da heller ikke været ; jeg er aldrig noget øgonblick rejst hertil , jeg har bare ikke kunnet slippe herfra . » 
Jeg ville til at afbryde , men hans blev ved :  « får jeg kanske lov at forklare ? Ser du , sidste gangen vi så hinanden i Danmark , nu for tre—fire år siden , da havde jeg tænkt på at slå mig til ro i fædrelandet ; men det var jeg desværre et årstid om at opdage , at i de tolv år , jeg havde været i munchen og dusseldorf og Vorherre ved hvor omkring , der havde de spist alt for megen fin middagsmad hjemme , som jeg slet ikke havde været med til . Så hvorsomhelst der var blot bitte gran at 

få tag i , var der allerede hundredevis af ældre og yngre malere og tegnere , som var indarbejdede med alle etatsråderne iforvejen . Så hed det jo bare komme væk igen udenfor Gedser , snarest ske kunne , og jeg nåde også Berlin . Der var jeg så heldig at få kopiere en liten Jan sten fra galleriet til en commerzienrath dernede ; og fald jeg ha’de været i tilfalle at stanna , til den gode årstiden kom , så ha’de der måske endda været noget at gøre ; men nu blev det i længer’ jo varmere , og alle folk var borte , og jeg har heller aldrig likt mig rigtig i den byen . Ydermere hørte jeg lejlighedsvis om pfannkuchen , som du måske kan huske nede fra dusseldorf i sin tid , at han skulle ligge nede i det rumæniske og male store taflor , som de købte af ham for mange penge . Så ham skrev jeg til . Og da der ingen svar kom , tænkte jeg , måtte jeg se at komme derned på egen hånd — , men så nåde jeg ikke længere end her til og havde fået kjerringa med fra Berlin . Nu sidder jeg og kan ikke komme ud til bondebyen herudenfor , endsige mere . — det er ikke roligt , når man ha’de 

hoppats komme til Rumænien og få virkelig driftskapital til endelig igen engang at studere noget ordentligt efter naturen , som hårdt kunne tiltrænges , nu man snart i en årrække har måttet rakke for føden med lidt af hvert ! » 
« jamen , kære gamle vinge ; selv om der nu også havde været noget at bestille i Rumænien , hvad jeg meget betvivler , så var der da ikke tale om , du havde penge til bare at komme derned for , endsige mere . » 
« nej , forstås ; det ha’de jeg ikke ! Men jeg lurede jo på at sku’ tjene til at rejse videre for her i byen , skal du vide . Og det gik også en tid ganske tåleligt , når man ville ta' , hvad som bødes . Her var til at begynde med en cigaretfabrikant , der havde en reklameplakat , og der var Christoffer Columbus på og indianerne og solen , der gik ned over guanahani og fa’en ved al den verdenshistorie — nå , det var allenfals li’så godt som kaulbachs verdenshistoriske fresker i trappehuset i berlinermusæet ! Men det trak ikke , sagde forhandlerne , og det tyckte fabrikanten ikke 

om . Så var det , jeg fik fat i gubben ! Og jeg ræsonnerte på et annat sått , for jeg sagde  : i helvete med verdenshistorien , for den laver sig s’gu bedre selv alligevel ; menskulde vi ikke sætte lidt på de tobakkerne , der ku’ interessere de herrer , som skal  ryge dem ? Og så tegnede jeg 7 små nakne flickor , den ene lige ved siden ad den anden ; forstås , de var ikke mer’ nakne end som det passer sig her i Tyskland med både lidt flor og lidt tyl og mere af de dele omkring dem , men de var da mer’ end nakne nok for de 25 pfennige tobak , som der var i kardusen ! Og det tyckte nok også de , som sku’ købe dem , for fabrikanten var mycke belåten med salget . — sålunde lavede jeg flere afficher og annoncer ; men til sidst kom jeg lite galt af sted med en , jeg sku’ gøre til den eneste rigtige slags kunsthandler , de har her i byen , og det kan godt være , det kom , fordi jeg var noget fuld , da jeg sku’ lave den . For du ved nok , at når jeg er lite ør , så har jeg sådan førbannat lyse idéer , og jeg ved ikke , hvordan det er , men det spiller og lyser i mig 

af glæde , li'som at jeg sku’ til at giftes . Og så tegnede jeg liam en kunsthandler midt på plakaten , og det var manden selv med minutieus portrætlighed , for , hva' fa’en , det er jo da no’et , de så tit gør , med at de sætter dem selv udenpå deres kataloger og tobakker og bras ! Og han stod med en tube i hånden , en rigtig kæmpetube , for han handlede jo også med farver , og den klemte han ; og det , der rendte så ynkeligt ud af tuben , det var en sølle , flåt maler , ganske fladtrykt , så bare det lange hår og palet og pjalterne , han hyllede sin usselhed i , var til at se ligesom i et hulspejl . Og det var ryslig vakkert i fargen , alt sammen , og magnifikt tegnet , og de sagde til og med , at den klemte maleren , han lignede mig selv . Men fanden stod i gubben Løwe ; han blev fløjtende gal ! Og så holdt mine afficher op . — — men nu har jeg tegnet en hel del før-bannade kultegninger efter fotografier , og det skaffer en jo lidt referencer , så jeg tænker nok og skal  komme i forbindelse med no’en af de rigtig gode fabrikanterne hernede , for jeg skal si’e dig , det slag plejer jo gerne at 

ha’ sådan en kjerring , der nok vil males lite gran og fin , helst så de slet ikke ligner det , de ser ud efter i virkeligheden . Og så såre jeg får sådan et portræt gjort til en 4—5000 reichsmark , skal  jeg ikke tøve en dag længere med at komme ned til pfannkuchen og få malet noget ordentligt efter naturen li’som i gamle dage , da man endnu ikke besad den modenhed , som man vel har nu , tør man hoppas . »  — 
der var efterhånden kommen lovlig mange mennesker i lokalet , og vinge blev hver gang nervøs , når folk ville til at sætte sig ved den anden ende af vort bord . Til sidst spurgte en Pierre ligefrem , om vi tillod , han tog plads ved siden af os , der var ellers optaget alle vegne . 
Det var ikke muligt at sige nej , og vi lettede også begge forbindtligt på os ; men vinge begyndte at se sig urolig om og små-trippe med p'ødderne . 
« skulle vi ikke , nu vi er færdig med maden , se at smutte ind i et separat værelse , hvis der er sådan et her ? »  spurgte jeg . 

« jo , hvis det kunne lade sig gøre , skulle der da ikke være noget hyggeligere , »  mente vinge . 
— der blev hurtigt gjort et lille værelse i orden , som om vinteren blev brugt til mindre , sluttede selskaber , og opvarteren , som tændte gassen og bragte kaffe , cigarer og likører , bemærkede med et blik på de allerede talrigt opmarcherede flasker , at værelset stod til tjeneste , også efter at restauranten var lukket ; han skulle være villig til at servere , så længe herskaberne ønskede . 
« ja , mere kan man jo ikke forlange af det slag , »  sagde vinge og tømte en cacao . —  « den er for resten god til at skylle efter med , den her — og nu kan man da også få lægge frakken og lette lidt på halsduken ! »  og han rejste sig og gav sig til'at spanke frem og tilbage på gulvet , mens han purrede op i håret . 
Så standsede han foran bordet igen :  « jeg liker svært godt , du , at de er no’en trinde og no’en slanke , flaskerne , og forskellige i farve ; både de , jeg kender , og de , jeg ikke engang kan læse navnet rigtigt på ; men , forstås , smake på dem , det behøver man jo 

ikke sprogkundskaber til , »  og han skænkede en curatjao .  « din skål skal det vara ! — og tak fordi du var så svært snæll og hyggelig at forløbe dig herned i dette elende hul og få mig til igen en gang at supa i godt compani . Det er li'som det ku’ være i gamle dage , da vi traf s nede i dusseldorf  .  .  . » 
« ja , i  « Kina »  , hvor værten havde øjne ligesom en kineser  .  .  . » 
« og gul var han da også  . . . » 
« og med en lille en på bestandig  .  .  . » 
« jo men altid sikker på benene alligevel . Og ved du hvad  , når en mand ikke incom-moderer nogen og er fullkomlig i stand til at passe , hvad han har påtaget sig , så kan det jo da egentlig være en anden ligegyldigt , om han drikker en dram eller la’er den stå . Og jeg si’er dig , du — ja , ursækta , jeg holder ikke så meget af de søde likørerne ; hvis du ikke bli’er førargad over det , så drikker jeg før den cognacen , for det er da li’egodt en , som at der både kan lugte og varme  .  .  . men , hvad jeg ville sagt : vi talte om kinesen , og han passede til os malere og kunstnere dernede ; der var noget af en gæstevenlig 

bakkus over ham ; han havde sin fryd ved det samme som vi andre , og han samlede ganske stille sammen til dillen som sin livsopgave . Der var ikke dette førbannade professionelle over ham , som nu om stunder møder en alle vegne . Fy p'a’en , sådan’ værtshusholdere som de derude : i langskødede spidskjoler og li’så ædru som en bankkasserer ! Det slag er da ikke til andet end til at skovle penge ind utaf folks fylla ! — nej , tage  mig tusan , kinesen , han skovlede ikke penge ind , det skal ingen sige ham på ; men ud på morgenen , så gik han omkring så stille og fordybet og med et skær om munden og i øjet , som Calle bostrøm kaldte for hans gloria sancti spiritus vini , lige så inderlig optaget og opgået i sit emne som nogen af fiesoles madonnaer i deres . Og er det ikke det , det kommer an på : optagetheden og opgåetheden i motivet , så ligegyldigt , om det er fra paradiset eller fra svinhuset ? — skål for kinesen , fordi han var ikke professionist ! P'or professionister er der nok af i verden , og det er det sørgeligste , 

som et menneske med følelse for sig selv kan gå hen og blive til . » 
Vi klinkede og tømte til bunds . Vinge tændte sig en frisk cigar og sad lidt og så ud over bordet :  « ved du , hvad jeg sidder og funderar på : om vi ikke skulle la’ kellneren prøve at få fat i no’en li te større glas ; så ku’ vi lave det , vi i dusseldorf kaldte for skandinavisme : tre dele blandede i et ; men kanske det ikke passer med de her dråberne ? » 
Der blev bragt nogen rhinskvin , cognac og champagne ; vi skubbede likørerne til side og lod det blande sammen i en bolle . 
« det smaker , så det ku’ friske en død op af graven , »  mente vinge ;  « jeg var tilfreds , det ku’ bringe gamle Calle bostrøm hit igen . — død og helvete , den kar’en han hørte ikke hjemme i vores maskin- og fotografi-århundrede ! Når han sjøng sin Bellman , så kendtes det , hvor han passede hen ; den gustav-ianske glansperioden , det ha’de været hans tid ! — hvorfor sætter jeg mig egentligen ikke hen og maler Carl Gustaf bostrøm , som jeg mindes ham , hver en detail i form og farve ? Jeg maler så meget skidt ud af hovedet ; 

hvorfor skulle jeg så ikke engang også male no'et godt ? Hvem siger desuden , man altid skal sidde med snuden op ad en levende model ! — — så såre jeg bare kan hinna det og får råd at ofre lærred og farve på det , så skal jeg male farbro’er Calle , som han åndede og levede iblandt os : tjock utaf fan , med skallepanden li’så skinnende som dobbelthagen og de stive fadermordere ; soignert som en gøteborgsk grosshandlare med silkeshalsduk og snusdåse og med sit go’e lynne strålende at af hele gestalten . » 
« kan du huske , hans , den første aften jeg var i  « Kina »  , der sad jeg netop midt imellem de to skallepander , bostrøm og Forslund , og bostrøm sang af Fredmans epistler , så nordmændene blev helt misundelige over den lykke , han gjorde . » 
« ja visst , ja visst ! Noget avindsjukt fante-pak , de nordmændene ! » 
« og vi blev for resten ikke så lidt fulde til slutningen . » 
« gewiss , gewiss ! Da Calle sprang op på hug midt ud på bordet imellem flasker og glas og agerede apa efter den svinebavianen , 

han ha’de malet i zoologiske haven i Paris ! Jøsse ko’s , som han ha’de studeret den fyren ; det var den genialeste karrikatur i levende billede , som jeg har set i mine dage ! Men til sidst væltede vi jo bordet med glas og det hele og farbro’er med , så det skvalpede i hans tykke mave . Umiddelbart derefter gik han ud på en af sine trettio—sex timmars promenader . — skål ! » 
« ja , det er rigtigt ! Så gik han fra sted til sted  .  .  . » 
«  .  .  . i hvarje Vrå , hvor våde varer vankede og alle vegne den gladeste blandt de glade ! Og når han ikke kunne mere , lagde han sig på pladsen og sov rusen ud så vidt , at han ku’ begynde at spæde på igen . Den allerførste gangen , ved , du , jeg traf ham overhovedet , da var han netop midt i en prome-nad’ , og i bairischen Hof sang han Bellman , men nede i det forgyldte rottehul skikkede han bud hjem efter boken med de mest gris-agtige viser fra hele sver’ge , som han ha’de optegnet fra ungdommens vår . Og alle de rigtig saftige ordene , de var noter’t med rødt blæk , og når de kom , gjorde han en liten 

stands , men så sjøng han dem så ganske fint og lifligt , og bagefter skrattade han , så han måtte tørre vandet af kinderne med sin blå nasduk . Til allersidst blev han så sju himla glad , at han kørte mænd og fruntimmer og alt hvad der var til side og dansede midt ude på gulvet den ungarske csárdásen , som han ha’de lært af en flicka i Wien ; jeg sekunderte efter evne . — ja , nu danser der ingen af os mere ! — » 
« han døde jo nede i dusseldorf nogle år efter , eller hvordan var det ? » 
« Calle bostrøm døde , da han var mellem 42 og 43 år og ha’de ha’t dille fire gange . — vi var netop nyårsaften kommen ind på en knejpe , og hvordan det gik eller ikke , så kom bostrøm i krakel og skulle få prygl , så den norske maleren bråg og jeg måtte hjælpe ham , bedst vi kunne ; men til sidst blev vi alligevel smidt ud , og Calle havde fået adskillige skrammer og spark på skaldepanden og nedom i ansigtet , og vi kunne slet ikke styre lidt tilfreds på farbro’er , for han tog rent umotiver’t på at skælde os ud også : vi var no’en førbannade no’ske 

skidtstøvler , som ku’ dra at hete helvete til , nu ville han gå og supe på egen hånd ! Så bagefter har jeg få’t vide , han var stavret langt ud på landet til et meget slemt hus , de kaldte den grunen jæger , og hvor en vinhandler fra køln , han kort forinden var kommen så galt af sted , for de tog alle hans penger og skar ho'det af ham og gravede det ned i en mose , og så slæbte de kroppen hen på græfenberger chaussé , hvor en liten jentunge fandt den om morgenen et lille stykke fra , hvor jeg boede . Men Calle kom da derfra med ho’det , om også han skvat’ på’et ned i en dyb vandgrøft , da han gik hjem , og skal ha’ stået dér det meste af et par timer , før der kom no’en og fiskede ham op , så der slog sig jo lite rosen eller koldbrand i skrammerne og han måtte bli’ hjemme og doktorere en 5—6 dage . Men no’en morgener efter spiste han igen frokost i Kina og sagde  , nu måtte ban holde sin vanlige diæt , for det andet ha’de været alt for plagsomt , og han drak også en 15—16 stykker af de toddyer , vi kaldte : Kung Carl den femtonde af sver’ge , og var så lifvad og oprømt , så alting tydede 

på , det var begyndelsen til en trettio-sex timmars promenad' . — om eftermiddagen ville jeg rent i forbigående drikke mig et enkelt glas i Kina , men kunne ikke få døren op til det skandinaviske rummet , fordi der lå en fyllehund og sov på gulvet lige op ad den . Til sidst fik jeg dog væltet ham til side , og så var det såmænd ingen andre end farbro’er ; og jeg fortryder ikke på , jeg drak det glas med ham , som han proponerede , da han blev så vidt klar i hovedet , at han ku’ kende mig igen , for det blev sidste gangen , jeg så ham i levende live ! Henimod ti-tiden sad vi siden nede i rottehullet , Martin Møller og jeg , og hørte to natvægtere ivrigt berette til værten og nævne Calle bostrøms navn , så var han en times tid forinden falden død om på gaden midt i sin promenad' og kørt direkte til lighuset . » 
« der må være blevet helt underligt tyst og stille i dusseldorf efter ham ! » 
« ja , du ved ikke , hvor det kendtes , han var borte , og der var så vist ikke nogen i hele byen , som ikke gerne ha’de set den glade , gemytlige sjæl færdes endnu en stund 

iblandt os , skønt enhver måtte jo indrømme , det var den stiligste måde , han kunne anbefalet sig på . — 
jeg husker nu ikke længer’ , af hvad årsag jeg kom op på hans atelier dagen efter , men jeg gik da lidt derinde og så på de forskellige ting og saker . Du kan nok huske den taflan , han i sin tid fik medaille for på udstillingen ; der hang en liten række studier til den deroppe . Som den kom til at stå lyslevende for mig igen ved at se dem ! Det var en fin , sort fuldblodshest , der lige blev trukket ud af sin bås og ikke videre , men jøsse Maria Josef , som denne lynsnare nervøsitet og temperamentet var følt i rejsning og hele karakteristiken af det dyr ! Det sagde  jeg straks , første gangen , jeg så den biten , til Martin Møller : han , som har gjort den , holder af et højt bæger ! Man følte de mange afbrydelser , under hvilke den var opstået og både , at hånden havde famlet , og øjet været usædvanlig fint skærpet ; der var noget af en be-åndet , eksalteret , helt instinktmæssig træffen det rette ved siden af noget , der hindrede bestandig ! — fa’en i vold med billedet selv 

endda , når det kom til stykket ; det var hele den kunstnerpersonligheden , som lå bag det , der var så rørende !-------lidt hen på formiddagen tittede jeg til ham ude på lighuset , og der lå han jo nu stille og sov rolig og fredelig den lange rus ud . Støvlerne ha’de de dra’t af ham og lagt ham i skjorteærmer på en høj briks ; lyset faldt fra nærmeste vindue så mildt ned over hans ho’de og overkrop . Farven var på lidt nær hans sædvanlige , og karakteren af udtrykket , som om han sov en rigtig god , barnslig søvn , snustobakken sad endnu i de lange hår i hans næse . — jeg kunne ikke for , jeg fik tårer i øjnene , skønt jeg vidste , at Calle jo nu var bedst forvaret . » 
Vinge tav . Det var begyndt at lysne , og dagskæret trængte ind mellem gardinerne , som hang løst frem foran vinduet . Jeg så op imod gasblusset i kronen :  « vi kan nok snart slukke ! » 
« å nej , la’ det bli’ ! Det er så vakkert med den blandede belysning ind over tobaksrøg og flasker og glas og sjatter . Jeg ved 

ikke , men jeg tycker altid , den er så ejendomlig vemodig stemningsfuld . » 
Han skyllede et glas ned og skænkede sig et nyt :  « ja , nu er de døde , Calle — og bro’er Forslund med , ham gemte Vorherre i hungerstyfus ude på marienhospitalet ; bagefter købte svenska galleriet i Stockholm den taflan , han var sultet ihjel over , og professorerne de bandede og svor , så det lyste omkring dem , for jeg skal si’e dig : en død mand , han går jo ikke nogen i vejen mere . Og Gustaf klempe med den røde næse skal nok sidde og male skibsportrætter nede i Gibraltar , og Schou har giftet en — nok sagt , og Rasmussen er bleven professor . Men den lille norske nærige svinhund , lien , ham så jeg en tafla af på den store udstillingen i Berlin , og kors , hvor den fyren er bleven ældre , siden dengang han malede sine no’sk-no’ske bondesla’smål i vinternætterne , hvor de drev økserne hele alen ind i ho’derne på hverandre og månen lyste som et par gule skindbukser , mens kunstig belysning stod ud af gildehusvinduerne som om det ku’ være hele ildsluer ! Nu var det blot en gråvejrsdag med vej over fjældet 

og en mand , der havde sat sig helt rolig ned på en af vejstenene med ryggen mod beskueren . Men for vakkert det var i farven ; og som den mand han havde sat sig uden spræl og smeld for at få hvile blot en liten stund og havde lang vej hjem igen ! Jo , jo , den lille bredpandede Niels lien , han blev alligevel til gut , som konnte — som de si’er oppe på fjælla . »  — 
der blev en pause ; vinge trommede på bordet og så lidt rundt i stuen , men så på en gang rejste han sig med det fyldte glas i hånden :  « nu skal du ha' tak for i kval ! , og det har været no’en gode stunder ; men det vil jeg blot få lov at sige , inden vi skiljas , at de , som går omkring og finder frem malergenier og billedhuggergenier , det er folk , som ikke ved , hvad de gør , du . Og jeg tænker altid på eventyret , hvor de gav gutten en liten kurv med mat og et sværd , som han knap ku’ slæbe på , og så slap de ham ene ud i den store skov , og der skulle han finde prinsessen og det halve kongerige . Og begribeligvis fandt han ingen af delene . Men så blev de fornærmet , alle 

de , der interesserte sig for ham , som de sagde , for en kunstner er ikke et menneske ! Og når han har fået i oo kr . i dag , så skal • han helst ku’ male sammen for 200 i morgen 
og få al verdens prismedailler og professortitler i over morgen ! Og når han gør en fejl og to og ti og hundrede , så er han en døgenigt og et utaknemmeligt bæst og en fyllerackare , og så ha’de han dog ikke no’et talent alligevel ! For fa’en , det var jo ikke mig , som sagde  først , jeg ha’de talent ; det var jo de ! De ku’ ha’ lat mig bli’ ude på bondelandet og nære mig utaf mine piænders arbejde og tjene til en sup iblandt for at tegne en af de store bønder , hans gård og kjerring af , som jeg gjorde . Men deres akademier og direktører og prisbelønninger , som jeg også har få’t , de er utaf fan ! Og vores svirer , du , og flickorna og det hele leben , det var også utaf fan , og når vi sultede den ene dag og ikke vidste alt det , vi ville fylde i os den næste , og når vi blev helt øre i hovederne bare for at komme frem ! Og for hver en , der slap igennem , så var der i snesevis , som blev på pletten . Men 

de ha’de vel ikke no’et talent , de ! Talent ! Talent ! Mennesker , dem spurgte de aldrig efter ! » 
Han tømte sit glas og gik hen og slog gardinerne fra , så det fulde , kolde morgenlys brød helt ind i stuen ; jeg slukkede gassen . 
« ja , snælla du , nu er vi jo bleven så pas fulde , at vi ku’ sætte os ned og gråta over hverandre — så det er vel det bedste , vi tænker på at bryde op ! »  — 
jeg så på mit ur . 
« det er jo sandt , du skulle nok egentlig med et iltog . » 
« ja , men om en time går der et igen , så jeg kan dejligt nå at få telegraferet til min ven dernede og komme af sted ; mit tøj står på banegården  .  .  . » 
— — vi gik ned ad ganske smalle , øde gader med genlyd af vore skridt ; ingen af os talte . Op til banegården førte der et stykke beplantet chaussé , spurvene var begyndt at pippe i træerne ; solen måtte være stået op bag os , dens skær rødnede luften . Vi stod et øjeblik stille og så ud over engene på den anden side stationen . 

« mennesker sku’ blot aldrig ha’ prøvet på at gengi’ slikt , »  sagde vinge ,  « det var jo dog blevet ved at være lige kønt , det foruden . »  — 
så hørte vi banemændenes vogterhorn tude , der blev slået en signal vinge til vejrs på et højt stativ , og kort efter kom det glinsende sorte tog raslende og stønnende . 
« farvel , gamle dreng , og så skriver jeg dernede fra ! » 
« ja , — og fald du sku’ glemme det , så er vi de gamle venner alligevel for det . Tak for i afton og lykke til  ! » 

Gunther var allerede mødt for at tage imod mig i den sidste større by før kurstedet . Da toget standsede på banegården , så jeg ham stå på observation et godt stykke fra vognene , hvor strømmen af mennesker nødvendigvis måtte dele sig imellem de to udgange . Han var civil , i lys sommerklædning , med stråhat og stok og en fox-terrier , som blev ført i snor af samme hånd , der holdt stokken . 
Straks , han så mig , gled der et smil frem under schnurrbarten , og han slog ud med den frie hånd . 
« god dag , kære danske , og velkommen ! De ved , at vi om syv minuter skal over på den hertugelige sidebane , som fører os til vort sanatorium ; jeg foretrak at tage imod dem allerede her  .  .  .  . » 

« det skal de virkelig have tak for , Gunther  ! » 
« bevares ! Vi vil jo gerne stå os lidt godt med Danmark hernede i Tyskland . Og så greb jeg desuden lejligheden til at motivere en lille tur til byen ; det er ligefrem nødvendigt engang imellem at se en skildvagt ; man bliver ellers så aldeles fordømt civilistisk i det hohenthalske driverliv . » 
« må jeg spørge , om det er racehunden ? »  , bemærkede jeg med et blik på fox-terrieren , der var ved at strække sit hoved af led i halsbåndet bare for at nå en lille stump klud , der lå netop lige udenfor dens rækkevidde . 
« å , tal ikke om den ! Det er min sorg ! Nu skal jeg netop afgive den til et banemenneske , som befordrer den videre til min Broder i altershausen . — der har vi manden ! Gå iforvejen og belæg en plads for mig ; de hertugelige har allerede ringet en gang ! »  — 
nogle minuter efter kørte vi af sted med udsigt over et fladt , dyrket landskab , hvor mildt skrånende bjerge fortonede sig i horizonten . 

« det glæder mig virkelig at se dem så flink og munter , «  begyndte min ven igen ,  « hvorledes går det ellers oppe i det lille Danmark ? Er de kommen den evige fred et smukt stykke nærmere siden sidst ; eller hvordan er det : er det Norge , som navnlig arbejder i den Branche ? » 
« kunne de ikke være en kende mindre overlegen , hr . Militarist ? » 
« overlegen ? ! Man må da virkelig spørge til sådanne bevægelser , hvor man risikerer at ligge der en skønne dag med samt sit meget godt fra turnakademiet og øvrige udmærkelser og så være henvist til at blive digter eller svømmelærer . — mit eneste håb er , at de til den tid vil lægge et godt ord ind for mig hos de civile myndigheder . » 
« det skal de få min hånd på . Men for resten ville det interessere mig ulige mere at høre lidt om , hvad det er for en mærkelig afkrog af verden , de står i begreb med at slæbe mig hen i . » 
« ja , — den evige fred er såmænd ikke engang blevet etableret dér endnu ; min stakkels lille racehund falder netop som en ind 

rømmelse til krigstilstanden . Den gøede ikke , og derfor fik jeg lov til at beholde den i huset hos den værdige sanitetsråd og læge , som kurerer på os alle sammen ; men i kraft af sin store ungdommelighed , nærede den en ulykkelig lidenskab for dameskørter , helst Broderede . Nå , det er jo også arriveret en anden i ens unge dage , men fiks bed tillige får . Der har været en frygtelig ståhej i begge anledninger ! I løbet af et par uger har jeg måttet lade nedslagte og skænke til sognets fattige ikke mindre end to får ; ganske vist får man det jo tifold refunderet i en senere tilværelse , men for en tarvelig lieutenantsgage bliver det i længden en noget høj forsikringspræmie ; og nu er fiks allerede på rejse til min Broder , der er gymnasiallærer i altershausen . Han er en stor dyreven og har i forvejen et par menneskelige pensionærer at opdrage på , så det kan jo kun gavne ham at få lidt afveksling i sine pædagogiske opgaver . Desuden plejer jeg at give ham en lille foræring til hans fødselsdag . » 

« ja , en bedre kunne han jo lede længe efter ! » 
« ikke sandt ! Ægte race lige ud til ørespidserne ! Og det finest følende temperament ! Altid på observation : videbegærlig , spændstig , modig til at fare løs ved den ringeste anledning på selv den største overmagt ! — skandalen er absolut min , fordi jeg ikke har kunnet samle energi nok til at bringe så brillante egenskaber under disciplin . Men det svinder ud af en , alt sammen , i dette driverliv , hvor man bader , snakker og driver , rulles i våde lagener og begynder forfra igen . Skade var det med det dyr , — så meget mere som det var en gave fra en af vore største pottebaroner hjemme i garnisonen ! » 
« fra hvad for en ? » 
« å , det er en militær salonbetegnelse for de store lervarefabrikanter , der sidder i det høje byråd og bevilger os fine nye kaserner , når de ikke kan undgå det . Og en af dem , hvis datter jeg — — ikke vil have , han forærede mig den lille fiks . Rimeligvis har den bidt for mange får for ham også , disse købmandssjæle tiltror jeg alt muligt . Men lad 

os ikke tale mere om det ; nu må de se at erstatte mig dens selskab ! » 
« når bare jeg kan det ! » 
« ja , hør ved de hvad , her i denne vrøvlede verden er sågu en fornuftig hund , som spiller af temperament og interesser , noget af den fornøjeligste og sundeste omgang , jeg kan tænke mig ! Det ved jeg jo også fra gamle dage i Leipzig , at vi to er fuldkommen enige om ; og så husker jeg for resten den brillante appetit , vi kunne samle os sammen til måltiderne ved at skændes henrivende om politik , kunst og al anden herlig tidsfordriv i verden ! » 
Jeg pegede ud ad vinduet :  « nu begynder nok bjærgene at komme nærmere til os , og der er jo dejlig skov på dem . Man må ligefrem kunne gøre storartede fodture deroppe . » 
« de er naiv , kære ; men jeg tænkte ligesådan i begyndelsen . De første to dage stormede jeg af sted straks efter morgenbadet og var nær ved at få fantasier i retning af en mægtig blød hat med knortestok til og så over bjærg og skov ud i den vide , vide 

verden ! Men kurstedet tæmmer , og denne underlige magnetisme , der er ved mange menneskers eksempel ; det er slet ikke kuren , som gør det . Det vil gå dem som alle de andre sunde mennesker , der bor her på hotellerne mere end to dage : promenaderne fanger dem , de vante , de afstukne ; de går uvilkårligt hver dag samme tur formiddag og samme tur eftermiddag , når ikke energien understøttes af køretøj og stort fællesselskab , kommer de knap engang de store udflugter til bædeckerpunkterne ; men malet rundt i parkalléerne det bliver de , til akkompagnement af denne fordømte kurmusik . Hver dag foresætter man sig aldrig at ville høre den mere for så bare dagen efter at blive nervøs , når trompetouverturen lyder , og ikke helme , før man drejer med omkring blandt alle de mange ansigter , der efterhånden er bleven en uundværlige . Der er egentlig kun en eneste rigtig stor generalsandhed til i verden : mennesket er et vanedyr . » 
Jeg slog vinduet ned for at række mig lidt ud og kige fremefter . 
« jeg sidder og ser medlidende på dem , » 

sagde Gunther ,  « de tilhører endnu den anden verden . De er interesseret , utålmodig , spændt på hvad der skal komme . Vi , der lever i kurliv , kender ikke mere til den slags rørelser , vi ved , at den ene dag bliver som den anden , og at man egentlig slet ikke mærker deres skiften . Hernede er den gamle historie gentaget med solen , der stod stille i dalen ; i de 6—8 uger , man ligger her , er tiden afskaffet og erstattet med en madklokke : ingen pligter , ingen tjeneste , ikke det mindste , der skal gøres i dag , hvad der naturligvis er ensbetydende med , at der aldrig bliver gjort noget ! Det var absolut et sygeligt udslag af min tidligere eksistens , når jeg for af sted til byen for at hente dem . Hvis jeg ikke havde fået det ganske uventede telegram , var det heller aldrig faldet mig ind , men telegrafbudet virkede rent uvilkårligt på mig som trompetsignalet på en gammel militærhest ; jeg var i bevægelse , før der blev tid til at erindre min nuværende tilværelse . —jeg kan for resten glæde dem med , at vi nærmer os stærkt til eventyrlandet . »  — 
toget standsede , og vi steg ud på sta 

tionen . Flere af jærnbanebetjentene hilste ærbødigt på Gunther . 
« alt det her , »  sagde han ,  « er endnu af den gamle verden . De kan se , jernbanefunktionærerne har en sund og frisk farve , passagererne , som kommer , går hastigt og energisk . Det vil ikke vare længe : troldhøjen fanger . » 
Stationsuhret viste henimod halv tolv , og solen brændte dygtigt på det åbne stykke af den rummelige perron ; til højre for os , ude forbi jærnbanens terræn , så man høje , rødsorte fabrikskorstene , ilden slog i lue fra en af dem op i solskinnet . 
« det er de store hytteværker , »  forklarede Gunther ,  « med 1500 arbejdere , socialistblade og masseforsamlinger i landsbyen , de ligger afgjort udenfor rayonen . Men den skovbe-voksede bjærgside lige for os , hvor de ser et lille hvidt schweizerhotel skinne øverst oppe mod himlen , den ligger lige så afgjort indenfor . Hele historien er et led i den sværm af optrækkerier , der spiller omkring os badegæster som amorinerne om Venus . Dér står blandt andet et mindesmærke for de 

faldne krigere , som værten ædelmodig skænkede grund til og en lille plantning omkring . Når man nu kommer derop efter sin rejsebog for at se monumentet , så er det første , ens blik møder , tre til fire opvartere , som forekommende tørrer borde af i umiddelbar nærhed af indhegningen ; og hvis de er i stand til at slippe fra at læse indskriften på pladen uden at drikke adskillige glas øl til en fabelagtig pris , så har de betydelig mere energi , end noget andet menneske endnu har udvist . For resten vil de finde hver en vej og sti på bjærgsiderne besat med folk , der sælger brevpressere , cigarspidser , penneskafter — de kender nok den slags erindringer , som man i sidste øjeblik skraber en halv snes stykker sammen af for ikke at lægge sig ud med sin nærmeste familie , når man kommer hjem igen . » 
Vi var gået gennem ventesalene og trådte ud på den modsatte side af stationsbygningen . Der lå en stor park med høje Linde foran os ; den ganske stille luft duftede af roser ; en lang række lejekøretøjer holdt rangerede efter nummer , kuskene strømmede flokkevis 

til og lettede på de sølvtressede kasketter : værsåartig , mine herrer ! Vogn til heksespringet , hubertusdalen , bjærgmandshulen ! Gunther vinkede af med hånden , og vi skred ind på grusede gange . 
Omtrent midt i parken stod vi stille foran et mægtigt bed , hvor et Mylr af strålende blomster var arrangerede som en hertugkrone , der hvilede på en spraglet fløjelspude . 
« må jeg nu spørge dem , kære ven , »  sagde løjtnanten ,  « om ikke dette syn her virker beroligende : blomster , plæner , lindetræer , slanke bjærgspidser mod blå luft og så grusede gange at gå i ! Vi har lagt grus hernede overalt , hvor det kunne gå an på nogen måde , selv i bjærgene vil de træffe lange stykker grusede gange . Og hver en generende stigning er undgået ; alt er gjort så jævnt og mageligt som muligt , dér imellem busketterne ligger det nærmeste første klasses hotel , hvor de kan hvile dem i de mest elastiske fjedersenge og nyde det delikateste franske køkken . Den første klasses restaurant er egentlig sindbillede for alting hernede . Det er dens princip om det lækre , 

det , som smelter på tungen med den mindst mulige anstrengelse for appetiten , der er udstrakt til behandlingen af naturen også . Den bliver serveret dem på lignende måde som oksekødet i en chateaubriand aux truffes . Kunstnerne raser ; der var et par malere med lange hår hernede , som ikke vidste , hvad ben de skulle stå på for ærgrelse ; men det kan ikke nytte noget , det er nu den måde , vort bankierårhundrede vil have naturen præsenteret på , ikke , som det hedder , i sin nøgenhed , men efter nyeste havemode . Og så er der den behagelighed til , at her kan være stille , og dog føler man mennesker . Her er ikke noget , der afskrækker og berører vildt , ingenting , der indbyder til ubehageligt grublende ensomhed , her er altid nogen , om også her ikke er nogen . » 
Hovedvejen gennem kurparken førte ud i en bred allé , hvor villaer lå bag jærngittre , halvt skjult i haver . Ved svingene ned mod sideveje havde forhandlere af harzerindringer fået tilladelse til at opslå deres borde med et lille stykke paklærred spændt over for solen ; længere op i gaden foran mindre 

standsmæssige lejevillaer var der en hel række større træboder med alle de mange små-varer . Nu i middagstiden var der kun meget ringe trafik ; et halvsovende kvindemenneske kunne fare op ved vore skridt og udstøde et håbløst : en lille harzerindring ! Ønsker herrerne ikke en lille harzerindring ? Ganske langsomt kom et tomt , elegant herskabskøretøj på gummihjul og strålende af nysølv og lakering kørende hen ad vejen , der sad kun en høj , strunk kusk på bukken og lå en lys støvfrakke inde i vognen . Ellers så vi blot af og til en tjenestepige springe over vejen med øl fra bryggerirestauranten , som lå dybt nede i en stor have . 
Gunther drejede om ad en sideallé ; den løb bag om villaerne ud til hovedlandevejen , som var beplantet med kirsebærtræer . 
« lad os stå her et lille øjeblik , »  sagde jeg ,  « den brede hvide vej der op i bjærgene , stenbrudet og nåletræerne , det er virkelig ikke galt . Her er da formelig en smule rigtig natur igen ! » 
« ja , det ser sådan ud for en rent overfladisk betragtning . Men hvis de bare vil 

gå en halvhundrede alen bag de mørkegrønne fyrretræer , så træffer de legepladser for børn , bænke foran udsigter , der er huggede af byens forskønnelsesforening , og de rødtog grøntstribede mærker på stammerne driver dem , enten de vil eller ej , af sted til et gammelt vandtårn , hvor der er lavet restaurant i bunden . Nej , vi finder ikke i civiliserede lande på at lade naturen råde ; det er jo da også en allerede fra mosebøgerne stammende opfattelse , at mennesket er naturens herre . Må jeg nu ellers bede dem drage skoene af — for at blive i mosebogstilen — her står vi foran vor vandkuranstalt , det vil sige moderanstalten , hvor sanitetsråden selv bor med en ti—femten udvalgte pensionærer ; de to yngre og større etablissementer , logishuset og kurhuset , ligger et kvarters tid længere op i dalen . » 
I læ af bjærgcne lå der en stor , villågtig bygning ; vi kom ind i en have med gamle træer og tætte buskadser . Ligesom vi smækkede lågen i efter os , syntes jeg mellem buskene at se en skikkelse sætte sig i bevægelse længere oppe i haven , og da vi 

passerede en lille åben plæne , gik der også en yngre dame hurtigt op imod huset , tilsyneladende uden at bemærke os ; hun brugte to stokke . Løjtnanten påskyndede sin gang , og da jeg lidt forbavset slog med ind i takten , hviskedee han :  « hvis vi ikke indhenter hende , bliver hun rasende ! » 
Damen blev ved at rokke af sted ved sine stokke ; på to skridts afstand hilste Gunther :  « frøken Lenz ! »  sagde han med indsmigrende røst . 
Frøkenen standsede brat og var ved at tabe den ene af stokkene , som løjtnanten behændig greb . 
« tak , kære hr . Lieutenant , mange tak ! » 
« de fordobler deres anstrengelser for at bedåre os i dag , frøken , de går med to stokke ! Må jeg forestille dem min ven ! » 
Frøkenen smilede yndefuldt til mig og nejede med et lille zitrende træk om munden , som om det gjorde ondt . 
« løjtnanten er altid så spøgefuld , »  sagde hun ;  « det er mig så frygtelig pinagtigt at skulle gå omkring således og blive ynket af mine medmennesker ! — men herrerne må 

dog endelig ikke lade sig opholde af mig , jeg skulle blot op at hvile en smule på mit værelse . » 
« vi følger dem , frøken , med deres tilladelse , lige til døren , »  sagde Gunther .  « de må nemlig vide , kære ven , at frøken Lenz har et værelse ud mod balkonen , hvor vi nu netop vil tage plads for at kunne være hendes selskab nærmere . » 
« å — hr . Lieutenant , hvor kan de dog sige sådan noget , de bliver virkelig snart for slem ! »  og frøken Lenz humpede forbi os med en fin rysten af pandekrøllerne . 
« de kan tro , »  sagde Gunther ,  « at hun rapper sig ind for at blive af med stokkene , inden sanitetsråden kommer ; hun har nu allerede i fjorten dage kun gået med en stok , men for at gøre sig interessant overfor dem som nyankommen er hun bleven udstyret som dobbeltkrøbling . » 
I samme øjeblik sås frøken Lenz i sit vindue i færd med langsomt at give sig til at trække rullegardinet ned . Vi steg netop op ad stentrinene til verandaen . 
« men , frøken , det kan da ikke være deres 

mening at ville unddrage os synet af deres gretchenskikkelse ved vinduet ! » 
« å , det ved de jo godt , kære lieutenant , at jeg tåler ikke det stærke middagslys , selv hvor solen ikke skinner . — på gensyn ! »  og rullegardinet gled blideligt ned , hendes lange smukke hånd kom endnu en gang frem for ligesom at skubbe det lidt bedre til rette . 
Vi så på hinanden og stak i en stille latter , mens vi satte os ved bordet så langt fra hendes vindue som muligt . 
« det er et af de mange hysteriske fruentimmere , vi har på lager . To meget intime veninder er bleven skilte ad i Morges , den ene bliver her , den anden går til logishuset . Der havde været den heftigste scene i anledning af , at den ene havde fået en kattekilling af en skomager . Hun havde nemlig allerede for flere år siden lovet den anden aldrig at ville tage imod nogen kat eller hund uden af hende . — en bor der i kurhuset , som er både musikalsk , kunstnerisk og digterisk begavet ; i løbet af en time begejstres og mistvivler hun ti gange og skifter lige så tit 

om fra den ene kunstart til den anden . Og vi har også en , som hver gang hun har fået et brev fra manden med ikke tilstrækkelig kærlighed i , føler sig forurettet , ulykkelig , fortvivlet og kaster sig om halsen på den første , den bedste herre , der taler alene med hende i en halv time , og fortæller , at hun elsker ham . I begyndelsen skal der have været flere svagelige mandfolk , som fik næsten fuldendte kure totalt spolerede af hjertegrebet-hed derover , men nu efter hånden opfattes det nærmest som en gymnastisk præstation . — det er den så overmåde berømmede , let bevægelige kvindelige følelse ! » 
« der kommer nogen nede i haven , Gunther  ! » 
« det er doktoren og polakken . » 
« det er vel den lille af dem , doktoren ? »   « selvfølgeligt , med brillerne ! Den grå-sprængte med fuldskæget er en ældre polsk adelsmand , som er meget ængstelig for sit helbred ; datteren er for resten med hernede , hun er ganske nydelig , men noget for meget forlovet , går og længes efter kæresten . » 
De to herrer standsede hvert øjeblik under 

gangen , polakken greb lægen om den ene arm og udviklede noget under store gestus . Så klappede doktoren ham beroligende med den frie hånd , og de gik videre , indtil samme scene lidt efter g'entog sig . 
« de kan tro , den gamle oniastowski får en god sludder for en sladder af doktoren . Det er det , som officielt hedder : beroligende psychisk indvirkning . » 
Herrerne var kommen op i nærheden af balkonen ; vi rejste os og hilste . 
« må jeg forestille de herrer den omtalte ven , en digter oppe fra Danmark . De er mest digtere og malere i det land , skal jeg sige dem . »  • 
sanitetsråden trykkede min hånd med rutineret forbindtlighed . Han var lille og undersætsig , havde et rødt ansigt med grånet knebelsbart og svære hug fra studentertiden lige på næsespidsen , klæder og holdning nærmest som en velstillet godsinspektør . 
Han løftede spøgende fingeren imod løjtnanten :  « det er vor stadssatirikus hernede , og det oplivende element »  — med en forandring i tonefaldet hen imod det alvorligt viden 

skabelige —  « en meget værdifuld faktor i den selskabelige omgang , som er af så stor betydning for kuren ; ikke sandt , hr . v . Onia-stowski  ? » 
Polakken smilede udsøgt selskabeligt , men frembragte kun nogle rullende lyde , der blev helt borte i hans mægtige fuldskæg ; kort efter begyndte hans øjne at flakke uroligt frem og tilbage , medens vi andre snakkede lidt om det behagelige vejr og lignende . Da der blev en lille pause , indskød han hastigt :  « tror de egentlig , hr . Sanitetsråd , jeg har godt af at være længere i luften i formiddag , nu har jeg allerede fra klokken 11  .  .  . » 
Doktoren klappede ham øjeblikkeligt med den beroligende piånd og så hjertelig fortroligt på ham :  « qå de blot ind , hr . Baron , og hvil 30—45 minuter inden middagen ; jeg sætter mig et øjeblik hos de herrer , så skal jeg op i logishuset . » 
« sig mig nu engang , kære sanitetsråd , »  spurgte Gunther , da polakken var borte ,  « hvorfor vi pensionærer aldrig kan komme til at spise til middag her ude på verandaen i 

stedet for inde i stuen . Det var dog meget behageligere ! » 
Doktoren så alvorligt på os gennnem brillerne :  « det ville ikke være heldigt for adskillige af patienterne ; de bør koncentrere hele deres opmærksomhed på spisningen ; herude ville alt for meget kunne distrahere  .  .  . » 
« nej , hør sig de meget hellere , doktor , at pigerne ikke gider bære maden så langt , eller måske vil fruen  .  .  . Men der har vi jo sanitetsrådinden ! » 
Der kom en midaldrende dame i en lidt jasket påklædning hastigt gående op gennem haven . Vi rejste os . 
« å , gud ja , jeg er rigtignok ikke klædt på til middag endnu  .  .  .jeg måtte løbe et par ærinder ned i byen med Fru von lewen-holz  .  .  . Det glæder mig meget at gøre deres bekendtskab  .  .  . God dag , hr . Lieutenant !  .  .  . Undskyld , fanget , men det var bare  .  .  . jeg ved virkelig ikke , hvordan jeg skal skaffe . . . » 
Sanitetsråden afbrød hende og bukkede for os :  « på gensyn , mine herrer ; små huslige affærer  .  .  . ! » 
Og idet han og fruen forsvandt i 

den store gang , hvortil verandadøren stod åben , hørte vi hans rappe stemme flere gange :  .  .  . din søster  .  .  . Du har jo din søster  .  .  . din søster kan jo da  .  .  . 
« tak , »  sagde Gunther ,  « nu går det ud over tante Lise ; det er fruens tvillingsøster , som ligger her på landet hver sommer og bliver misbrugt til den laveste gerning . » 
I det samme blev der på ny smækket med lågen , og en dame kom i ilsom fart op imod huset . Først troede jeg efter udseende , hold-ning , gang , at det var sanitetsrådinden , som ad mærkelige veje var dukket op igen , men på de anderledes farvede hattebånd så jeg dog , at det måtte være søsteren . 
Vi rejste os atter . 
« god dag  .  .  . undskyld  .  .  . Det glæder mig meget at gøre deres bekendtskab  .  .  . De ved vel ikke , hr . Lieutenant , om min søster skulle være hjemme ? » 
« jo , fruen er netop  .  .  . » 
« tak , mange tak  .  .  . de herrer undskylder ; men der var noget , som jeg ikke kunne skaffe  .  .  . Købmanden  .  .  . » 
Og dermed var hun borte . 

Gunther og jeg så noget længe på hinanden . 
« pip ! »  sagde så løjtnanten og satte pegefingeren på panden , som om han trykkede på en elektrisk knap . 
Så gik vi op på hans værelse , hvor der i anledning af mit komme var bragt en chaiselongue til ind , for at vi kunne ligge rigtig mageligt og passiare , når det passede os . Der snakkede vi flinkt videre om nyt og gammelt , indtil middagsklokken ringede . 

tre uger efter min ankomst til Hohenthal lå Gunther og jeg hver på sin chaiselongue med et nummer af badetidenden i hånden . Udenfor regnede det . 
« det var da mærkværdigt , »  sagde Gunther ,  « nu er grev adlersnest kommen tilbage igen  .  .  . Hotel Hubertus : grev adlersnest med gemalinde og tjenerskab  .  .  . » 
« å , de er jo gal , Gunther , det må være en gammel badetidende . » 
« Gammel ?  .  .  . ute !  .  .  . Ja , jeg tror s’gu næsten  .  .  . Hvordan er det , jeg har jo en ganske glimrende afrivningskalender hængende på væggen  .  .  . Puh ; den står på den 9de ! »  Gunther lod avisen glide langsomt over sin mave og ned på gulvet . Vi lo begge . 

« efter den 21de må det sågu være , »  sagde jeg ,  « for det står der på min Avis . » 
« hør , »  sagde Gunther ,  « er der nogen tid i verden , der går så hurtigt som den , intelligente mennesker driver i ? » 
« ja , når de ikke keder sig . » 
« et intelligent menneske kan ikke kede sig . Hånden på hjertet , har de kedet dem , kære digter , i den lange tid hernede ? Og de vil da ikke sige , de har bestilt det , gud har ladet skabe , eller foretaget en eneste fodtur eller overhovedet gjort andet end drive omkring mellem de samme mennesker og deres passiar om sygdomme , vejret og de forskellige tyske dialekter . Å , ville de ikke være så god at kaste det etui med cigarer over til mig ? — tak ! — skulle man for resten muligvis rejse sig en smule og rette lidt på benene ; det var måske ikke så galt ! » 
Han kom op og gik frem og tilbage på gulvet , mens han trak stærkt på cigaren :  « jeg kan for resten fortælle dem det nyeste i thermometersammensværgelsen . De ved jo , dens hovedsæde var ikke huset her , men logishuset . Der meddelte overpostsekretær 

Schulze først sin frygtelige mistanke til onias-stowski , om at bade-friedrich snød ved angivelsen af graderne , han jaskede ved tempereringen af badevandet , og Schulze havde flere gange tydeligt følt , at det måtte være adskilligt koldere , end det burde være . Det syntes i løbet af otte dage syv forskellige herrer også tydeligt at have bemærket . » 
« ja , det ved jeg . » 
« så ved de også , at Schulze ganske hemmeligt en formiddag tog ind til byen og kom tilbage i stor bekymring over ikke at have fået sin reglementerede tur efter badet , men med et ttermometer i lommen . Da nu Friedrich om eftermiddagen gik et øjeblik ud af badekamret , fik Schulze gradestokken frem og konstaterede en ikke ubetydelig difference mellem de virkelige grader og dem , doktoren havde angivet , han skulle have . I løbet af en uge forsømte alle syv herrer en formiddagstur for at tage ind til byen efter ther-mometre og konstaterede alle sammen differencer .  » 
« ja , gud , det ved jeg alt sammen udmærket . »   « stop , stop ! Det er en historie , som har 

godt af at blive gentaget og hørt i sin fulde sammenhæng . Råden takkede de syv herrer for deres videnskabelige interesse og bad om at måtte låne samtlige ttermometre for at prøve dem sammen med sine . Og nu kommer skandalen , som de endnu ikke ved : i løbet af de otte dage er fire af de sammensvorne bleven så meget bedre , at de bryder sig Pokker om deres thermometerbekymringer mere , og da polakken , Schulze og den lille overlærer i Morges med opstrammet energi forlanger deres ttermometre og resultaterne af undersøgelsen , siger den menneskekloge råd , at hans anstalt var ikke en idiotanstalt , men en vandkuranstalt , ttermometrene skulle de få , når kuren var færdig , og hvis de ønskede dem tidligere , kunne de godt rejse fanden i vold og tage ttermometrene med på turen . Polakken hev straks en pung med guld op af lommen og smed den på bordet , mens han rullede polsk af sig som en hel magasinild . Siden fortalte han mig i et tysk , der endnu bar stærke præg af ophidselsen , at nu rejste han med det samme , og , tilføjede han med djævelsk triumf , det var den syvende 

225 
badelæge i løbet af tre år , som han havde smidt sine penge i ansigtet . De to andre urostiftere er derimod bleven ganske stille , kryber sikkert til korset og vil bidrage mægtigt til at forøge den almindelige respekt for råden . Man kan sige om den mand , hvad man vil , kram på mennesker det er han ikke fri for at have . Al den videnskabelige passiar , han stikker imellem , er sikkert humbug , men hvad  , hvis han både handlede og talte som en almindelig , karakterstærk bondetamp , så ville vi jo alligevel ikke lade ham tumle med os . Verden vil bedrages ! » 
« med kvindfolk har han alligevel sine mest vellykkede kure . » 
« enestående ! Og ved de hvorfor ? Fordi den mand aldrig har brudt sig det allerringeste om noget kvindemenneske på jorden , hvorimod sanitetsrådinden hele sit liv igennem har været lige så fjollet forgabet i ham , som hun er det endnu . De kvindfolk , man holder af , dem lærer man sågu aldrig at kende , end sige tumle ; nej , dem , man enten ikke bryder sig en døjt om eller blot lige til husbehov , dem kan man få til , hvad det skal være , og 

dem observerer man og lærer en vældig bunke af . Båden her bryder sig kun om en eneste ting i verden : penge — penge og grundstykker , som han køber for dem . Og så pimper han en ganske lille smule i stilhed . Jeg smigrer mig med at være en af de få , der har opdaget det . Han fordeler sit kvantum på mange steder og tager tit også derfor en smule landpraksis med ; men han får det samlet sammen . Når han bliver ældre og der kommer nye humbugtheorier op , som gør hans overflødige , så trækker han sig tilbage på en landejendom , lader fruen og søsteren snurre omkring som to fluer i en flaske , og jo flere år der går , jo mere vil han opholde sig i studereværelset , hvor han allerede nu trækker sig tilbage om aftenen med en uskyldig flaske rhinskvin . Jeg ser ham i ånden , for nedrullede Gardiner , vandre op og ned imellem alle de mange bogrygge , som han nu gud være lovet ikke mere har brug for , og så nippe til en eller anden kraftig lille livsvækker midt på bordet . » 
« ved de hvad , Gunther , jeg tror slet ikke , 

det ville se så galt ud for deres digtertilværelse i den civile fremtidsstat . « 
« bevares ! Hvis jeg ikke var Alexander , kunne jeg selvfølgelig blive diogenes . » 
« og ikke mindst , fordi diogenes nok også var et stykke af en kyniker ! » 
« de vil da ikke kalde mig kyniker ? Forleden morgen på posthuset greb jeg den mildest talt trediveårige frøken Lehmann i hemmeligt at levere brev af til en polyteknisk studerende i Dresden . Og jeg forsikrer dem for , jeg ligefrem opmuntrede hende i hendes idealistiske følelser . Og de to 13—i4årige frøkener Blom og punch , som endnu væsentligt lever på en varm interesse for menneskets naturhistorie — jeg har dem i parenttes bemærket mistænkt for at negle bøger med interessante afbildninger ud af rådens bibliottek — jeg ved ikke , om de så en dag , jeg havde sat mig på en stol midt imellem dem ude i haven og læste nogle af Schillers mest ophøjede digte op af en smukt indbunden tysk læsebog . » 
« ja , og tøsene var ligefrem ved at dø af grin ! » 

« må jeg spørge , kan jeg gøre ved , at de optager min bevingede idealisme på en gemen måde ? De ser i det hele taget noget pedantisk på tilværelsen i dag ; det kommer vist af , at de hårdnakket holder fast ved den tåbelige idé at ville rejse herfra i aften . Hvorfor går de nu og samler de bøger og blade i bunke , som de har slæbt sammen herovre , de vil da ikke bilde mig ind , at de skulle have den fabelagtige energi virkelig at kunne få pakket . Se på mig : de kan ikke være bekendt at overgå en soldat på et så vigtigt punkt , og jeg forsikrer dem for , at hvis jeg ikke havde min bestemte orlov , så forlængede jeg til den tid kuren bare for at undgå at pakke . Vær nu skikkelig og bliv ! De er jo ovenikøbet en fri og uafhængig mand fra det demokratiske Danmark . » 
« hvis det ikke regnede , tror jeg min sandten ikke engang , jeg kom af sted i dag ! » 
« ja , der har vi det , »  sagde Gunther ærgerlig og sparkede til sin ene håndkoffert .  « se engang på den ! Hele det ene rum er stuvende fuldt af gamle breve og papirer , som jeg i sin tid har stoppet til side ; nu havde 

jeg tænkt mig hernede at få det alt sammen sorteret ; tror de , jeg har nået det til dato ? »  , han slog kofferten op ; der vrimlede med krøllede og sammenfoldede , ganske uordnede papirer ,  « tror de , jeg når det i morgen , eller i over morgen , eller før jeg rejser ; jeg ender med at komme hjem med hele historien i ganske den samme uorden . Det er dog toppunktet på skandalerne hernede ! Racehunden , som jeg på grund af manglende dressørenergi måtte give bort , breve til min moder og nærmeste slægt , der tynger som gloende kul på mit hoved , et par forstandige bøger , der netop her i ferien skulle være studeret rigtig igennem , og så dette her  .  .  .  . ! » 
Vi løftede i fællesskab kofferten op på et par stole . 
« det er nok ellers mest damebreve ! » 
Gunther greb ned i bunken :  « der er jo en del af dem , ja ,  .  .  . de har virkelig skrevet nogle nette håndskrifter , de fleste ! »  flan slog et op og så på underskriften :  « lenchen ! — det var et mageløs skikkeligt pigebarn ; jeg vil just ikke påstå , hun er bleven behandlet 

efter fortjeneste . Men nu er hun storartet gift med en overlærer . » 
« her ligger nogle sammen med et bånd omkring . » 
« død og fine , det er fra engang iforfjor , jeg var ved at ordne  .  .  . lad mig se  .  . , »  han løste op ,  «   .  . rigtig  .  .  . Minna ! Et fabelagtig godmodigt fruentimmer ! Hun er også bleven anbragt i civiletaten . — men der er Frida ! Hende kender jeg straks på de latinske bogstaver ; hun skal desværre stadig være ugift ; ja , hvad  , statistiken lærer os jo , at så og så mange procent kvindemennesker skal dø ugifte , der hjælper menneskelig indgriben ikke !  .  .  . Hvad er det for en klar og tydelig hånd ? »  , han vendte bladet ,  « Eischen !  .  . Eischen ? ! Lad os se engang :  .  .  . bestandig elske mig .  .  . en halv time efter retræten  .  .  . Vejen bag om gartnerboligen  .  .  .  . — sporløst forsvunden af min erindring ! — det er et virvar ! Heier nu et af Minnas breve , som dog i sin tid skulle have været med ind i pakken  .  .  . og en af mine gamle sekundo-tenor sangbøger ! Vil de virkelig rejse fra mig og lade mig sidde midt i al denne elendighed ? » 

vi blev pludselig afbrudt ved høje skrig , som lød ude fra gangen . Da vi kom til , stod døren til genboværelset åben , og vi så en skikkelse ligge og sprælle på gulvet . Flere damer løb forvirrede frem og tilbage . 
« å , de må endelig hente doktoren , hr . Lieutenant .  .  . Frøken Niemann har fået brev hjemmefra  .  .  . nu ligger hun i krampe  .  .  . » 
I det samme sås sanitetsrådens lille faste skikkelse stige op ad trappen . 
« ind på deres værelser , »  råbte han ,  « hver for sig ! Jeg vil ikke se nogen af damerne på gangen førend middag . — har de forstået mig ? » 
Der blev dødsstille , alle sammen forsvandt de ind til sig selv og trak dørene sagte til . Så gik lægen roligt b ,en til værelset , hvor frøkenen endnu lå på gulvet og vred sig , lukkede døren af og stak nøglen i lommen . Der lød i det samme hvinende skrig fra patienten . 
« det bliver hun snart ked af , »  sagde han med en fagmands smil imod os . 
Lieutenanten bukkede :  « pir . Råd , min kompliment ! Danskeren , som absolut vil rejse 

i aften , kunne ikke have ønsket sig en flottere slutningseffekt ; vi bøjer os for Friedrich fanget , også kaldet kvindetæmmeren . — hr . Sa-nitetsråd , hr . Sanitetsråd i hvor mange tror de ikke misunder dem denne gave ! » 
Da klokken var bleven syv om aftenen , marcherede Gunther og jeg i vedholdende regnvejr til stationen ; på vejen mødte vi postbudet med et brev til mig ; jeg kendte Hallings hånd , han havde hidtil ikke skrevet til trods for mange hellige løfter . Brevet blev puttet i lommen til at læses i kupéen , jeg sagde farvel til min militære ven , og toget for afsted med mig forbi glinsende våde bjærgsider og hytteværkernes stadig rygende skorstene . 

medens jeg strakte fødderne så bekvemt fra mig som muligt , fløj den sidste stump af en talrække gennem mit hoved : der blev ikke råd til noget ophold på hjemturen  ; penge svinder i ørkesløshed ligesom dagene , og en stor del af charmen ligger netop i således at lade dem drysse uden et eneste øjeblik at tvinge sig til at holde regnskab . Så må man tage konsekvenserne bagefter . Og de betød for mig hurtig gennemrejse uden standsning i nogen af de små gammelagtige tyske småbyer , der lå fristende nær ved hovedruten . Det ville kun vare denne nat og en dag , så stod jeg atter i København , hvor menneskene ophørte at være figurer alene og blev virkelig levende personer af kød og blod med fordringer til mig og krav  .  .  .  . 

ved en bevægelse mærkede jeg Ballings brev i min lomme . Jeg åbnede det . Der lå et lithograferet kort indviklet i en skrivelse . Jeg læste : 
kære ven ! Vedlagt gør man sig en ære af at fremsende et smagfuldt , lithograferet kort fra firmaet a . Winther & co . , Berlin . Man beder særlig bemærket de skarpt afskårne , rigt forgyldte bjørner samt den lige så klare som stilfulde type . Fra samme driftige firma vil der indenfor et tidsrum af mindst to måneder blive emitteret et andet kort af ganske lignende udstyrelse , kun med den teknisk uvæsentlige forskel , at navnet Marie eichenbach vil blive ombyttet med Fru dr . Balling , hvorimod dr . Julius Balling da som nu forbliver uforandret 
din hengivne ven . 
Da jeg puttede kort og brev i min tegnebog , måtte jeg smile : nu , det hele var afgjort , kunne det været ganske morsomt at passiare en times tid med Balling om hans 

gamle anskuelser angående kvinder  .  .  . hvis blot folk ikke altid blev så kedsommelige , når de forlovede sig  .  .  . og glemsomme overfor gamle standpunkter  .  .  . og utilgængelige for humor ! Når de ikké følte sig fornærmede , var de i reglen bare dumme og sagde , de kunne godt forstå , man var bleven forbavset ; men det ville de blot sige , at det var et ganske brillant pigebarn , og for resten havde de frygtelig dårlig tid , for præcise klokken et skulle de hente hende til en spadseretur  .  .  . men en af de allerførste aftener kom de ganske bestemt op ligesom i gamle dage og fik en dygtig passiar — hvorpå de forsvandt , og man så dem aldrig mere  .  .  . 
P'røken eichenbachs hele ubetydelige skikkelse og venlige øjne stod på en gang lyslevende for mig ; hvem . skulle egentlig have tiltroet det lille kvindemenneske energi nok til at få den beslutning bragt frem hos Halling  .  .  . sådan en nogle og trediveårig skeptiker  .  .  . der i stumper og stykker havde kendt så meget til kvinder i sit liv 

.  .  . som alle andre mænd , der var nået ind i trediverne efter at have levet noget med i verden  .  .  .  « jeg er ved at nærme mig den opfattelse , at det hele nu væsentligst må betragtes som et energispørgsmål , »  sagde han den aften i Berlin  .  .  . Gunther snakkede også om energi og kvindfolk :  « jeg ville ønske , der i garnisonen var en rigtig energisk lille dame , som sagde til sig selv : jeg vil have ham ! Så fik man en ende på al den uro i blodet og sad et halvt år efter som lykkelig ægtemand , oven i købet med den forestilling , at man selv havde fået idéen ! »   .  .  . Frøken Bache hjemme talte også om energi  .  .  . Energi , energi ! Det var måske ikke så galt at have en portion af den i kroppen  .  .  . skønt , herregud , når menneskene gjorde en for ked af det hele med deres dumhed og lurvethed , så stak man fra dem , ud på rejse , som jeg nu havde gjort  .  .  . men i over morgen sad jeg jo rigtignok midt imellem dem igen ! — hvad ville det sige ? Jeg havde da før lukket min dør ! Som kunstner kunne man dog sysle 

med sine cirkler ligesom en anden archimedes , indtil plebejerne en skønne dag trængte ind med magt og forstyrrede dem ; den tid , den sorg ! — mennesker , der var mere end figurer for en ! Å , der eksisterede ingen andre mennesker end madam Olsen , der gjorde mønsterværdigt rent og aldrig bragte uorden i mine manuskripter — maskrifter , som hun kaldte dem !  .  .  .  . 
I Magdeburg steg jeg ud for at telegrafere om min hjemkomst til madam Olsen og tilføjede oven i købet for 20 pfennige : venligst hilsen ! 
Det var nu blevet ganske mørkt , og jeg ville prøve på at sove ; men frøken eichenbach og Halling , Gunther og frøken Bache blev ved at snurre rundt i hovedet på mig , medens stempelslagene fra maskinen evindeligt irriterede og tilmed førte en nærmere og nærmere hjemefter , hvert eneste et . Der lå arbejde og ventede hjemme  .  .  . som egentlig skulle have været gjort allerede for lang tid siden  .  .  . men som naturligvis på den anden side nok kunne opsættes en lille smule endnu ; 

man var jo sin egen herre og rådede selv for sin tid uden at have nogen slavepisk over nakken ! Til København kom jeg lørdag aften , så kunne jeg om søndagen tage ud på landet at besøge Baches ; det var mig aldeles ligegyldigt , om også folk sagde , det så noget forhippet ud ; den slags præk hørte netop til det menneskenes nonsens , som jeg virkelig havde energi nok til at sætte mig ud over ! Det eneste skulle være , om der måske på en søndag var nogen af den øvrige familie derude , som frøkenen skulle gå omkring og være elskværdig imod  .  .  . men hvad  , det var jo slet ikke sikkert , der var nogen den søndag ; man kunne gøre forsøget  .  .  . og fortællehende lidtom hvor energisk , man havde været på sin rejse  .  .  . 
Jeg lavede en rigtig god hovedpude sammen af taske og overfrakke : nu ville jeg ikke slå øjnene op før i morgen tidlig i Hamborg , ellers blev man så frygtelig udaset , når man skulle hele dagen efter på bane og dampskib . Og alt for sent søndag morgen var det dog ikke værd at tage på landet  .  .  . 

nakken var falden til rette i en fortræffelig hvilestilling , mine lemmer begyndte ligesom at svinde hen for mig , stempelslagene var ved at dæmpes af og blive til mumlen  .  .  . hvis jeg nu virkelig bestemte mig for at tage derud !  .  .  . — — 


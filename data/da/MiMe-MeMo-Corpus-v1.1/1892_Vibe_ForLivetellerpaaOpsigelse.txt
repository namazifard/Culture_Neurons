Første kapitel . 
Vårstemning . 
Våren var kommet . Det skiddengrå kloakvand , som løb ud i havnen , skvulpede frit omkring de rådne , slimede bryggepæle , stuet op , som det var af søndenvinden , der strøg ind over fjorden og byen . 
Gaderne var dækkede af en skidden , vællingagtig søle . På afsides steder mellem affald og piudret vimsede små , ækle rotter lydløst om med sine lange , spidse haler , vakt til fornyet liv ved den lunkne forårsvarme , der udbredte sig som et blødt gevandt selv på de steder , hvorhen aldrig nogen solstråle fandt vej . 
Også udenfor byen var sneen for størstedelen forsvunden . Fra gjødseldynger og komposter steg en sterk dunst op i luften , og små væmmelige insekter og orme myldrede frem mellem den varme gødning og søgte sin næring blandt svineriet . Grå , mudrede stillestående damme , som nylig havde mistet sit isdække , lå bedækket med en slimet , grønlig vegetation . Den dannede kærkomne 

gemmesteder for spræt og rumpetrold , medens tykke , klamme padder sad og pustede og stønnede ved vejkanten og stirrede på de forbigående med store , runde øjne . 
På jordet i nærheden af vestre åkers kirke havde den bortsmeltede sne blottet kadavret af en død kat , hvis legeme under den forenede indflydelse af forårsvarmen og fugtigheden hurtig gik i for-rådnelse og udbredte en ådselagtig stank , medens maddiker og andet utøj arbejdede på at fortære det væmmelige kadaver . 
Jørgen bande boede i vestre Aker . Da han på sin vej til byen kom forbi ådslet , bragte stanken ham til at klemme fingrene sammen om næsen ; men da hans øje samtidig faldt på kadaveret og den ødelæggelse , som der foregik , fik væmmelsen sådan overhånd hos ham , at han måtte kaste op den frokost , han nylig havde spist . 
At den ækle stank ikke blev mindre , da lugten af de opkastede madvarer kom til , siger sig selv , og bande løb formelig nedover for at komme bort fra det modbydelige naboskab , medens sølen skvættede opad hans opbrættede benklæder , og den lunkne vårvind daskede ham om ørene . 
Jørgen bande var en høj , tynd mand . Han kunne endnu ikke have fyldt sit 25de år . Hans uudviklede figur , de smale hænder og det lille , skjæglose ansigt tydede på en tender helbred . Den blå , åbenstående overfrakke var flækket , og 

et halstørklæde med store , brede snipper hang løst nedover den skidne skjortekrave og dækkede den halvt . 
Jørgen hande var uden nogen fast stilling ; men da han havde arvet en liden formue efter sin afdøde fader , landhandler hande , havde han uddannet sig som forfatter . 
Han var nu på vejen til sognepræsten i en af byens menigheder . Han havde allerede været hemmelig forlovet i et helt år , og han skulle nu bestille lysning . 
Han ringede på hos præsten . 

andet kapitel . 
Hos hr . pastoren . 
( en tro skildring af en af statskirkens præster . ) 
pastor Sundby sad i sit arbejdsværelse . 
Værelset , der havde et dunkelt skær , da det kun modtog lys fra et vindu , var komfortabelt møbleret med et tykt gulvtæppe , tykke gardiner , boghylder med religiøse verker langs væggene og et langt bord , forsynet med et rigeligt udvalg af skrivesager , mellem hvilke man så et eksemplar af det ny testamente , en salmebog og en prækenbog . 
Pastoren selv var en svær , velnæret mand med røde kinder og en dobbelthage . 
Han sad foran bordet nedsunket i en magelig lænestol med brillerne skudt tilbage fra den skaldede pande . 
Der havde netop været offerdag den foregående søndag , og pastoren var nu beskæftiget med at sortere pengene og tælle efter , hvor meget der var indkommet fra hans kære sognebørn . 
Ret foran ham lå der en broget blanding af uåbnede konvolutter og kræmmerhuse . På hans 

højre side var der opdynget pengesedler , sorterede efter sin værdi , på hans venstre side lå der stabler af  og sølv-penge fra krone- til tyvekronestykker . 
Når pastor Sundby havde åbnet en konvolut eller et kræmmerhus lagde han indholdet hen til den bunke , hvor det hørte hjemme , medens han kastede det tomme hylster ned i papirkurven ved siden . 
Så ofte pastoren stødte på en hundredekroneseddel eller på et kræmmerhus med tyvekronestykker , strålede hans fede ansigt af tilfredshed , når han derimod så en femkroneseddel eller et kronestykke , dannede der sig to dybe rynker mellem hans øjne . 
Han var omtrent halvfærdig , da døren til gangen åbnedes , og en pige viste sit hoved i døråbningen . 
» Der er en udenfor , som vil tale med pastoren , «  sagde hun . 
Præsten Sundby lagde hånden uvilkårlig beskyttende over gulddyngen , medens der gik et drag af ærgrelse over hans ansigt . 
» Hvem er det ? «  spurgte han . 
» Det er en af grosserer singdalsens arbejdere , «  svarede pigen . 
Pastoren slog med den flade hånd i bordet . 
» Har jeg ikke sagt dig , at jeg ikke er hjemme for de kreti og de pieti udenfor kontortiden , «  udbrød han . -guld » Jeg 

sagde det også , «  svarede pigen ,  » men han ville ikke gå . Det var ikke til at holde ud hos singdalsen , sagde han , og han ville at pastoren skulle tale ham tilrette og — « 
» Tale tilrette , «  råbte pastoren ,  » tale grosserer singdalsen tilrette , en af mine kæreste sognebørn , som aldrig glemmer sin sjælesørger på de store højtider . Sig ham , at jeg er optaget af min em-bedsgjerning , og at jeg ikke kan modtage nogen . « 
Pigen forsvandt og præsten Sundby dukkede atter ned i papirerne og pengesedlerne og begyndte at sortere . 
Der gik dog ikke mere end 5 minutter , inden pigen atter stak hovedet ind af døren . 
» Grosserer singdalsen er ude , «  sagde hun . 
Præsten rejste sig . 
» Grosserer singdalsen , «  udbrød han ,  » grosserer singdalsen ! men så lad ham da komme ind , lad ham komme ind . Sandelig , han må ikke dvæle i den mørke og kolde gang . « 
Et øjeblik efter viste grosserer singdalsen sig . Det var en sterktbygget , undersat mand på omkring 40 år , med en kraftig ansigtsfarve og en strid , lys hårlug , der voksede ham langt ned i panden . Han talte en bred , østlandsk dialekt . 
Pastorens fede ansigt strålede af glæde , da han fik se singdalsen . Han ilede ham i møde og greb begge hans hænder mellem sine . 
» Min kære , kære , kære grosserer , «  udbrød han ,  » tak , tak for det tilsendte . Det var en rig , 

det var en kongelig gave . Tak og velsignelse ! Tak og velsignelse følge dem i al deres gerning ! Tak og velsignelse følge dem under deres vandring her på jorden og gode engle vil våge over dem i deres sidste stund . « 
Singdalsen rystede beskedent på hovedet . 
» Tror virkelig pastoren det ? «  sagde han . 
Pastoren klappede ham på skuldren . 
» De kan være sikker , «  sagde han ,  » De vandrer på den rette vej ! De vil blive lykkelig her på jorden , og de vil en gang , når deres dage er talte , havne histoppe i de himmelske boliger . « 
Singdalsen så endnu mere beskeden ud end før . 
» Tak , jeg sigter ikke så højt , jeg , «  sagde han ;  » men jeg ville gerne have pastorens assistance her på jorden mod arbejderne på fabrikken . De er dovne og ulydige og umedgj ørlige og klynke og klage , gør de bestandig . « 
Pastor Sundby sukkede . 
» Jeg ved det , jeg ved det , min kære hr . grosserer , «  sagde han og satte sig , medens singdalsen tog plads lige overfor ,  » det er denne utilfredshedens og misnøiens ånd , den forfærdeligste af alle laster , som har sneget sig ind i vort lille , fredelige samfund . Der var netop en af deres arbejdere oppe hos mig . Han ville beklage sig og laste dem , som er sat til at byde og råde over ham ; men jeg viste ham døren . « 
» Er det' kommet så vidt , «  sagde singdalsen ,  » ja , da er det på høje tid , at pastoren griber ind . 

jeg kom netop op for at bede pastoren på næste søndag holde en ordentlig skarp tale om ulydige og misfornøjede arbejdere , som kunne skræmme dem , så skulle jeg nok vise pastoren , at jeg ville påskønne det . « 
Pastoren smilede venlig . 
» De har at befale , kære , kære hr . grosserer , «  sagde han ,  » morgendagens evangelium vil give rig anledning til en sådan tale . Stol på mig i al deres modgang , kom til mig , når de trænger hjælp og støtte og sandeligen jeg skal ikke svigte . « 
Singdalsen takkede ; men der lå ham åbenbart endnu noget på hjerte . Han sad og trommede med fingrene på bordet og så lidt forlegen ud . 
» Der var også en anden sag , «  begyndte han nølende , men så standsede han . 
Pastor Sundby nikkede opmuntrende . 
» Hvad er det , som trykker deres sind , «  sagde han ,  » tal frit og uforbeholdent til deres sjælesørger . « 
» Det er en lidt kedelig historie , «  sagde singdalsen . 
» Kedelig eller ikke kedelig , «  sagde pastoren ,  » kom trøstig med den . Hvad er det ? « 
» Det var det barn , de ved «  — begyndte singdalsen . 
» På sørengen 1 jeg ved det , dyrebare grosserer , «  svarede præsten ,  » er der noget , som tynger deres samvittighed , så tal åbent til mig som til en kærlig og faderlig ven . « 

» Jeg ville nødig ind i kirkebogen igen , «  sagde singdalsen dæmpet ,  » jeg står der alt tre gange før . « 
Præsten rystede på hovedet . 
» Det er en ubehagelig historie , «  svarede han ;  » men jeg skal gøre , hvad jeg kan for at få sagen ordnet , hr . grosserer . « 
Det forekom singdalsen , at pastor Sundbys stemme havde fået en hårdere klang , da han udtalte de sidste ord . Pastoren var ham en nyttig mand og han måtte ikke blive uvenner med ham . Han så forknyt ned på gulvet . 
» Ja , de ved , jeg har en vis svaghed for pigebørnene , «  ytrede han nølende ,  » jeg håber pastoren ikke har noget mod mig for det . « 
Pastoren bredte armene ud mod singdalsen fra den anden side af bordet . 
» Min kære , kære , elskelige grosserer , hvor kan de give en sådan tanke rum i deres hjerte , «  udbrød han , medens hans ansigt strålede af velvilje ,  » vred på dem , vred på dem ! Hvorledes skulle det gå med kærligheden blandt os , hvis vi ikke bar over med hverandres skrøbeligheder . « 
» Tak , hr . pastor , tak for de ord , «  udbrød singdalsen ,  » de gjorde godt ; men — hm —  «  han begyndte at rømme sig . 
» Hm , «  sagde han ,  » hm — ja — pastoren ved , at jeg har en vis tilbøjelighed til at samle smukke piger på min fabrik — medfødt skjønhedssands , 

hr . pastor , — og hvis pastoren kender nogle pæne piger . « 
Præsten Sundby strakte armen tvertover bordet og lagde sin fede hånd på singdalsens . 
» De vil behandle dem med godhed , «  sagde han . 
» Forstår sig , «  svarede singdalsen . 
» Og de vil omgås dem i kærlighed ? « 
» Ja , det kan pastoren forlade sig på , «  sagde singdalsen . 
» Jeg skal gøre , hvad jeg kan , «  sagde præsten ;  » jeg har netop et par smukke piger i min menighed , som er uden beskæftigelse . Jeg skal anbefale dem at søge ansættelse på fabrikken . « 
Singdalsen stak hånden ned i brystlommen og trak frem en velspækket tegnebog ; men præsten Sundby gjorde en afværgende bevægelse . 
» Nej , nej , «  sagde han ,  » intet offer udenfor de ordinaire offerdage . « 
I dette øjeblik viste pigen sig i døren og meldte Jørgen hande . 
» Lad ham komme ind , «  sagde præsten ;  » for et kært , forhenværende medlem af min menighed er jeg altid til tjeneste . « 
Hande havde tidligere boet i byen og hørt til pastorens sogn . 
Pigen åbnede døren og hande trådte ind . 
Han bukkede kejtet for præsten , og da han fik øje på singdalsen , blev han blussende rød over hele ansigtet . Han kendte singdalsen og vidste , at han havde sine egne meninger om ægteskabet , 

og da singdalsen var ubekendt med at han var forlovet , var det ham yderst pinlig , at træffe ham netop ved en lejlighed som denne , da han skulle bestille lysning . 
Pastor Sundby ville presentere , men singdalsen afværgede det . 
» Behøves ikke , «  sagde han ,  » vi kender hinanden fra før af . — men hvad er det , som bringer dig herop , «  vedblev han , henvendt til hande . 
Hande så ned på gulvet . 
» Det er — det ej — det er «  — begyndte han . Singdalsen trak på skuldrene . 
» Ja , ja , når det generer dig at sige det , skal ikke jeg fritte dig ud , «  sagde han ,  » vi ses til middag hos dr . Knap , ikke sandt ? « 
» Jo — jo — ganske vist , «  svarede hande ,  » skal du der også , så ses vi — ja , det vil sige — det kommer an på — hvis der ikke kommer noget i vejen da . « 
» Der kommer intet i vejen , «  sagde singdalsen .  » Farvel , hr . pastor og tak for denne gang . Farvel , hande , på gensyn . « 
» Og så til vore affærer , min kære unge ven , «  sagde pastoren , da singdalsen var gået .  » Sæt dem ned og sig mig , hvad det er , som ligger dem på hjerte . « 
Hande satte sig ned på kanten af stolen . Han rødmede som en ung pige , da han meddelte , at han var forlovet med Ida Sørensen og skulle giftes i næste måned . 



» Hun er en sød pige , «  endte hande ,  » og — og — og jeg kan ikke tænke mig nogen større lykke end at blive forenet med hende for hele livet , nej , sandelig , om jeg kan . Jeg er — jeg er dødelig forelsket i hende , «  tilføjede han og blev endnu rødere end før . 
Præsten rejste sig og gik hen og greb hans hånd . 
» De har gjort et godt valg , min kære , unge ven , «  ytrede han .  » Ida var en af mine kæreste konfirmander , og hendes elskelige fader , skibs-rehder Sørensen , har altid vist sig som en tro kirkens mand . Jeg vil ikke gøre min embedsgjer-ning til genstand for handel og træffe aftale om betalingen for den højtidelige handling , ligesom de , der købte og solgte i templet . Jeg ved , at de giver , hvad de formår , og at de giver af et godt hjerte , og i størrelsen af den skærv , de lægger på altret hin dag , vil jeg se målet ikke alene for den hengivenhed , de nærer for deres fordums sjælesørger , men også for deres kærlighed til hende , der er dem beskåret til en ledsagerinde for livet . — lysningen skal blive besørget overensstemmende med deres mundtlige forlangende og dette brev fra Idas naturlige værge og min uforglemmelige ven , skibsrehder Sørensen . « 
Da bande havde taget farvel og præsten var alene , tog han atter fat på sin afbrudte beskjæf-tigelse . På den ene side lagde han guld- og sølv 

dyngerne , på den anden side stablede han sedlerne op , medens han fortsatte med at åbne konvolutter og kræmmerhuse og sortere indholdet , indtil pigen meldte , at middagen var serveret . 

tredie kapitel . 
Problemet sættes under debat . 
Den samme dags eftermiddag sad de tre venner singdalsen , hande og dr . Knap i den sidstes dagligstue med sin kaffe og sine cigarer . 
Doktor knap var en mand på omkring 35 år , af middels højde og med en smule embonpoint . Hans hele væsen røbede selvtillid og bevidsthed om eget værd . Hans hvælvede pande , der trådte endnu mere frem , fordi han var begyndt at blive skaldet , i forbindelse med hans skarpe blik gav hans ydre et præg af intellektuel overlegenhed , som hans omgivelser også respekterede . Han sad med benene overkors og røgte sin cigar på en rolig og sindig måde . 
Ligeoverfor ham sad grosserer singdalsen med sin kraftige , undersatte skikkelse , med sit brede ansigt og sin lyse , stride opretstående hårlug . Han tog flittig til sig af kuracaoen . 
Hande , som havde fået plads midt imellem de to andre , kunne med sit nervøse og ustadige væsen næppe sidde rolig et minut ad gangen , men 

skiftede uafladelig stilling og beskæftigelse . Han havde netop under mange omsvøb fortalt om sit forestående bryllup med Ida Sørensen . Singdalsen havde leet himmelhøjt , og dr . Knap havde rystet på hovedet og sat en bekymret mine op . 
Hande , som havde lagt cigaren fra sig , sad blussende rød med øjnene fæstede på bordet og legte med fyrstikæsken og så ud som en uskikkelig skolegut , der er greben i fusk . 
» Du skulle betænke dig inden du gjorde et så skæbnesvangert skridt , «  ytrede dr . Knap . 
» Jeg har betænkt mig , knap , «  svarede hande og vred på sin utænkelige krop ,  » jeg har . ikke handlet i overilelse , du må endelig ikke tro det , knap . Jeg har overvejet . « 
» Overvejet , «  sagde dr . Knap ,  » overvejelse og overvejelse er to forskellige ting . Du har overvejet som en halvvoksen gut , ikke som en moden mand , hande . « 
» Jo , jeg har , knap , «  sagde hande ,  » jeg kan ikke leve uden Ida . Der er ingen anden kvinde , som kan gøre mig lykkelig , det er jeg vis på . Jeg føler det aldeles sikkert , knap , og Ida elsker mig ligeså højt , som jeg elsker hende . « 
» Men bedste ven , «  udbrød dr . Knap ,  » Du må da kunne få ordnet sagen på en mere praktisk måde . Er det så , at hun virkelig holder af dig , må du kunne få hende til at gå ind på et lidt rimeligere arrangement . Kan du ikke få 

hende overtalt til at flytte ind til dig som din husbestyrerinde  ? « 
Hande havde sluppet fyrstikæsken og sad nu og legte med askebægret , som han vendte og drejede på alle kanter , så at asken spredtes ud over bordet . 
» Selv om jeg kunne , ville jeg ikke , «  sagde han ,  » vi anser det for den største lykke at blive knyttede sammen for hele livet , både jeg og Ida ! Vi elske hinanden , og vi ved — vi er aldeles forvissede om , at vi aldrig vil ophøre at elske hinanden , ikke om vi blev hundrede år , knap , aldrig nogensinde . « 
Doktor knap lænede sig tilbage i stolen , og så på bande med et halvt medlidende , halvt spottende blik . 
» Men kære ven , «  sagde han ,  » Du er da ikke begavet med spådomsevne . Fordi du og Ida er dødelig forelsket i hinanden i 1886 , er det vel ikke nødvendigt , at i også skal være forelsket i hinanden i 1896 . Du kan da ikke se ind i fremtiden , menneske . Som en forstandig mand må du da tage dine forholdsregler for alle tilfælde . Sæt , at kærligheden går over — « 
Bande løftede hovedet med mere end sædvanlig energi . 
» Den går ikke over , «  sagde han ,  » aldrig i livet , knap , jeg føler det på mig . « 
Der undslap dr . Knap et træt suk . 
» Nu , ja , ja ! «  sagde han ,  » hvis det varer for 

livet , så er det jo så meget desto bedre . Men i så fald kan i da vel holde sammen uden at være knyttet til hinanden ved en livsvarig kontrakt . Vil i leve sammen som to turtelduer i 30—40 år , uden at prøve en smule forandring , står det eder jo frit for . Dertil kræves da vel ikke , at i med vold og magt skal kobles sammen af en mand i lang talar under højtidelige gratulationer af slægtninge og venner og bekendte . Jeg kan ikke tænke mig noget mere oprørende end denne institution , som kaldes det livsvarige ægteskab . To unge , uerfarne mennesker af forskelligt køn træffer hinanden og ifølge sine naturlige tilbøjeligheder bliver de forelskede , og i stedet for så at lade dette forhold udvikle sig naturlig , lade dem leve sammen , så længe de holder af hinanden , og skilles , hvis kærligheden går over , så kommer staten med sit magtbud og siger : i elsker hinanden i året det og det , og på grundlag heraf skal i forbinde eder til at leve sammen dag ud og dag ind i løbet af 30 , 40 , 50 år fra nu af , selv om kærligheden inden den tid er gået over til uvilje og had . Jeg kan ikke tænke mig noget forfærdeligere , noget , som mere oprører både den menneskelige forstand og den menneskelige følelse . — husk da på , menneske , at når det store afgørende skridt er taget , når båndet er knyttet , kan i ikke på nogen sæt eller vis komme fra hinanden — aldrig nogensinde . « 
Den kraft , hvormed doktoren talte , overvældede hande , og han sad en tid forlegen og trak 

streger nedover bordet med fingren , inden han svarede . 
» Du glemmer —- du glemmer , at man har skilsmissen , knap , «  sagde han endelig . 
Doktoren lo hånlig . 
» Skilsmissen , «  sagde han ,  » den skulle hjælpe langt . Selv om man ser bort fra alle de hindringer , en brutal lovgivning lægger i vejen for skilsmisse , vil allerede skandalen være tilstrækkelig til i 99 af 100 tilfælde at hindre parterne i at søge skilsmisse . At lovgivningen har måttet åbne denne udvej , viser alene , at staten selv føler det uholdbare i ægteskabsinstitutionen . « 
» Men — men — «  ytrede bande ,  » ja , der kan naturligvis ikke blive tale om noget sådant mellem mig og Ida , det forstår du , knap ; men sæt nu at — lad os tænke os , at Ida — at f . eks . Ida skulle blive forelsket i en anden — og jeg så kom hjem en vakker dag og fandt huset tomt , fordi min kone var flyttet sammen med en anden — så — så — ja , du må indrømme , så ville det være skrækkeligt , knap . « 
» Ja , naturligvis , «  udbrød dr . Knap ,  » men hvem tænker på noget sådant . Der måtte naturligvis være en rummelig opsigelsesfrist . Den , som ville bryde forholdet , måtte være forpligtet til at give et fjerdingårs eller gerne et halvt års varsel , så at den anden part kunne få tid til at forsone sig med forandringen og se sig om efter en anden . « 

» Men , «  indvendte hande ,  » giftermål på opsigelse er dog en alt for latterlig tanke , knap . « 
» Sig heller , at den er for ny og fremmed for dig , «  svarede knap .  » Det er en almenmennesklig svaghed at forveksle , hvad der er nyt og overraskende med , hvad der er urimeligt . Tanken er ny , derfor forekommer den dig urimelig . Hvad skulle der være i vejen for at slutte et ægteskab på 4 måneders opsigelse ? Jeg er vis på , at du ikke kan anføre en eneste holdbar grnnd mod denne tanke . Den eneste grund er i virkeligheden den , at den støder an mod dine fordomme og dine tilvante forestillinger . « 
Her blandede singdalsen sig i samtalen med sin brede , østlandske dialekt . 
» Jeg synes , det er noget vrøvl med denne opsigelse , «  sagde han ,  » når jeg er bleven ked af et fruentimmer , og kanske oven i købet er begyndt at synes om et andet , forstår jeg ikke , hvorfor jeg skal plage mig selv med at vente i månedsvis for at få sagen afgjort . Når man er lej hinanden , skilles man ad med det samme uden varsel og andet vrøvl . Det kalder jeg frihed . « 
Doktor knap rynkede panden . 
» Jeg synes ikke om den letsindige måde , hvorpå du omtaler så alvorlige ting , singdalsen , «  sagde han .  » Jeg ved , at hvad du vil have , er ikke frihed , det er det rene anarki i forholdet mellem mand og kvinde . Det skulle blive en dejlig samfundsorden , om det blev almindelig , at to unge 

mennesker af forskelligt køn flyttede sammen den ene dag for at flytte fra hinanden den næste . En rimelig opsigelsesfrist må og skal der være , for at man kan have en garanti , for at ægteskaber ikke bliver knyttede bare efter en flygtig forlibelse eller løste bare efter et forbigående indfald . Ægteskabet skal ikke være en lænke ; men det skal vedblive at være en institution . Hvad jeg vil , er frihed , ikke tøilesløshed , orden , ikke tvang . « 
Hande var under den sidste del af samtalen begyndt at gå urolig op og ned af gulvet . 
Pludselig standsede han og styrtede henimod døren . Han var kommen til at kaste et blik ud af vinduet og havde set Ida på den anden side af gaden . 
» Undskyld , knap , undskyld , singdalsen , «  råbte han ;  » men jeg må gå , min forlovede spadserer netop forbi . Undskyld og tak for i dag , knap . « 
Dermed forsvandt han . 
Doktor knap trak på skuldrene . 
» Han er gal , «  sagde han . 
» Splittergal , «  sagde singdalsen . 
Begge venner gik hen til vinduet og så efter de forlovede . 
Hande havde netop skrånet tvertover gaden og havde hilst på Ida . De gik nu nedover side om side . 
Ida Sørensen var en høj , velvoksen kvinde på mellem 20 og 25 år . Hun havde langt , tæt , hørgult hår , som lå i en stor knude bag i nakken . 

hænderne , som hun holdt skjult i muffen , var temmelig store , og mellem denne og kåbeærmet skimtede man et rundt , fastbygget håndled . 
Vakker var hun forresten ikke . øjnene var store og vandblå , og øjenbrynene var så lyse , at det ved et flygtigt øjekast så ud som om de ganske manglede . Næsen var bred og flad med store vinger ; men passede for øvrigt godt til den ualmindelig brede mund og de tætsluttende læber . 
Hande var omtrent et hoved højere end Ida ; men som han gik der ved siden af hende med hænderne i frakkelommerne og med sin tynde , uudviklede figur og sin ustøe gang , som snart bragte ham i berørelse med Idas albue , snart førte ham ud mod rendestenen , så han snarere ud som en opløben gut end som en voksen mand . 
Singdalsen og knap fulgte dem med øjnene , til de var kommet om hjørnet , så tog singdalsen hatten for at gå og rakte knap hånden til afsked . 
» Tak for i dag , «  sagde han ,  » jeg har ét ærinde . « 
Det havde doktor knap også , og vennerne fulgtes derfor ud på gaden . Ved porten tog de afsked , idet doktor knap styrede sin kurs mod vestkanten af byen , medens singdalsen gik i den modsatte retning . 


fjerde kapitel . • 
arsenikholdige tapeter . 
Singdalsen tog vejen opover til kampen og enerhaugen . 
Der var issvul opover den bratte bakke til kampen , og kommunestyrelsen havde intet foretaget for at gøre gaden passabel . På disse kanter boede der nemlig bare fattige arbejdere og folk i lignende stillinger , og kommunestyrelsen havde ingen ahnelse om , at den rige grosserer singdalsen havde sin gang på disse kanter , ellers havde den nok sørget for at bringe gaderne i en bedre stand . 
Singdalsen bandede stygt , medens han arbejdede sig opover og af og til måtte tage i et trappegelænder eller gesimset på et vindue for at komme frem . Gangen lod dog ikke til at anstrenge ham . Trods hans fyldige ansigt og hans undersatte figur var han nemlig ikke fed . Hans lyse , stride lug vedblev at være lige tør , og den kraftige rødme i hans brede ansigt holdt sig uforandret under hele gangen . 
Gaden var næsten folketom ; men var der tomt 

ude , var der til gjengjæld så meget fuldere i vinduerne . Bag blomsterpotter og halvgardiner tittede der frem ansigter af fruentimmer og unger , som nysgerrige stirrede på den rige grosserer . 
Singdalsen kastede på sin side forskende blikke op til vinduerne . Af og til , når han så et smukt pigeansigt , gryntede han af tilfredshed ; men nu og da hændte det , at der blandt barneansigterne sås et bredt fjæs med tykke , røde kinder og med en strid , lys lug , som voksede langt ned i panden . Ved sådanne lejligheder vendte singdalsen hovedet om mod den anden side og arbejdede sig dobbelt hurtig opover . 
Endelig standsede han foran et gammelt , faldefærdigt hus . 
Døren stod åben og grossereren trådte ind i en smudsig gang med ujævne , slidte og udhulede gulvplanker . Fra gangen førte der to døre ind , en til højre og en til venstre . Singdalsen gik ind ad den til venstre . 
Værelset var fyldt med en stærk , ubestemmelig , af flere ingredientser bestående lugt . Rundt omkring på skabe og hylder stod der krukker og flasker fyldte med kemikalier og med spiritus , hvori der var anbragt alskens anatomiske præparater , som firben , padder , fugle og firføddede dyr i et tidligt udviklingsstadium , misfostre o . 1 . 
Gennem døren til sideværelset , der stod halv åben , så man en vadskeservant og en uopredt seng . Værelsets beboer , en mand på omkring 30 

år , med en rød næse og matte øjne , stod netop i døråbningen , da singdalsen trådte ind . Hans sorte bonjour var luvslidt og plettet , og han gyngede ustadig frem og tilbage med overkroppen , som om han havde vanskelig for at holde balancen . 
Singdalsen slængte sig i den skrøbelige sofa med hatten på . 
» Har de nu været på rangel igen , lunde , «  sagde han . 
» Kontorist elgsrud og farmaceut Bertelsen var oppe igåraftes , «  sagde kemikeren ,  » og så måtte vi jo have lidt at drikke . De kan ikke sidde ganske tørre , fattigfolk heller , hr . grosserer . « 
» Hvor pokker får de penge til at drikke for , «  udbrød singdalsen ,  » destilere mig , om jeg skønner det . « 
Destilere mig var singdalsens yndlingsed . 
» Dels splejser vi , «  sagde lunde ,  » og dels bruger vi den spiritus , som præparaterne står på . « 
» Bruger de det svineri til at lave toddy af , «  råbte singdalsen . 
» Når vi ikke har noget andet , hr . grosserer , «  svarede lunde og lagde hånden pattetisk på hjertet . 
» De er et svin , lunde , «  sagde singdalsen ,  » og deres venner elgsrud og Bertelsen også . Forresten rager det ikke mig , om de pimper eller hvad de pimper , når de bare ikke forsømmer det arbejde , de har for mig . Hvordan er det med tapeterne ? Er analysen færdig ? « 

» Ja , «  sagde lunde . 
» Og resultatet ? «  spurgte singdalsen . 
» Arsenikholdige , «  svarede lunde . 
» Er de gal , mand , «  råbte singdalsen ,  » hele beholdningen ? « 
» Hvert eneste stykke , «  sagde lunde ,  » arse-niken gyver formelig af dem . « 
Singdalsen sprang op af sofaen og begyndte at gå op og ned af gulvet med lange skridt . 
» Destilere mig , «  sagde han ,  » destilere mig ind og ud . — de må tage fejl , lunde ? « 
» Jeg tager aldrig fejl i mine analyser , «  sagde lunde ,  » jeg har aldrig i mit liv fundet så meget arsenik i noget tapet , jeg har undersøgt . « 
Singdalsen gik endnu et par gange op og ned af gulvet , så standsede han foran lunde . 
» Hvor meget skal de have for analysen ? «  spurgte han . 
» Der var en hel del forskellige prøver , «  sagde lunde ,  » mindre end 20 kroner — « 
Singdalsen åbnede portemonnaien . 
» Der har de 30 , «  sagde han ,  » men så skal de tie med resultatet , lunde . Så længe de holder mund , skal jeg sende dem en 3 æ 4 flasker brændevin ved hver måneds slutning , så kan de slippe at tage til den spiritus , som de har præparaterne på . « 
» Over min mund skal der ikke komme et ord , «  sagde lunde . 
» Godt , så stoler jeg på det , «  svarede singdalsen . 

dermed gik han uden at sige farvel . 
Han tog vejen hjem . 
Singdalsen boede i anden etage og havde sit kontor i første . Da han kom forbi kontordøren , stak han hovedet ind og bad om at forretningsføreren ville komme op til ham . 
Singdalsen havde næppe fået hat og frakke af førend forretningsføreren trådte ind . Det var en høj , rank , fint udseende mand med lyse bakkenbarter og blondt hår . 
» Er der solgt meget af det parti tapeter , vi fik hjem i forrige uge ? «  spurgte singdalsen . 
» Købmand sylow har taget 50 ruller , «  svarede forretningsføreren ,  » og købmand standal 30 . « 
» Er det det hele  ? « 
» Ja , «  svarede forretningsføreren ;  » men vi skal snart blive kvit mere . Der har været forespørgsel fra flere kanter . « 
» Nej , «  sagde singdalsen ,  » det går ikke an , lægerne vil ahne uråd , Berg , og så ødelægger vi vor kredit og bliver kanske straffet oven i købet . Vi er narrede , Berg . Tapeterne er arsenikholdige . Folk kommer til at dø som fluer i de huse , hvor de bruger dem . « 
» Det er slemt , «  sagde foitetningsføreren .  » Hovedsagen er forresten , at grossereren slipper fra affairen uden tab . « 
» Det er hovedsagen , «  svarede singdalsen ,  » men vi tør ikke sælge mere af ladningen her i byen . 

det er for risikabelt , Berg , — hvordan står priserne i Hamburg ? « 
» Godt , «  svarede forretningsføreren . 
» Så skib hele beholdningen til Hamburg , «  råbte singdalsen ,  » så får de fordømte Hamburgere se , hvordan de klarer sig . Det rager ikke os . Ikke sandt , Berg ? « 
Berg bukkede . 
» Skal ske , som grossereren befaler , «  sagde han og gik . 
Pigen kom ind og meldte , at middagen var serveret . 
Det var allerede en halv time over singdal-sens almindelige spisetid , og han gik skyndsomst ind og satte sig ved det rigt besatte taffel . 
Grosserer singdalsens bord bugnede af de kosteligste retter . Sydlandske frugter og kostbare deserter stod rundt omkring på bordet i massive sølvopsatser , medens de fineste vine funklede i slebne krystalkarafler , og blomsterkoster prangede i forgyldte bægre . 
Singdalsen nød i lange drag tilværelsen , og maden og vinen smagte ham dobbelt godt , når han fremmanede for sit indre blik den kummerlige tilværelse , som hans arbejdere og så mange andre af hans medmennesker førte . Hans ansigt strålede af tilfredshed , medens han spiste sin mad og drak sin vin , og han smilte med stille fryd , når han tænkte på den sure sild og den tynde vasvælling , hvormed hans arbejdere måtte stille sin hunger . 

femte kapitel . 
En Don Juan . 
( fin de siede . ) 
to måneder senere stod handes og Idas bryllup , og dagen efter engagerede doktor knap en husbestyrerinde . 
Husbestyrerinden var Rebekka hofgård . Hun var datter af en embedsmand på landet ; men begge hendes forældre var døde , og hun havde i de sidste år boet hos en tante i Kristiania . 
Rebekka hofgård var en pæn pige på et par og tyve år . Hun var liden af vext . Om livet var hun ualmindelig smal , så smal , at et par rigtig store mandfolkehænder måtte kunne have spændt om hende ; men hun var vel proportioneret og elastisk og smidig bygget . Hun havde brunt , kort hår , et par livlige øjne , en frisk farve og et rundt ansigt som et fuldmodent æble . 
I verdens øjne gik hun for knaps husbestyrerinde ; men hans nærmeste vidste , at hun hyldede hans tteorier , og at hun i virkeligheden var flyttet ind til ham som hans kone med 4 måneders opsigelse på begge sider , og af deres fortrolige om 

gangsvenner blev de også betragtede og behandlede som mand og kone . 
Forøvrig var begge de nygifte par , både knaps og handes , overvættes lykkelige . Navnlig var hande i den 7de himmel . Hver gang , han traf dr . Knap , ilirede og lo han som en skolegut og spurgte : 
» Nå , synes du , jeg ser ulykkelig ud , knap ? Hvordan går det med tteorierne , knap ? Er ægteskabet sådan fordærvelig institution , hvad ? Tror du , at jeg og Ida tænker på at skilles , knap ? «  og så fremdeles . 
Doktor knap lo gerne ved sådanne lejligheder . Han indrømmede , at hande og Ida var lykkelige ;  » men , «  ytrede han ,  » jeg og Rebekka er også lykkelige . Forskellen er kun , at vi elsker i frihed og er knyttet til hinanden udelukkende ved kærlighedens bånd , medens du og Ida er knyttet sammen ved en kunstig lænke . Tror du , at to venner ville føle varmere for hinanden , når de var lænket sammen som to galeislaver end når de havde sin frihed . Du og Ida er ikke lykkelige på grund af ægteskabet , men tiltrods for ægteskabet ! « 
» Ja , jeg vil ikke disputere med dig , knap , «  sagde hande .  » Du er mere logisk end jeg , det ved jeg , og du forsvarer dine tteorier udmærket , det gør du , det skal jeg indrømme ; men jeg føler , at jeg og Ida ikke ville være så lykkelige , hvis vi ikke vidste , at vi var knyttede sammen for livet . Det kan gerne hænde , at det strider mod tteorierne , 

knap ; men det er så . alligevel . Vi føler det , både jeg og Ida . « 
Således gik to å tre år , da en af doktor knaps ungdomsvenner , doktor Viborg , flyttede ind til Kristiania . Doktor Viborg havde hidtil levet som praktiserende læge i en af småbyerne ; men han havde for et halvt år siden arvet en betydelig formue . Han fandt derfor , at han kunne opgive sin praksis og ombytte livet i en liden by med livet i hovedstaden . 
Et af de første steder , han aflagde visit , var hos sin ungdomsven og jævnaldrende , doktor knap . Han blev også modtaget på det hjerteligste både af knap og Rebekka og blev øjeblikkelig introduceret hos deres fælleds venner , singdalsen og handes . 
Doktor Viborg var en fed , lasket mandsperson på omkring 40 år med smale skuldre og tynde arme og ben ; men med en stor mave , som dissede op og ned , hver gang han bevægede sig eller lo . Han havde dobbelthage og en tyk , nedhængende underlæbe , som smaskede mod den fyldige overlæbe , hver gang han talte . Han læspede stærkt ; men hans konversation var underholdende , han holdt sig bedre end nogen anden æ jour med de nyeste skandalhistorier , og han forstod at fortælle dem på en pikant og fængslende måde . 
Da venskabet mellem Viborg og knap var fornyet , blev Viborg en stadig gæst i knaps hus . Undertiden kom han om aftnen , undertiden kom 

han til andre tider af dagen . Han valgte også påfaldende hyppig de timer , da doktor knap var i sygebesøg , og han lagde ved sådanne lejligheder på det utvetydigste for dagen sin beundring for Rebekka . 
Undertiden kunne han sidde hensunken i et slags henrykkelse , og iagttage hende med hænderne foldede over maven . 
» Jeg havde hørt tale om doktor knaps husbestyrerinde allerede før jeg rejste ind til Kristiania , «  kunne han ved sådanne lejligheder sige ;  » men jeg havde aldrig tænkt mig , at de var så nydelig som de er , frøken . De har sådanne bedårende øjne , frøken , og sådan dejlig figur , som de har da — åh du verden ! « 
Til andre tider kunne han sidde med halv-lukkede øjne , idet han stadig gentog som for sig selv :  » Rebekka , hvilket yndigt navn ! — hvilket yndigt navn , Rebekka ! «  han smattede sterkt , hver gang han gentog navnet Rebekka . 
Rebekka opdagede snart , at doktor Viborg var en gourmand , især en ynder af søde sager , og hun sendte derfor undertiden , når hun ventede ham , bud til et nærliggende konditori efter en eller anden delikatesse , som hun kunne traktere ham med . Hans ansigt strålede af et tilfreds smil , hver gang Rebekka satte frem for ham en karamelpudding , en blød kage eller en portion krem . 
» Åh , delicieuse — delicieuse ! «  plejede han da at gentage , medens han nød delikatesserne , ind 

til hans stemme tabte sig i en lydelig søben , idet han slurpede de gode sager i sig . 
Spisningen optog ham dog aldrig så sterkt , at han ikke bevarede et åbent øje for kvindelig skønhed , og han tabte sig ofte i beundring over Rebekkas runde arme og den hånd , hvormed hun satte delikatesserne frem . 
» Hvilke dejlige , små hænder , «  læspede han ,  » og sådan dejlig , fin , hvid hud , som de har — åh ! — hvorledes bærer de dem ad med at bevare deres hud så hvid , frøken ? — åh ! — deli-cieus — delicieus ! « 
Ofte lagde han sin egen hånd frem til sammenligning . Den var polstret med en tyk pude af fet , så at den var ganske rund og glat ovenpå , når undtages nogle store gruber på de steder , hvor knoglerne skulle sidde . 
» Se på min , «  sagde han ved sådanne lejligheder med en blød , sauset stemme .  » Deres er aldeles snehvid ved siden af ! Nej , men hvad gør de dog , frøken , for at bevare deres hud så mageløs fin og hvid ? — åh ! « 
Fælleds farer bringer menneskene nærmere sammen , og en begivenhed , som indtraf et halvt år efter at doktor Viborg var kommet til byen , bidrog til at befæste det fortrolige forhold mellem ham og Rebekka . 
En formiddag i april holdt doktor Viborg udenfor knaps , logi med lukket vogn for at tage Rebekka med på en kjøretour . Det var dejlig mildt 

vejr , så de for den sags skyld gerne kunne have kørt i åben vogn ; men doktor Viborg foretrak lukket .  » Vårluften var skarp , «  sagde han . 
Det var ikke første gang , at doktor Viborg havde taget Rebekka med ud at køre ; men i dag havde han gjort sig særlig umage for at skaffe en rigtig bekvem og magelig vogn . 
» Den var , «  som han udtrykte sig ,  » så blød , at man formelig sank ned i den som i en dundyne . « 
Aldrig havde Rebekkas lette figur taget sig smidigere og mere elastisk ud end nu , medens hun sad på vognens bagsæde med doktor Viborgs fede , laskede skikkelse ved sin side . 
Doktoren mønstrede hende også med et blik , der udtrykte den dybeste beundring , og hver gang vognen slingrede på de lette fjedre , benyttede han lejligheden til at trykke sig nærmere ind til hende og et par gange greb han hende kælent om den runde arm , som for at støtte sig . 
Således kørte de udover Karl Johans gade og drammensveien forbi skarpsno og udover mod bygdø , da hestene af en eller anden grund blev forskrækkede , tog bidslet mellem tænderne og satte afsted i fuld kariére , uden at kusken var i stand til at standse dem . 
Dette tilfælde satte doktor Viborg i den største skræk . Han sank ned på bunden af vognen og gjorde forgæves anstrengelser for med sine fede , 

rystende fingre at få vogndøren op , medens han i dødsangsten uafladelig råbte : 
» Hjælp ! — hjælp ! — stands dem ! — stands dem ! — å herre gud , stands dem da ! — å gud velsigne dere , stands dem da ! — æh ! — æh ! — æh ! — hjælp ! — hjælp ! — æh ! — æh ! — æh ! « 
Rebekka forsøgte forgæves at berolige ham , og først da to arbejdere havde fået tag i hestenes bidsel og standset dem , lykkedes det at bringe dr . Viborg nogenledes til sig selv igen . 
Det var dog umulig at formå ham til at køre mere , og han og Rebekka måtte spadsere ind til byen tilfods . Da de endelig standsede udenfor doktor knaps logi , var Viborg så medtaget af angsten og a .nstrengelsen , at Rebekka bad ham følge med op for at hvile sig . 
Hun fik bud til konditoren efter et par bløde kager , og da doktor Viborg havde spist disse og drukket et glas portvin , havde han endelig forvundet skrækken så meget , at han var i stand til at omtale den overstandne fare med nogenlunde sindsro . 
» Jeg begriber ikke , hvorledes de kunne bevare deres koldblodighed så fuldstændig , frøken , «  sagde han med sin læspende stemme ,  » der kunne jo være sket den forfærdeligste ulykke . Tænk , om vognen havde væltet ! Åh , du store fredsens gud , hvorledes skulle det have gået ! Jeg bliver så altereret , når jeg tænker på det , at jeg formelig får ganske ondt , jeg får ikke sove på flere nætter , det er jeg vis på . Og tænke dem så mig , som 

er ganske alene , frøken . Havde jeg endda et menneske , som jeg kunne tale med . Det er så beroligende at have nogen , man kan betro sig til , når man føler sig angrebet . « 
» De kan jo se op til os , når de føler dem ængstelig , «  ytrede Rebekka . 
» Men det bliver bare et forbigående besøg , «  ytrede doktor Viborg ,  » det ville være noget andet , om jeg kunne have dem daglig om mig , søde , velsignede frøken ! Kære frøken Rebekka , nu har de jo levet så længe sammen med doktor knap , tror de ikke , at de som en afveksling kunne bekvemme dem til at flytte over til mig , for en tid i alle fald . Vi skulle få det så koselig , frøken , med vor kop the om aftnen og så med at fortælle små , piqvante skandalhistorier . Om de skulle , hi , hi , hi , blive lidt , hi , hi , hi , slibrige iblandt , fik vi ikke tage det så nøje med det . Hi , hi , hi ! « 
Med disse ord lænede han sig frem mod re-kekka og lo med sin sansede latter , så maven dissede op og ned på ham . 
Rebekka smilte . 
» Jeg sætter pris på deres omgang , doktor Viborg , «  sagde hun ;  » men jeg elsker knap , og jeg vil ikke forlade ham for deres eller noget andet menneskes skyld . « 
» Men tror de ikke , der kunne blive en forandring i det , frøken , «  sagde Viborg og sendte hende et smegtende blik .  » Jeg ved ikke , om jeg-har evnen til at indgyde ømmere følelser ; men jeg 

er så indtaget i dem , frøken , så de tror det ikke . De har sådan nydelig figur , og sådanne øjne , som de har da . Dé kan tro , de skulle få det hyggeligt hos mig . Åh , vi skulle have det så koseligt sammen , frøken ! « 
Rebekka rystede på hovedet . 
» De må ikke gøre dem illusioner , Viborg , «  ytrede hun ,  » jeg elsker knap ligeså højt nu som den første dag , vi flyttede sammen , så de får lade dem nøje med mit venskab «  . 
Om aftnen fortalte Rebekka doktor knap , hvad der var passeret mellem hende og Viborg . 
» Du har din frihed , «  ytrede knap ,  » men husk de 4 måneders varsel , vi er bleven enige om . Indtil da ubrødelig troskab . « 
Rebekka slyngede armene om hans hals og kyssede ham . 
» Knappen , knappen , knappen min , «  sagde hun ,  » jeg elsker dig og ingen uden dig , min egen kære , søde mand . « 
» Din egen , kære , søde mand for tiden , «  svarede knap og gjengjældte hendes kærtegn . 

sjette kapitel . 
Små skyer . 
Imidlertid gled handes og Idas ægteskab hen i uforstyrret lykke . Ida kunne undertiden give hande en liden tilrettevisning for hans uro og hans nervøsitet ; men det skede altid i en spøgende tone , og der opstod aldrig nogen virkelig trætte mellem dem . 
Handes indtægter var ikke store ; men de var fuldkommen tilstrækkelige for en familie på ikke mere end tre- mennesker . Hande og Ida havde nemlig fået en søn to måneder efter ægteskabet , og gutten var nu tre år . 
Barnet var Idas stolthed , og alle hendes bestræbelser gik ud på at få gutten så pæn , at han kunne overstråle andre børn . Han var klædt som en liden dukkemand . 
Idas svaghed havde altid været en smule forfængelighed . Hun havde bestandig exceleret i smukke toiletter , og hun gjorde sig nu endnu mere umage end før for at optræde flot an-trukket . 

hande var i begyndelsen stolt og tilfreds over sin kones og sit barns elegante og smagfulde antræk  ; men til slutning blev modehandlerinderegnin-gerne så store , at de vakte hans betænkelighed , og en dag omtrent 3 år efter deres bryllup , da han havde fået en usædvanlig høj regning , besluttede han at gøre Ida opmærksom på nødvendigheden af en smule indskrænkning i de kostbare toiletter . 
Ida sad ved vinduet og syede , medens hande gik urolig op og ned af gulvet . Han vidste ikke rigtig , hvordan han skulle begynde . 
Ida brød først tavsheden . 
» Hold nu op med den traving op og ned af gulvet , sødeste Jørgen , «  sagde hun ,  » den gør mig ganske nervøs . « 
» Det er — det kommer af — «  begyndte hande ,  » det vil sige — jeg har noget , jeg skulle tale med dig om , Ida . « 
» Så kom med det , «  sagde Ida  » uden omsvøb , det er det bedste . « 
» Det er ganske sandt , hvad du siger , Ida , «  svarede hande ,  » det er vist det bedste at sige det rent ud uden omsvøb . Det er ganske vist det bedste . — ja , du må ikke tage mig det ilde op , Ida , det er ikke min mening at såre dig — men — ja — du må ikke blive vred på mig — men det er i anledning af dine toiletter . — du klæder både dig selv og gutten nydelig , og du kan vide , jeg har ikke noget imod , at du og vil 

helm er pæne . Tvertimod , jeg er stolt af det ; men — men — modehandlerinderegningeme er for store , Ida . — kunne det ikke være mueligt - det vil sige , tror du ikke , at du kunne bruge lidt mindre på den konto . « 
» Skal det være en bebrejdelse ? «  spurgte Ida . 
» Bebrejdelse , «  råbte hande ,  » hvor kan du tænke noget sådant , Ida . Det kan ikke være tale om , at jeg skulle ville gøre dig bebrejdelser , min egen kone ! Det er ikke så at forstå . — det er bare en anmodning om — om — at du vil indskrænke dig en liden smule — bare lidt , forstår du . — det er ikke andet end en anmodning . « 
Ida var ærgerlig . Hun spj ærede med sine stærke fingre op et stykke shirting , hun holdt i hånden , så det hvinede i værelset . « 
» Jeg synes ikke om den slags anmodninger , «  udbrød hun ,  » kan du ikke ligeså godt give en befaling , det ville være mere mandigt , og det er dog meningen . « 
Hande blev aldeles forfærdet . 
» Befaling , «  råbte han ,  » hvor kan du tale sådan , Ida ! Det kunne aldrig falde mig ind at befale dig noget . Du må ikke blive fornærmet på mig , Ida ! — skulle du blive det , ville jeg meget heller ikke have sagt noget — meget heller ! — da får vi heller forsøge at indskrænke os på andre måder ; men kunne du — hvis du — « 
Længere kom han ikke . Ida havde rejst sig . 
» Jeg vil ikke indskrænke mig , Jørgen , «  sagde 

hun ;  » men jeg skal se til at finde en udvej , så du herefter skal være uden bekymring for mit og Vilhelms toilette . Jeg skal selv skaffe det fornødne til at klæde mig og gutten . Du kan berolige dig med det . « 
Dermed gik hun raskt ud af værelset . 
Hande blev så forfærdet over denne resolute optræden , at han i begyndelsen blev stående som naglet til pletten . 
Da hans første skræk havde lagt sig , ilede han ud i entréen , hvor han traf Ida i færd med at tage hat og kåbe på . 
» Vi skilles da vel ikke i uvenskab , Ida , «  råbte han ,  » Du er vel ikke vred på mig for alvor ! — skal jeg følge dig ud ? « 
» Overlad mig bare til mig selv , «  sagde Ida ,  » og gå du ind og bestil noget . — jeg er ikke vred på dig . « 
Med disse ord gik hun . 
Da hun var kommet ud på gaden , vendte hun sig til højre og tog vejen til grosserer singdalsens kontor . 

syvende kapitel . 
På singdalsens kontor . 
( et indblik i forretningslivets mysterier . ) 
singdalsen sad i sin elegante dagligstue . Han havde taget plads i sofaen . På det runde divanbord foran ham lå en opslagen protokol , og ved siden af på en patée , hvorpå der var broderet konvolveluser og tulipaner , lå der en bunke beskrevne papirer . 
Ligeoverfor ham sad forretningsføreren med det blonde hår og de lyse bakkenbarter . Han sad i en selvbevidst stilling med benene overkors og sin høje , elegante skikkelse lænet tilbage mod stolryggen . Man så , at han var en mand , som vidste , hvad han duede til , og som i tillid til sin dygtighed turde indtage en selvstændig og uafhængig holdning lige overfor principalen . 
» Det er pokker , «  sagde singdalsen , idet han lagde den flade hånd på den opslagne protokol ,  » det er pokker , hvor arbeidsdygtigheden er gået tilbage blandt fabrikkens folk . De præsterer knapt 

halvparten af det arbejde , som de præsterede for et år siden . Blege , magre og elendige ser de ud også , både mandfolk og fruentimmer . Pokker tage dem . « 
» De klager alle sammen over hovedpine og søvnløshed , «  sagde forretningsføreren ,  » og hver anden af dem lider af udslet og mavekatar . « 
» Vi får bøde på den formindskede arbeids-kraft ved at forøge arbejdstiden , «  sagde singdalsen ,  » vi får lade folkene arbejde 18 timer i døgnet i stedet for 14 . « 
» Det vil ikke hjælpe , «  svarede Berg ,  » de kan ikke præstere mere , om så grossereren sætter arbejdstiden til 30 timer . « 
» Men forretningen må holdes oppe , «  sagde singdalsen . —  » Årbeiderboligen skal jo have en så forfærdelig usund beliggenhed , hører jeg . « 
» Så siger i alle fald doktoren og sunheds-kommissionen , «  svarede Berg . 
» Vi får gøre alvor af at grave kloak og få grundvandet bort , «  sagde singdalsen .  » Den nuværende tilstand koster os for mange penge . Vi får sætte arbejdet i verk endnu den dag i morgen . « 
» Skal ske , «  svarede Berg ;  » men — jeg tror ikke , det vil hjælpe . « 
» Hvorfor ikke ? «  spurgte singdalsen . 
» Fordi jeg ikke tror , at sygdommen skriver sig fra arbejderboligens beliggenhed , «  ytrede Berg ;  » men fra dens indre . « 

» Fra dens indre , «  spurgte singdalsen .  » Hvad mener de ? « 
» Fra tapeterne , «  svarede Berg ,  » jeg tror , hele arbeidsstokken er arsenikforgiftet . « 
» Arsenikforgiftet , «  råbte singdalsen ,  » hele arbeidsstokken ; er de splittergal , menneske ? « 
» Det er nok alt for vist , «  svarede Berg ,  » tapeterne er kommet fra købmand sylow . De hørte til det parti , hvoraf grossereren skikkede restbeholdningen til Hamburg . « 
Singdalsen slog med den knyttede næve i bordet , så protokollen dansede . 
» Destilere mig , «  skreg han ,  » destilere mig . Har de købt af den forgiftede beholdning til vor egen arbejderbolig ? « 
» Jeg havde ikke noget med bygningen og ind-redningen af arbejderboligen at skaffe , «  svarede Berg .  » Jeg kom tilfældigvis til at gøre en tour omkring i værelserne forleden dag , og så kendte jeg mønstret igen : grønne blade på stålgrå grund . Farverne er mistænkelige . « 
Singdalsen så alvorlig ud . 
» Det var pokker til historie , «  sagde han . 
» Man kunne kanske rive tapeterne af , «  ytrede forretningsføreren ,  » og sætte nye i stedet . « 
» Nej , «  sagde singdalsen ,  » vi får helst rode så lidet op i den affaire med tapeterne som muligt , Berg . « 
Berg havde hævet sig fra sin magelige stilling 

og var begyndt med en betænksom mine at pudse sine negle med en pennekniv . 
» Der kunne kanske findes et andet middel , «  sagde han . 
» Et middel , «  sagde singdalsen ,  » kom med det . « 
» Som grossereren ved , «  sagde Berg ,  » er der dannet et konsortium til anlæg af en konkurerende fabrik ved siden af grossererens . « 
Singdalsen bandede stygt . 
» Jeg ved det , Berg , «  sagde han ,  » hvem består kompagniet af ? « 
» Bare småfolk , «  svarede Berg ,  » fattige arbejdere og håndværksfolk , som har lagt et par hundrede kroner op , bønder , som har nogle skillinger stående i sparebanken , enker , som har en liden livrente , søfolk — . « 
» Destilere mig , «  råbte singdalsen .  » Hvad har den slags folk med at spekulere , Berg . De ødelægger bare forretningen for os andre . Det ville være den største lykke for dem selv , om det bar overrende med hele foretagendet , så kunne de lære sig af med at indlade sig i letsindige spekulationer . « 
» Det er netop på den betragtning mit forslag er bygget , «  svarede Berg .  » Det forholder sig nemlig så , hr . grosserer , at den nye fabriks beliggenhed bliver sådan , at vor arbejderbolig vil komme til at ligge bekvemmere for den end for vor egen . Jeg ville altså foreslå dem at sælge den nuværende arbejderbolig til det nye konsortium , selv 

om det skulle ske med en smule tab , og så bygge en ny — . « 
» Og så bygge en ny , «  gentog singdalsen . 
» Og så bygge en ny for deres egne arbejdere , «  vedblev forretningsføreren .  » Derved opnår de to ting . For det første bliver de selv kvit de forgiftede rum , som volder dem tab , og for det andet får de prakket dem på deres rivaler , som på den måde vil komme til at ligge under i kon-kurencen . « 
Der begyndte at gå et lys op for singdalsen . Han knipsede i fingrene . 
» Når kompagniets arbejdere har boet et år i de forgiftede rum , vil de ikke kunne præstere det halve af det arbejde , som kan forlanges af en frisk arbejder , «  fortsatte Berg ,  » og når de har boet der to år , vil hele arbeidsstokken være så fysisk ødelagt , at den ikke vil due til nogen ting . Fabrikken går fallit , og de er atter ene på markedet . « 
Singdalsen slog sig med den flade hånd på låret , så det formelig gav ekko i værelset . 
» Dævelen destilere mig , «  råbte han ,  » er det ikke den bedste plan , jeg nogensinde i mit liv har hørt . Deres gage er forøget med 100 kroner måneden fra i dag af , Berg . De må sætte dem i forbindelse med det nye kompagni jo før jo heller , og sælge for hvilkensomhelst pris , og så får vi begynde at bygge på den ny arbejderbolig med en eneste gang . — arbejderne hos konkurenterne vil 

dø som fluer , Berg , og så væk med konkurencen . Det må vi have en flaske champagne på . « 
Han rejste sig og gik hen for at ringe ; men han havde ikke gået mere end et par skridt , før han blev standset , ved at pigen stak hovedet ind af døren og meldte , at der var en dame nede , som ville tale med grossereren . 
» En dame ? «  spurgte singdalsen .  » Ung eller gammel ? « 
» Hun har slør på , «  sagde pigen ,  » men så vidt jeg kunne se , var det fru hande . « 
» Fru hande , den nydelige fru hande , «  råbte singdalsen .  » Død og pine ! De får have champagnen til gode til en anden gang , Berg . Ud med dem bagvejen , mand ! — bed fruen komme op , Jørgine ! « 
Berg tog protokollen og skyndte sig ud af bagdøren , medens pigen gik ned for at vise fru bande op . 
Et øjeblik efter trådte Ida ind . Hendes kinder var usædvanlig blege ; men hun var rolig og satte sig med værdighed i den lænestol , som singdalsen skjøv hen til hende . 
Singdalsen spurgte , hvad der var til tjeneste . 
» Jeg læste i går et avertissement i avisen , «  sagde Ida ,  » om at en bogholderpost på deres kontor skulle være ledig . — er den besat ? « 
» Nej , frue , «  sagde singdalsen ,  » den er fremdeles ledig . « 

» Lønnen er 1600 kroner om året , «  spurgte Ida ,  » var det ikke så ? « 
Singdalsen bukkede . 
» Ville de have noget imod at ansætte en dame i posten ? «  spurgte Ida . 
» Intet heller , «  sagde singdalsen ,  » Damerne først , ved de nok . — hvem er det ? « 
» Mig selv , «  svarede Ida . 
» Dem selv , «  udbrød singdalsen . 
» Mig selv , «  svarede Ida ,  » jeg kan dobbelt bogholderi og —  « 
Singdalsen for op af stolen . 
» Bedste frue , «  råbte han ,  » posten er deres med en eneste gang og — i betragtning af omstændighederne forøger jeg lønnen til 3 ,000 kroner . « 
Ida blev blussende rød . 
» De tager fejl , hr . Singdalsen , «  sagde hun ,  » hvis de tror , at jeg vil modtage — nogen — nogen slags gunstbevisning eller på nogen måde tillade — « 
Singdalsen forstod , hvilken buk han havde begået . Han skyndte sig at rette fejlen . 
» De gør mig uret , frue , «  sagde han ,  » jeg nærer en alt for stor beundring for dem til at vove at byde dem nogen slags gunst . Det måtte snarere være mig , som skulle bede dem om gunstbevisninger . Når jeg talte om at forøge lønnen , var det bare , fordi jeg tænkte , at når en dame med 

deres begavelse og kundskaber blev ansat i posten , måtte de også kunne overtage den franske korre-spondence ved siden af . — fruen er jo en mester i fransk , har jeg hørt . « 
Ida smilede . 
» ønsker de det , er jeg villig til også at overtage korrespondencen , «  sagde hun . 
» Tusind tak , frue , «  sagde singdalsen og bukkede galant ,  » så er det altså en aftale , at de overtager den franske korrespondence og bogholderiet . — den ordinaire kontortid er fra 10 til 2 . « 
Ida så forlegen ned . 
» Kunne det ikke gå an , «  sagde hun ,  » at en del af kontortiden blev henlagt til eftermiddagen . Jeg er husmoder og har mine huslige pligter om formiddagen . « 
» Med største fornøjelse , «  sagde singdalsen ,  » når fruen bare vil være her en time om formiddagen fra 10 til 11 f . eks . , så kan vi sætte resten af kontortiden fra halvfem til halvotte , hvis det er fruen beteiligt . « 
Ida takkede , hun skulle indfinde sig den næste morgen præcis 10 . 
Schwalet var gledet af hende under samtalen , og singdalsen hjalp hende det på . Hun rødmede , da hun så , hvor beundrende hans blik gled ned over hendes ranke , kraftige figur . 
» Det er destilere mig figur , «  sagde han , medens 


han lagde schawlet tilrette om hendes skuldre ,  » det er figur , som siger seks . « 
Han fulgte hende ud af værelset og ned ad trapperne ligetil gadedøren , som han åbnede med et galant buk . 
Man kunne se på Idas ansigt , da hun gik hjem , at der var hændt hende noget glædeligt . 
Hendes gang var raskere og mere elastisk , end den plejede være . Hun havde fået følelsen af økonomisk uafhængighed . Hun vedblev at være knyttet til hande ved de ægteskabelige bånd ; men samtidig så hun sig i stand til selv at tilvejebringe  , hvad der var nødvendigt for hendes personlige udgifter , og hun tjente endog så meget , at hun ville kunne skyde adskilligt til til husholdningen . 
Ligeoverfor singdalsen nærede hun en levende følelse af taknemlighed for den praktiske og raske måde , hvorpå han havde afgjort sagen . Singdalsen var ingen sleben mand ; men den ligefremme og ugenerte måde , hvorpå han havde modtaget hendes forslag og øjeblikkelig var gået ind på det uden indiskrete spørgsmål eller unødig snak , havde befriet hende fra en hel del forlegenhed , og en dame er altid den mand taknemlig , som befrier hende fra at være genert , selv om dette sker på en mindre poleret måde . 
Da hun kom hjem , sad hande i dagligstuen med panden støttet mod hånden og regningen foran sig . 

Ida gik lige hen til ham . 
» Du skal ikke længer ængste dig for udgifterne til mine toiletter , kære Jørgen , «  sagde hun .  » Herefter klæder jeg mig selv . Fra i morgen af har jeg modtaget ansættelse på singdalsens kontor . « 

ottende kapitel . 
Den franske og den spanske hane . 
( en allegori . ) 
Ida havde sit kontor hos singdalsen i et lidet hjørneværelse . Der var andre kontorværelser til begge sider . Til venstre var der 3 æ 4 værelser , hvor det underordnede kontorpersonale sad . Til højre lå singdalsens eget kontor , og indenfor dette havde forretningsføreren hr . Berg sit arbejdsværelse . Dørene mellem samtlige værelser stod åbne . 
Ida sad således , at hun vendte ryggen mod vinduet og ansigtet mod singdalsens værelse , hver gang hun så op , faldt hendes øjne gennem den åbne dør på singdalsens kraftige figur og hans brede ansigt med det sterke , lyse hår . 
Der var en stadig gennemgang gennem Idas værelse af kontorfuldmægtige , som skulle ind og konferere med chefen . Ved sådanne lejligheder kunne Ida ikke andet end beundre den hurtighed og sikkerhed , hvormed singdalsen gav sin besked og meddelte sine ordre . Der var aldrig nogen 

tvivl eller vaklen . Så og så skal det være , det er galt , det er rigtigt , lød det altid kort og bestemt . 
Undertiden måtte Ida selv søge hjelp og vei-ledning . Singdalsen satte sig da gerne ved siden af hende , og medens de med hovederne tæt ved hinanden så i den fælles protokol , forklarede han hende , hvorledes det skulle være . Ida havde vist nok lært dobbelt bogholderi ; men hun havde liden eller ingen øvelse , så hun ofte begik fejl . Hændte dette , da kom singdalsen aldrig med undskyldende bemærkninger eller vredne talemåder ; men sagde altid sin mening grelt og bestemt .  » Det er splittergalt , frue , «   » aldeles bort i væggene , «   » fuldt af fejl , de kan ligeså gerne stryge hele stadsen og begynde på igen ! «  således lød det i singdalsens ligefremme sprog . Undertiden kunne han , når hun havde begået en eller anden ualmindelig grov fejl , slå en rigtig lystig latter op og more sig hjertelig over hendes mangel på praktisk forret-ningsskjøn . Det var navnlig hendes franske korre-spondencer , som nu og da vakte hans fornøjelse .  » For deres fransk bøjer jeg mig i dybeste ærbødighed , frue , «  sagde han ,  » men for deres forretnings-skjøn giver jeg ikke 4 skilling . Ville vi sende sådanne breve til vore franske kunder , kunne vi gerne stryge vore forretninger med Frankrig med en eneste gang . « 
Derimod blev singdalsen aldrig ængstlig eller forknyt eller ulykkelig over de fejl , som Ida begik . Han satte aldrig et betænkeligt ansigt op og tabte 

aldrig modet . Han gik stadig ud fra den forudsætning , at om Ida begik nok så mange fejl , så var han mand for at greje dem . Det var noget betryggende i at have en sådan chef . Den ængstlighed , hvormed Ida i begyndelsen var gået til disse for hende fremmede forretninger , gav efterhånden plads for en følelse af tryghed og velvære . 
En aften hændte det , at Idas regnskab ikke balancerede . Der var en betydelig difference mellem indtægt og udgift . Et værre uheld kan ikke ramme en bogholder . Hun tilbragte hele den følgende dag med bestræbelser for at finde , hvori fejlen stak , men forgæves . Endelig gik hun den anden dags morgen hen til singdalsen og forklarede ham frygtsomt , at bøgerne ikke stemte . 
Singdalsen kastede et blik på hovedbogen . 
» Nej , jeg ser det , «  sagde han ,  » det er så ravruskende galt , som det kan være . «  dermed lo han overlydt .  » Sæt dem her , frue , «  vedblev han ,  » så skal vi forsøge at finde , hvori fejlen stikker . Vi skal have fundet den om 10 minutter . Hvad vædder de  ? « 
Med disse ord satte han en kontorstol hen til Ida og lagde samtidig uhret på bordet . 
Han slog efter i journalen og kassabogen og sammenlignede , og medens han sad og pegede på tallene for Ida med sine brede fingre , mønstrede hun halv ubevidst de stærke håndled og de kraftige hænder . 
Hvor tryg hun følte sig , da singdalsen havde 

taget sagen i sin hånd . Hele hendes ængstlighed var som strøget bort . Singdalsen havde som på følelsen , hvori fejlen stak , og inden de 10 minutter var gået , var beløbene bragt til at stemme . 
» Næste gang det ikke vil stemme , får de komme til mig med det samme , frue , «  sagde singdalsen .  » Det måtte da være pokker til fejl de skulle begå , når ikke jeg skulle finde rede på den . « 
Hvor behageligt denne singdalsens overlegenhed og sikkerhed virkede på hende . Hun kom uvilkårligt til at sammenligne singdalsens opførsel med den hande ville have vist i lignende tilfælde . Hun kunne så godt tænke sig ham , hvorledes han ville faret op og ned ad gulvet , været ude af sig selv og have råbt på , at der ville gå uger hen , inden de fandt fejlen , hvorledes han ville have famlet nervøst om i bøgerne , snart troet at han var på sporet og snart være fortvivlet over , at det ikke var så . Hvor hans vaklende og eksalterede væsen virkede irriterende på hende og gjorde hende nervøs sammenlignet med singdalsens brutale , men mandige bestemthed . 
Det værelse , hvor Ida havde sin pult , vendte ud mod en hønsegård . En gang iblandt var hun ledig , og det var da hendes stadige fornøjelse at se ud af vinduet på hønsenes liv nede i gården . Der var 13 eller 14 høns og en slank sølvgrå fransk hane med en lys manke og røde og lysegule halefjer . 

en dag , da Ida så ud , opdagede hun , at besætningen var bleven forøget med en stor , sort , spansk hane , med et robust legeme , en brandgul manke , røde og brandgule halefjer og en stor , rød kam , der hang ned over det ene øje , som en rejse-hue , der sad på sned . 
Den fremmede hane gik alene omkring i en krog af gården , medens den sølvgrå franske hane med alle hønsene holdt sig midt på pladsen . Dette forhold varede en halv times tid , så begyndte den spanske hane at nærme sig lidt efter lidt , medens den franske hane rejste sine fjere og blev rødere og rødere i kammen . Et par gange løftede den det ene ben og gjorde et skridt hen mod den del af gården , hvor den ubudne gæst opholdt sig ; men den standsede altid uden at gå videre . Til slutning strakte den kroppen i vejret , slog en bugt på halsen , baskede med vingerne og lod en høj , udfordrende galen høre . 
Neppe havde den galet færdig , før den spanske hane fulgte eksemplet , slog ud med vingerne og galede lige så udfordrende som rivalen . Den spanske hane havde en grovere og dybere stemme end den franske . Da den havde galet , hævede den det ene ben en tomme fra marken , blev stående på det andet , og så med en barsk , martialsk mine hen på sin franske rival , medens dens runde , mørke , stridbare øjne blinkede , og den dinglende kam , som hang nedover dens ene øje , blev endnu rødere end før . 

den franske hane , som stod lige ved siden af en fed , cochinchinesisk høne , strøg den ene vinge langs marken , så støvet gøv , idet den bevægede sig rundt hende i en halvkreds . Derpå standsede den , vendte sig mod den kant , hvor rivalen stod , strakte hals og anstrengte sig til det yderste for at gale endnu højere end den anden . Ved dette syn blev den spanske hanes mørke øjne endnu mørkere ; den nærmede sig to eller tre skridt , baskede med vingerne og galede tre gange i træk mere udfordrende for hver gang . Den franske hane besvarede udfordringen . Den så næsten lige så ophidset ud som rivalen ; men den havde ikke den spanske hanes store , dinglende kam . Dens kam var ikke mere end halvt så stor , og den stod ret op og ned . 
Endnu et par gange galede hanerne , højere og mere triumferende for hver gang . Efter en ualmindelig hånlig galen fra den franske hanes side , tog de begge fart og nærmede sig hinanden i fuldt løb , indtil afstanden mellem dem var en æ to fod , da standsede de og blev stående et par minutter med kroppen foroverbøjet , hovedet og halsen strakt ret frem og halsfjerene pustede ud som to kulørte ridderkraver fra dronning Elisabeths tid , den franske hane sølvgrå med lysspraglet krave , den spanske hane sort med brandgule og mørkerøde stenk i halskraven og på halefjerene . Så hoppede de i vejret begge to på engang og tørnede mod hinanden . 

det blev en voldsom kamp . Der flød blod , og løsnede dun og fjer begyndte at dække marken omkring valpladsen ; men hvor voldsom striden end rasede , vedblev hønsene at gå om og søge efter mark , uden så meget som at vende sig for at se efter de kæmpende . De vidste , at de så alligevel skulle tilfalde den sterkeste . 
Det var ikke vanskeligt at se , hvem af hanerne der var den sterkeste . Efter hvert som kampen fortsattes , blev den franske hane drevet tilbage , og efter at tvekampen havde varet en halv time med uformindsket raseri , var den spanske hane avanceret til over midten af gårdspladsen , medens den franske hane , der var meget medtaget og blødte af flere sår , var drevet skridt for skridt tilbage . Pludselig under et ophold i kampen vendte den ryggen og tog flugten . Den spanske hane satte efter et stykke ; men standsede så , slog ud med de sterke vinger og galede to eller tre gange overlydt . 
En uges tid senere så Ida igen ud af vinduet . Den spanske hane spankulerede om midt i gården , omgivet af hele haremet , medens den franske hane havde trukket sig tilbage til et afsides hjørne , hvor den vandrede ensomt om mellem nogle visne spiræahække . To eller tre pjuskede høner opholdt sig i nærheden . For disse sine nærmeste naboer af det andet køn strøg den af og til vingen i marken , men forsigtig og med spejdende 

øjne , som om den var bange for , at den sterkere rival skulle blive jaloux og hævne sig . 
Medens Ida stod således og så på den afsatte ægtemand , kunne hun ikke lade være at trække på smilebåndet . Singdalsen , som tilfældigvis kom til , kastede også et blik ud af vinduet . 
Han måtte have gættet Idas tanker , for han lo højt og udbrød : 
» Sådan går det , frue . Den sterkeste vinder . Den franske hane var oprindelig ægtemanden ; men så kom den spanske hane til , og han var den sterkeste , og så blev den franske hane afsat . Så går det i verden . Det er efter reglerne for kampen for tilværelsen , som de lærde kalder det . Mennesket kan lære meget ved at studere dyrene . « 
Der var meget et gøre på singdalsens kontor udover høsten , og Ida blev ofte forsinket , så at hun først kom til at gå hjemover , efter at butikkerne var lukket . Ved slige lejligheder lod singdalsen altid en af kontorbetjentene følge hende hjem . Senere ud på høsten overtog singdalsen selv dette hverv . 
» Der er ikke noget mod i sådan gut , om der skulle komme noget på , «  sagde han ,  » men jeg skulle have lyst til at se den mand , som ville vove at røre dem , når de går sammen med grosserer singdalsen . 
Til slutning blev det fast takst , at singdalsen fulgte Ida hjem hver aften . I begyndelsen følte 

hun sig generet ved følget og pilede hjem så hurtig hun kunne ; men singdalsen var så djerv og ligefrem , og så let at tale med , at Idas generthed snart gik over . Hun følte det til sidst som et savn , når singdalsen en enkelt gang var forhindret fra at følge hende , så at hun måtte lade sig nøje med en af kontorbetjentene , og det forekom hende til slutning , som om hun aldrig var friere og mindre forlegen end netop sammen med singdalsen . 

niende kapitel . 
Mistanken vækkes . 
Det var en eftermiddag i slutningen af marts at bande fik et brev fra en ven , som var bosat i en af småbyerne . 
Brevet indeholdt en forespørgsel om bande ville overtage redaktionen af et udbredt lokalblad . Stillingen var ganske godt aflagt ; men bande trængte strengt taget ikke til nogen forøgelse af sine indtægter , og det ville være ham særdeles ubehageligt at skulle forlade Kristiania . 
Der udkrævedes derfor ikke megen overvejelse , inden han fik frem pen , blæk og papir og skrev et høfligt afslag . Han takkede for tilbudet ; men han kunne ikke modtage det , da han foretrak at blive herinde i hovedstaden . 
Han tog selv brevet for at gå ned på postkontoret med det . Tilfældigvis førte hans vej ham forbi en restauration , og da han var tørst , gik han indenfor for at få sig et glas øl . 
Klokken var seks , og restaurationen var så godt som tom . Kun en enkelt gæst sad henne i en 

krog med en flaske øl og et umådeligt fad med store , røde krebs foran sig . 
Gæsten hævede hovedet , da hande trådte ind . Han havde stukket servietten op under hagen , således at den fuldkommen dækkede brystet , og den runde , fremstående mave , medens han med en lydelig slurpen søbede i sig det grågrønne indhold af en krebsemave . 
Han nikkede til hande . 
» Vil de ikke sætte dem herhen , «  sagde han med sin bløde , læspende stemme ,  » vil de ikke sætte dem herhen og få dem et par krebs . — åh ! — de er så delicieuse disse krebs ! De har sådan fin smag . — åh — delicieus , delicieus ! « 
Hande satte sig hen til bordet , fik et glas og en tallerken og begyndte at hugge ind på krebse-bjerget fra den modsatte side af doktor Viborg . 
De sad en stund og spiste i tavshed , og man hørte ikke anden lyd i værelset end doktor Viborgs smatten , medens han slubrede krebsene i sig med de tykke , bløde læber , så at vandet flød i strømme langsmed hans mundviger og nedover den laskede dobbelthage , indtil det havnede i servietten , som han havde bundet under hagen . 
Af og til vinkede doktor Viborg på opvartningspigen , enten for at hun skulle bringe mere øl eller skaffe en ren tallerken , eller tage bort de tomme krebseskal . Når han ved disse lejligheder talte til opvartningspigen , var det altid i den blideste og fortroligste tone . 

» Min egen , kære , lille Marie , «  hedte det med hans læspende stemme ,  » gør det eller det , så skal jeg aldrig glemme dig det «  , eller :  » Vær så inderlig snild at hænte det eller det , lille Marie , så er du så sød , så sød ! «  et par gange kunne han ikke lade være at knibe hende i de runde arme eller klappe hende på kinden med den laskede hånd .  » Søde barnet mit «  , hedte det ved sådanne lejligheder ,  » søde barnet mit ! « 
Når hun var ude , holdt han lovtaler over hende for bande . 
» Det er en ren fornøjelse at spise på en restauration , hvor der er sådan nydelig opvartningspige , «  sagde han .  » Har de set sådanne glatte , bløde kinder . Det er som at tage i en fersken . Og sådanne former da ! Hvad siger de om sådanne former ? « 
Det var kommet ud at doktor Viborg sværmede for doktor knaps husbestyrerinde Rebekka , og hande kunne ikke modstå fristelsen til at gøre løjer med ham . 
» Hvad mener de , en vis dame ville sige , hvis hun så dem gøre kour til opvartningspigen ? «  spurgte han i en impertinent tone . 
Doktor Viborg blev opmærksom og standsede med spisningen . 
» En vis dame , «  sagde han ,  » hvad skulle det være for en dame ? « 
» Stil dem ikke så fremmed an , de ved , hvem jeg mener , «  sagde hande . 

doktor Viborg rystede på hovedet . 
» Jeg befatter mig ikke med at gætte gåder , «  sagde han . 
» Hvad mener de om Rebekka hofgård , «  svarede hande og smålo på en gutteagtig , overgiven måde ,  » doktor knaps husbestyrerinde . Hvad mener de om hende ? « 
» Doktor knaps husbestyrerinde , «  gentog Viborg .  » Jaså , nå ? Så de har hørt det , de ? Se , se , se ! « 
» Å , jeg har hørt endda mere , «  sagde hande , og puffede doktor Viborg overgivent for brystet . 
» Nej , nej , nej , lad være med den puffen , «  sagde doktor Viborg .  » Så , de har hørt mere , de ? Se , se , se ! Så de hører på sladder , de ? « 
» Ja , «  vedblev hande , flirende og leende ,  » jeg har hørt fra pålidelig kilde , at de skulle have lovet , at hvis Rebekka hofgård ville overtage husbestyrerindeposten hos dem , skulle gulvene i hendes soveværelse blive belagte med bryslertæpper , hun skulle hvile i den blødeste edderdun , og hendes dagligstue skulle blive udstyret som det fineste franske budoir . Hvad siger de til det ? « 
Doktor Viborg begyndte at tromme med fingrene på bordet . Han havde ganske glemt krebsene . 
» Jaså ? «  sagde han .  » Jaså ? Så de farer med historier , de ? og blander dem i andres private affairer . Se , se , se ! Jeg troede , de måtte have nok med at passe deres egne huslige forhold , jeg ? « 

» Mine egne huslige forhold ? «  spurgte hande . 
» Åh ja , «  sagde Viborg .  » De kender jo et gammelt ordsprog , som siger , at sin egen skam ser man ikke , for den bærer man i en pose på ryggen . « 
Hande slap den krebs , han holdt mellem hænderne . 
» Min egen skam , «  sagde han .  » De bruger sådanne underlige udtryk , Viborg ? « 
» Ja , «  sagde doktor Viborg ,  » folk er så slemme til at snakke i denne by , ser de . De er så slemme til at snakke så ! Snart snakker de om mig og snart snakker de om dem . — de skulle vel ikke have hørt tale om en vis fru singdalsen ? « 
Hande begyndte at blive urolig . 
» Fru singdalsen , «  sagde han .  » Hvad mener de med det , Viborg ? « 
» Ja , de er stygge til at snakke her i byen , «  sagde doktor Viborg og rystede på hovedet ;  » men der er virkelig en dame i byen , som de kalder fru singdalsen . Det er nu mest unge mennesker , studenter og leutnanter og handelsbetjente og den slags folk . som bruger benævnelsen da . He , he , he ! « 
Doktor Viborg lo med sin stille , sansede latter så han rystede . 
Hande var så nervøs , at han ikke kunne sidde rolig på stolen . 
» Fru singdalsen ? «  gentog han ,  » hvad skal det betyde , doktor Viborg ? « 
» Ja , ser de , folk er ondskabsfulde , «  svarede 

doktor Viborg ,  » men når man ser en gift dame hver aften spadsere hjem , gade op og gade ned , med en fremmed herre , så gør man sig sine betragtninger , de . He , he , he ! Især når herren er sådant dydsmønster som singdalsen , de , sådant dydsmønster , de ! He , he , he ! « 
Doktor Viborg lo , medens hans fede hænge-mave dissede op og ned . 
Bande havde rejst sig . Han stod ganske bleg og holdt i stolryggen . 
» De mener Ida , «  sagde han . 
Doktor Viborgs sansede latter lød endnu mere ondskabsfuldt end før . 
» He , he , he , «  sagde han ,  » det skulle være en lej historie , de , he , he , he ! om familien hande , he , he , he , skulle blive forøget med en liden singdalsen , de . He , he , he ! he he , he ! « 
Hande hørte ikke mere . Han rev hat og frakke ned af knaggen og styrtede afsted ; men idet han forlod spiseværelset og styrtede ud gennem billardværelset , råbte doktor Viborg endnu efter ham : 
» He , he , he ! Hils fru singdalsen , de ! — de må endelig ikke glemme at hilse fru singdalsen . He , he , he ! « 

tiende kapitel . 
Huslige scener . 
( interiører fra et af de tusinde hjem . ) 
hande ilede hjem . Han åbnede døren til dagligstuen . Den var tom , og lampen var endnu ikke tændt . Han tittede ind i soveværelserne og spurgte sig for i køknet . Der var endnu ingen Ida kommen . Han så på klokken . Den var ikke mere end 7 . Hun kunne ikke ventes hjem før om en halv time i det tidligste . 
Pludselig erindrede han , at han endnu ikke havde afsendt brevet . Hen rev det op af lommen , åbnede ovnsdøren og kastede det på , ilden . Derpå fik han pen , blæk og papir frem og skrev et nyt brev , hvori han kort og godt erklærede , at han overtog posten , og var færdig til at tiltræde den om 14 dage . 
Da han var færdig med brevet , ilede han hen til posthuset . Denne gang gik han lige løs på sit mål uden at gøre nogen afstikker . Han kom 

tidsnok til at få brevet afleveret , inden der blev lukket . 
Da han kom hjem var Ida endda ikke vendt tilbage fra singdalsens kontor , men en halv time senere kom hun . Det varede en stund , inden hande kunne få frem det han skulle sige ; men endelig fortalte han , at han havde modtaget et tilbud om en post som redaktør af en provinsavis , at han havde svaret ja , og at de skulle rejse om 14 dage . 
Ida sendte ham et mørkt blik . 
» Og det har du gjort sådan udenvidere , «  sagde hun ,  » uden at spørge mig . « 
» Jeg har været nødt til det , Ida , «  svarede hande ,  » Din opførsel — « 
Ida så på ham . 
» Min opførsel , «  sagde hun . 
» Ja , din opførsel , den — den er —  «  begyndte hande , han famlede efter ordene . 
Ida satte hænderne i siden . 
» Hvad er den ? «  spurgte hun . 
» Din opførsel kompromitterer mig , «  sagde hande ,  » Dit fortrolige forhold til singdalsen er et almindeligt konversationsthema . Vi kommer i folkemunde , Ida . Vi bliver til latter . — man kalder dig — man kalder dig — « 
» Nå ? «  sagde Ida . 
» Man kalder dig fru singdalsen , «  udbrød hande . 
Ida lo stille . 

» Fru singdalsen , «  sagde hun ,  » fru singdalsen , det klinger ikke så ilde . « 
» Du får huske på — du får erindre — «  begyndte hande , —  » Du får ikke glemme , at du er min ægteviede hustru , Ida ! « 
» Passiar med ægteviet hustru , «  ytrede Ida ,  » jeg begynder næsten at angre , at jeg har giftet mig med dig . I hvert fald kan du være forvisset om , at jeg ikke følger dig til den lilleby , hvor du vil begrave dig som provindsredaktør . Rejs du , hvis du vil ; men jeg bliver her og fortsætter på singdalsens kontor . « 
» På — på singdalsens kontor ! «  udbrød hande . 
» Ja , på singdalsens kontor , «  svarede Ida ,  » det er mit andet hjem . « 
Hande kunne ikke beherske sig længer . Som de fleste svage folk kunne han få anfald af ustyrlig vrede . 
» Du skal rejse , «  råbte han ,  » jeg har loven på min side . Jeg kan tvinge dig . Du er nødt til at følge mig , om det så var til det yderste finmarken , så længe jeg forbliver i landet . — du skal , Ida ! Jeg er mand i huset , og jeg befaler dig at rejse 1 » 
Ida var bleven ganske bleg . Hun gik hen og stillede sig lige foran ham . Hendes åndedræt gik hurtig og besværlig . 
» Er virkelig loven sådan ? «  sagde hun . 
» Ja den er , «  svarede hande . 

» Og du agter at benytte dig af den ? « 
» Ja , jeg gør , «  sagde hande ,  » denne gang er min beslutning urokkelig , Ida . Der må blive en ende på dette forhold . Jeg vil ikke blive en fabel i hele byen . Jeg vil det ikke , Ida . Vi skal rejse , hvad du så siger . Vi skal . « 
Et øjeblik stod Ida og stirrede målløs på ham . Så hvislede det frem mellem hendes sammenbidte tænder kort og skærende : 
» Du skal få lære fru singdalsen at kende . « 
Med disse ord styrtede hun ud af stuen . 
Ved aftensbordet blev der ikke vekslet et ord mellem mand og kone og lige så lidt , da de gik til sengs . 
Ida var så opbragt , at det var hende umuligt at falde isøvn . Hendes humør blev ikke bedre , da hun hørte hande snorke så det durede i værelset . 
Hun daskede til hovedpuden . 
Så det var altså følgen af ægteskabet . Hun var retløs . Havde hun været hans tjenestepige , kunne hun have flyttet på tre måneders opsigelse . Nu måtte hun finde sig i alle hans påfund og følge ham , hvor han behagede at bosætte sig , aldeles som en komode , en stol , et bord , eller et andet stykke bohave . 
Hun gav atter hovedpuden et dask , så at der blev et stort søk i den . 
Hande snorkede fremdeles værre end før . 
Det var ikke til at holde ud . Hun stod op 

af sengen og begyndte at gå op og ned af gulvet 1 sin natdragt . 
Efter et par minutters forløb standsede hun foran handes seng . Ved det svage skin af natlampen så hun , hvorledes han lå med næsen i vejret og halvåben mund , medens han frembragte en dur , som om man trak et helt læs med tømmerstokker hen over gulvet . 
Ida bed tænderne sammen af arrighed . 
Idet hun et øjeblik kom til at vende blikket bort fra hande , strejfede hendes øje tilfældigvis ovnskrogen . 
En tanke for igennem hendes hoved . 
Hun styrtede hen til ovnen , rev ildtangen ned fra dens plads og vendte tilbage til handes seng med så faste skridt , at gulvet formelig rystede under hende , uagtet hun gik med bare fødder . 
Da hun var kommet foran sengen , hævede hun ildtangen , tog et dygtigt tag i handes næse og klemte til alt , hvad hun havde lært . 
Hande vågnede med et frygteligt brøl , rejste sig op i sengen og spurgte forskrækket , hvad der var på færde . 
» Påfærde , «  sagde Ida ,  » der er det på færde , at du holder et spektakel som en cirkelsag . Kanske du tror , at der ikke er andre i værelset som skal sove end du . Jeg vil ikke høre den ulyd i mit soveværelse oftere , hører du , ikke en eneste gang . Nu kan du bare prøve en gang til , om du tør . « 
Ida , som følte en lettelse efter denne energiske 

handling , gik atter til sengs og faldt på morgensiden isøvn . Rande turde ikke sove . 
Den næste dag gik Ida til sædvanlig tid på singdalsens kontor . 
Hun hængte kåben fra sig , gik hen til sin pult og arbejdede , som om intet var på færde ; men da middagen nærmede sig , gik hun hen til singdalsen og underrettede ham med dæmpet stemme om , at der var noget , hun ønskede at tale med ham om . 
» Noget som ikke angår forretningerne , «  tilføjede hun . 
» Så er det bedst vi går op i mine private værelser , «  svarede singdalsen ,  » der kan vi sidde mere uforstyrret . « 
Dermed lukkede han pulten og gik foran hende op af trapperne . 
Da de havde taget plads i sofaen , begyndte Ida at fortælle alt , hvad der var passeret mellem hende og hande . Ordene strømmede over hendes læber med hele indignationens varme . Med glødende harme fremhævede hun , hvorledes han havde fattet sin beslutning , uden så meget som at spørge hende tilråds , hvorledes han , svag som han var , alligevel ved enkelte lejligheder kunne optræde som en tyran , hvorledes hun ville komme til at lide , ved at skulle forlade Kristiania og skilles fra alle de kære venner , først og fremst fra singdalsen og det lykkelige liv på hans kontor . 

medens de sad således rykkede de hinanden uvilkårlig nærmere . Idas stemme blev blødere og fyldigere . En svag rødme var steget op i hendes kinder , idet hun tankeløst legte med singdalsens uhrkjede , medens han sad halv bøjet over hende med den ene hånd støttet mod bordet og den anden hvilende på ryggen af sofaen . 
Nærmere og nærmere kom de hinanden , indtil singdalsen pludselig , som grebet af en uimodståelig tilskyndelse , slyngede armen om hendes liv , pressede hende ind til sig og med sin fyldige mund trykkede et vældigt kys på hendes læber . I næste øjeblik sad hun på hans fang med armen om hans hals og gjengjældte hans kærtegn . 
Kys på Kys veksledes nu mellem dem i ustandselig rækkefølge , medens stuepigen stod ved døren og lyttede gul af misundelse over , at ikke hun var den lykkelige . 
Først en time efter middag kom Ida hjem . 
Da hun trådte ind i dagligstuen gik hande op og ned af gulvet i en nervøs og ophidset sindsstemning . 
» Du kommer sent , «  sagde han . 
» Tidsnok til det hyggelige selskab jeg træffer her , «  svarede hun . 
» Jeg har alt spist , «  sagde han . 
» Det behøver du ikke at fortælle , «  svarede hun ,  » jeg ved , at du aldrig savnes ved madfadet . « 

» Du havde glemt at sætte øl ind , «  ytrede hande . 
Hun satte hænderne i siden . 
» øl , «  råbte hun ,  » kan du ikke drikke vand — din modbydelige ølbimpel ! « 
Med disse ord vendte hun sig raskt om og gik ind i spisestuen . 

ellevte kapitel . 
Et lidet selvmord . 
( scene fra hverdagslivet ) 
det var netop begyndt at lysne af dag , da singdalsen vågnede en morgenstund 8 dage efter den scene , vi har skildret i det foregående kapitel . 
Singdalsen følte sig ilde . Han havde drukket en mængde toddy i klubben den foregående aften , og var ikke kommet i seng før kl . 4 om natten . Nu led han af en utålelig hovedpine og følte en brændende tørst , som ikke ville stilles , hvor ofte han også greb til vandkaraflen . Det værste var dog den afskyelige kvalme . 
Singdalsen havde en fornemmelse af , at han ville blive bedre , når han fik kastet op . Han bøjede hovedet ud over sengekanten , og ved at stikke fingren i halsen lykkedes det ham også at blive kvit det meste af , hvad han havde spist den foregående aften . Han blev under opkasteisen på en ubehagelig måde mindet om den mængde stuvede hummer og den vældige portion ristet 

skinke med spidskål , som han havde nydt ved aftensmåltidet den foregående dag . 
Han følte en øjeblikkelig lettelse , da han havde kastet op , og lagde hovedet tilrette på puderne i håb om atter at falde i søvn ; men forgæves . Hovedpinen vedvarede fremdeles , og kvalmen vendte hurtig tilbage . 
Det var ikke til at holde ud . Han fik heller stå op . 
Langsomt satte han sig overrende i sengen . Han havde en fornemmelse , som om han næppe kunne holde hovedet oppe , og det var med det største besvær , at han fik strømper , støvler og benklæder på . Han dyppede hele hovedet i vadske-vandsbollen . Det forfriskede ham i øjeblikket ; men et halvt minut efter følte han sig lige ilde . 
Da han havde fuldendt sit toilette — han havde knappet vesten skævt , og han havde glemt at tage slipset på satte han sig hen ved vinduet . 
Det var en mørk og regnfuld morgen , og vandet fra tagrenderne plaskede ned på stenene på gårdspladsen . Det uhyggelige vejr gjorde hans sindsstemning endnu tristere . Der lagde sig som en blytung , forfærdelig vegt over den ulykkelige mands hoved . Han begyndte at tænke over nutid og fremtid og lod tilværelsens lyssider og skyggesider passere revu for sit indre blik . Var dette liv virkelig værd at leve ? Når han satte nydelserne op på kreditsiden og lidelserne og ubehagelig 

hederne op på debetsiden , ville så ikke opgøret vise en afgjort underbalance i hans disfavør ? Ville det ikke det ? Han begyndte at regne efter . 
På den ene side et glas toddy nu og da , et slag kort i klubben , en større middag hver 8de eller 14de dag . På den anden side slid og slæb på kontoret fra morgen til aften , smertelige anfald af podagra , når han havde spist for meget , og hovedpine og en slaphed , som den , han følte i dag , når han havde slået sig en smule løs og drukket lidt mere toddy end sædvanlig . Kjærlig-hedsforholdet til Ida var et lyspunkt i hans tilværelse , og det trak svært på kreditsiden ; men om nogle dage skulle hun forlade byen rimeligvis for bestandig , og det trak endnu mere på debetsiden . Var dette liv virkelig værd at leve ? Var ikke nydelserne få og kortvarige og var ikke plagerne mange og langvarige ? 
Jo , jo , og atter jo ! 
Et dybt suk pressede sig frem fra hans beklemte bryst . 
» Jeg tror ligeså godt , at jeg går fra hele stadsen , jeg , «  sagde han . 
Han kastede et blik omkring i soveværelset . 
Der var nogle knagger til at hænge tøj på . Singdalsen gik hen og prøvede den ene af dem med hånden ; men den bøjede sig øjeblikkelig under hans vegt . Et forsøg , som han anstillede med en af vindueskrogene , havde ikke et bedre resultat . 

krogen gav efter , da singdalsen forsøgte at løfte sig op i den . 
Singdalsen blev grætten . 
» Destilere mig , er det ikke en skandale , «  sagde han ,  » at der ikke skal være en knagge i huset , som er sterk nok til at bære en ordentlig kraftig mand på 94 kilo . « 
Han gik langsomt ind i dagligstuen . Hans hoved var tungt ;- men det forekom ham alligevel , som om det var ganske tomt indvendig . 
Han satte sig på en stol og lod hovedet synke ned på de korslagte arme . 
Således sad han i nogen tid . 
Da han atter hævede hovedet , faldt hans øje tilfældigvis på den massive hængelampe . Den var fæstet under taget i en vældig jernkrog . 
Singdalsen stirrede på krogen og beregnede dens bæreevne . Hvad om han byttede plads med hængelampen og anbragte sig selv under taget , medens han plaserede den på stolen . 
Idéen tiltalte ham . Han rejste sig , steg op på stolen og derfra op på bordet . 
Han rakte armen i vejret og løftede med nogen besværlighed den tunge hængelampe ned af krogen . 
Tiltrods for den forfærdelige beslutning , han havde fattet , kunne han dog ikke tilbageholde en kort , klukkende latter , når han forestillede sig pigens forfærdelse om morgnen , når hun kom ind for at gøre rent og så fandt grossereren 

hængende på den plads , hvor hun var vant til at finde hængelampen . , 
det var virkelig komisk . 
Han lo atter , og denne gang så sterkt , at han formelig måtte holde sig på maven . 
Medens han stod således og lo , kom han til at støde lampen , som han holdt i hånden , mod bordkanten , så at kuplen gik itu , og stumperne faldt klirrende ned på gulvet . En anden ville måske have taget dette for et varsel og have faret sammen ; men singdalsen lod sig ikke afficere af så lidet . Han trak bare på skuldren . 
» Pokker spare lampekupler , «  sagde han . 
Dermed steg han ned af bordet og placerede lampen forsigtig på stolen . 
Det stod nu kun tilbage at finde noget , der kunne tjene som strikke , og efter at have søgt i komoden , besluttede han sig for et svært , men ganske nyt silketørklæde , som han brugte om vintren i stedet for skærf . 
Han gik atter ind i dagligstuen og stod netop i begreb med for anden gang at stige op på bordet , da han erindrede , at han havde stående et fotografiapparat . Apparatet var bestemt til at tage en række øiebliksfotografier , og var forsynet med et uhrverk , der førte den ene plade efter den anden foran åbningen i rask rækkefølge . Det var bestemt til at fotografere genstande , som hurtig forandrede stilling og udseende , som heste i fuldt løb eller fugle i flugten . Det kunne tage 8 billeder i træk 

og man kunne regulere hurtigheden efter behag . Singdalsen havde selv forsøgt det et par gange og han vidste , hvordan det skulle benyttes . 
Singdalsen var ikke blottet for videnskabelig sands , og han tænkte , at det måtte have sin interesse for videnskaben at få et tro billede af de forskellige bevægelser og ansigtsfordreielser , som foregik med en mand umiddelbart efter at han havde hængt sig . 
Han trak derfor uhrværket op og stillede apparatet på konsolen foran spejlet med glasset mod det sted , hvor han selv om kort tid skulle befinde sig . I klappen foran glasset befæstede han en snor og med denne i hånden steg han op på bordet . 
Ved at tage sig til hovedet merkede han , at han havde glemt at skille sig ved nathuen . Han syntes ikke om at lade sig fotografere med den på , og han rev den derfor af og placerede den øverst på lampeglasset . 
Da dette var besørget , knyttede han silketørklædet rundt halsen og bandt enderne forsvarlig fast i krogen . Derpå gav han bordet et spark , så at det dansede hen over gulvet og i samme øjeblik trak han i snoren , der var fæstet til klappen på fotografiapparatet , så at denne gled til side , og apparatet trådte i virksomhed i det samme moment , som singdalsen svævede frit i luften . 
Hans kæreste ven , doktor knap , der senere hen fik se fotografierne , kunne ikke noksom rose 

dem og udtale sin beundring over den omtanke , som singdalsen havde vist i et sådant øjeblik . 
Doktor knap satte fotografierne i glas og ramme og hængte dem op på sin væg . 
Da pigen to timer senere kom ind i dagligstuen for at gøre rent , blev hun aldeles vidskræmt af forfærdelse over det syn , som mødte hende . Hun stod et øjeblik som naglet til pletten , så styrtede hun ned af trapperne og forskrækkede hele huset ved sine skrig . 
» Gud hjælpe og trøste mig , gud hjælpe og trøste mig . «  råbte hun ,  » hængelampen sidder på stolen og grossereren hænger under taget . « 
Der blev et almindeligt opstyr i huset . Singdalsen blev skåret ned og doktor knap blev budsendt ; men uagtet han gjorde alt , hvad videnskaben formåede og endda lidt til , var og blev singdalsen død . 
» Det var , «  som den udmærkede læge udtrykte sig ,  » umulig at få  . lungerne til at fungere på grund af den voldsomme sammentrykning af strubens midterste og nederste partier , som havde fundet sted . « 
Singdalsen blev begravet under stor deltagelse , og pastor Sundby holdt en tale , der svulmede af lovtaler , over den afdøde . 
Den , der i sit stille sind glædede sig over singdalsens død , uagtet han ikke lagde det for dagen i det ydre , var hande . En umiddelbar følge 

af singdalsens dødlige afgang var , at hande frasagde sig posten som redaktør af provindsavisen og besluttede at forblive i hovedstaden . 
Hos knaps var alt ved det gamle . Doktoren havde i den sidste tid været usædvanlig optaget af praksis , og Rebekka , som kedede sig , blev mere og mere henvist til doktor Viborgs selskab . Doktor Viborg indskrænkede sig nu ikke længer til at sladre med Rebekka om dagens skandalhistorier , han lånte hende også bøger og gjorde sig så elskværdig , at rebekøa følte det som et stort savn , når doktor Viborg en dag ikke havde været hos hende . 
.således gik tiden til midten af april . 

tolvte kapitel . 
Lænket for livet . 
En formiddag i slutningen af april besluttede knap at gå op til handes . Han havde ikke set dem siden singdalsens død , og rygtet havde fortalt , at Ida skulle være fortvivlet over dødsfaldet . 
Doktor knap ekspederede først et par patienter , så tog han vejen op til handes . 
Handes boede fremdeles i sit gamle logi ; men der hvilede ikke det samme præg af hygge over deres hjem som tidligere . Der var støv hist og her på møblerne og i krogene . Spejlene var upudsede og en vaskeklud var bleven efterglemt og lå henslængt på fortepianoet . 
Ida havde bevaret sin ranke holdning og sin kraftige figur ; men hun havde fået blå ringe under øjnene , og der var kommet et underligt , stramt træk ved hendes mundvige . 
Hande var temmelig uforandret . Han sad ved det runde divanbord og skrev , medens Ida havde taget plads ved vinduet , beskæftiget med sin søm . 

af og til kastede hun et stjålent blik hen på hande . Hvor han irriterede hende . Hver bevægelse han gjorde , hver forandring i hans minespil var hende en kilde til ærgrelse . 
Selv den uskyldigste handling fra handes side kunne vække hendes forbitrelse . Bare han kom til at nyse , kunne hun bide tænderne sammen og slide tråden over i arrighed . Gik han op og ned af gulvet , gjorde hun i sit stille sind spydige bemærkninger over hans ustø og urolige gang , og oparbei-dede sig til et formeligt raseri over , at han aldrig blev færdig . Hande havde den maner stadig at trække i sine flipper for at få dem til at sidde ordentlig . Denne uskyldige vane kunne vække en sådan forbitrelse hos Ida , at hun sparkede til skamler , bordben eller hvad der stod i vejen for hende , når hun så på ham , og hun måtte gøre vold på sig selv for ikke at lade en strøm af vrede ord skylle hen over hans hoved . 
Men medens hun sad således og tyggede vreden i sig , voksede hendes uvilje mod manden fra dag til dag . Mere end en gang følte hun den mest brændende lyst til at gå hen , tage ham i frakkekraven med sine kraftige arme og rigtig ryste hans lange utænkelige krop , så at hovedet skulle dingle frem og tilbage på hans skuldre , ligesom de løse hoveder på gibsfigureme ude i pigekammeret . Hvor hun skulle ryste ham ! hvor hun skulle ryste ham , det lange , tynde utænkelige skabilken ! 
Denne formiddag var hun endnu mere amper 

end sædvanlig ; hun havde sovet dårlig om natten , og hande , som i den senere tid havde forlagt sit arbejdsværelse til dagligstuen , havde i løbet af formiddagen mindst 10 gange regaleret hende med en voldsom nysen . 
Til slutning gik det for vidt . Hans nærværelse blev hende alt for utålelig . En af dem måtte rømme dagligstuen , det følte hun , og hun lovede i sit stille sind , at det ikke skulle blive hende . 
Hun tilkastede ham et skummelt blik . Han sad og skrev ; men på en slig irriterende , uregelmæssig måde . 
» Jørgen , «  sagde hun ,  » vil du ikke gå ind på dit kontor , når du skal skrive . Dagligstuen er ikke en skriverstue . « 
» Den er ikke en systue heller , «  svarede hande . 
Han blev formelig overrasket over sit eget dristige svar . 
» Jeg har ingen særskildt systue , men du har et særligt kontorværelse , «  sagde Ida ,  » gå nu , hører du ! « 
» Jeg skønner ikke , hvad det kan genere dig , at jeg sidder her , Ida , «  ytrede hande ,  » hvorfor skal jeg gå , jeg forstår det ikke . « 
» Hvorfor ? «  svarede Ida ,  » rent ud sagt , fordi jeg ser mig lej på dig , fordi synet af dit ansigt opirrer mig , fordi din nærværelse er mig utålelig og vækker pinlige minder hos mig . « 
» Du må ikke tro , at din nærværelse er så behagelig for mig heller , «  sagde hande ,  » når du 

er i det humør som i dag . Jeg — jeg — jeg kan godt undvære dit selskab , det vil sige , når du er sådan som nu . « 
Ida lagde sytøjet fra sig , lænede armene på vindueskarmen og lod blikket strejfe tankeløst nedover gaden . Så vendte hun sig atter mod ham . 
» Jørgen , «  sagde hun ,  » vi har begået en dumhed .  « 
Hande tilkastede hende et usikkert blik . 
» Hvad mener du , «  sagde han . 
» Ved at gifte os , «  sagde Ida ,  » hvorfor fulgte du ikke din ven doktor knaps råd og knyttede en løsere forbindelse . Du var den ældre og mere erfarne . Du burde have ledet og rådet mig . Ansvaret falder på dig . « 
» Jeg — jeg — jeg kunne ikke vide — det vil sige , det var umulig for nogen af os at tænke , «  ytrede hande ,  » at — at det skulle gå således , Ida ! Så højt , som vi den gang elskede hinanden .  « 
Ida lo hånlig . 
» Elskede , «  sagde hun ,  » elskede ! En ungdoms forblindelse . Jeg var ung og uerfaren , og du varden første , som havde gjort kour til mig , Jørgen - elskede ! « 
Hun havde rejst sig og stod nu foran ham høj og slank . 
» Men det kan ikke gå således længer , «  vedblev hun ,  » dette må have en ende . Det skal have en ende , Jørgen . — søg skilsmisse ! « 

der gik som et sæt gennem hande . 
» Skilsmisse , «  råbte han ,  » hvad er det du siger , Ida ! Jeg kan ikke forstå , hvordan en sådan tanke kan opstå hos dig . Du gode gud en sådan skandale . Ikke for nogen pris . Det får gå som det kan ; men jeg vil aldrig søge skilsmisse , Ida , aldrig i livet ! « 
» Så vil jeg søge skilsmisse , «  sagde Ida . 
» Du , Ida , du ! «  udbrød hande ; han blev mere og mere nerveus ,  » det kan ikke nytte , Ida , for jeg har aldrig givet dig nogen anledning , ikke den ringeste . — du ved loven fordrer en gyldg skilsmissegrund . « 
» Så giv mig en anledning , «  sagde Ida . 
» Hvor kan du tale så , Ida , «  udbrød bande ,  » aldrig i verden , om det så skulle gå nok så galt . Der kan ikke engang være tale om noget sådant . « 
Ida trådte et skridt nærmere . 
» Ved du , om ikke jeg har givet dig anledning , Jørgen , «  sagde hun . 
» Bvad — hvad — hvad er det du siger , hvad mener du ? «  spurgte bande . 
» Ved du om ikke jeg har givet dig anledning , «  gentog hun . 
Hande sendte hende et sky blik . 
I det samme faldt hans øje på albumet . Det lå opslået . På den ene side stod Idas fotografi , på den anden side singdalsens . 

» Du mener — «  stammede han  » Du — du mener —  « 
Ida havde fulgt retningen af handes blik , og der gik et smil over hendes læber . 
» Du mener , «  gentog han , —  » Du mener sing — « 
» Ja , «  sagde Ida og nikkede ,  » ja , ham var det . Singdalsen er den eneste mand , jeg har truffet , som fortjente en kvindes kærlighed , Jørgen ! Nu , da han er død , nu vil jeg sige det frit ud . Jeg elskede ham ! — han var den spanske hane , og du er den franske , Jørgen ! — jeg har givet dig anledning , søg skilsmisse . « 
Der hørtes en sterk hikstende gråd fra sofaen . Handes ansigt var sunket ned på hans arme , der lå sammenfoldede på bordet . 
» Jeg — jeg — kan ikke . — jeg — jeg vil ikke , «  lød det utydelig , —  » Skandalen ! « 
Ida så hånlig på ham . 
» Hvor ynkelig feig og jammerlig du er , Jørgen , «  sagde hun . 
I dette øjeblik gik døren op og doktor knap trådte ind . 
En svag rødme steg op i Idas kinder ved dette uventede besøg ; men hun forandrede ikke en mine . Hun indtog den samme stilling som før , og vendte kun hovedet om mod doktoren . 
» Se her , doktor knap , «  udbrød hun ,  » se , her ser de et ægteskab . Sådan ser det ud . Der tales om fejltrin , som aldrig kan genoprettes , men som 

straffer sig gennem et helt liv . Et sådant feil-trin har jeg begået , da jeg bandt mig for livet til ham der , «  hun pegede foragtelig på hande ,  » og fordømte mig selv til at tilbringe en lang uudholdelig tilværelse ved hans side . Jeg vil være fri for denne forbindelse , Jørgen , hører du , jeg vil være fri for den . « 
» Fri , fri , fri ! «  råbte hun og foldede hænderne lidenskabelig foran brystet .  » Jeg forlanger jo ikke andet end min frihed og en mulighed for at skabe mig en udholdelig fremtid . Det er det eneste ønske jeg har , og det skal være stengt for mig . — er det ikke grusomt , doktor knap , er det ikke grusomt ? — åh , hvor jeg hader hele dette samfund med alle sine dumme love , med alle sine ynkelige konventionelle hensyn , som binder min handlefrihed og gør mig til en slave . Jeg ville ønske , jeg kunne sprænge det med dynamit , «  råbte hun vildt , idet hun pressede hænderne så hårdt sammen , at knoglerne hvidnede . 
Et øjeblik stod hun således , derpå blev hun gradvis roligere . 
» Men jeg får bære min skæbne , «  vedblev hun ,  » indtil jeg har samlet mod nok til at efterligne den eneste mand , som jeg nogensinde har elsket , indtil jeg har samlet mod nok til at efterligne singdalsen , og gøre ende på de usle rester af en forspildt , mishandlet , tilintetgjort tilværelse . — du vil ikke søge skilsmisse , Jørgen . — godt , 

jeg skal finde en form for skilsmisse , som du skal blive nødt til at respektere . « 
Hun pressede hænderne mod brystet og forsvandt gennem døren til sideværelset . 
Hande sad fremdeles bøjet med hovedet og begge armene hvilende på bordpladen , medens en voldsom hulken rystede hans lange , utænkelige legeme . 
Doktor knap var en hader af scener . Hande var hans bedste ven . Hvis han talte til ham , måtte han blive og høre på hans klager og efter fattig lejlighed trøste ham . Det gjaldt derfor at komme bort , inden hande så op . 
Langsomt og forsigtig listede doktor knap sig på tåspidserne hen mod udgangsdøren , medens han ufravendt holdt øjnene fæstede på sin stakkels vens sammenbøiede skikkelse . 
Da han var kommet døren på et par alen nær , standsede han et øjeblik , gjorde derpå et langt skridt , greb nerveust i klinken , åbnede døren forsigtigt og var så heldig at få smuttet ud , netop i det samme hande hævede sine forgrædte øjne og så op . 
Doktor knap styrtede ud af entréen , som om han var gal , tog trappen i tre sprang , og først da han havde gadedøren bag sig , åndede han atter frit . 
» Puh , «  sagde han og tørrede panden med lommetørklædet ,  » puh ! I det hus skal jeg aldrig oftere komme . « 

trettende kapitel . 
Fire måneders opsigelse . 
Doktor knap var alvorlig , da han gik hjemover , og de forbigående kunne se ham ryste flere gange på hovedet , som om han var optaget af pinlige betragtninger . . 
Såsnart han var kommet hjem , fortalte han Rebekka , hvad han havde været vidne til . 
» Det er institutionerne , som har skylden , «  endte doktoren ,  » de nederdrægtige , afskyelige , oprørende institutioner , hvorunder de civiliserede statssamfund sukker og vånder sig . Her er tre mennesker blevet ulykkelige alene på grund af denne af grusomt tyranni og vanvittig uforstand i forening skabte institution , som kaldes det livsvarige ægteskab . Hande er knækket og bliver aldrig den mand , han skulle være blevet . Ida har en lang , sørgelig fremtid for sig , hvis hun ikke foretrækker at forkorte sin håbløse tilværelse , og singdalsen ville utvivlsomt endnu været blandt de levendes tal , hvis Ida uhindret af lovene havde kunnet forlade hande og slå sig sammen med ham . Der ser man 

resultaterne af denne højt priste ægteskabsinstitution , af denne skønne lære , at det bånd , som manden med den lange tallar har knyttet , det skal intet menneske kunne sønderbryde . Der ser vi resultaterne . Dejlige resultater ! « 
Doktoren blev mere og mere varm , medens han talte . 
» Det er det , som er det velsignelsesrige ved et forhold som dit og mit , Rebekka , «  vedblev han ,  » at det betrygger mod yderligheder . Det er en assurance . Et af to er tilfældet . Enten er uoverensstemmelsen mellem ægtefællerne mindre alvorlig , og da vil et betimeligt varsel fra den ene part bringe den anden part til eftertanke , eller også stikker uoverensstemmelsen dybere , og da vil parterne have adgang til at komme fra hinanden , inden der indtræder en katastrofe . Havde hande og Ida haft adgang til lovlig opsigelse , ville forholdet aldrig kunne have artet sig så sørgelig som nu . Båndet kunne være bleven løst på en lempelig måde og på et rimeligt tidspunkt . Det er de uhyre , de uvurderlige fordele ved mit system frem for det nu bestående . Ikke sandt , Rebekka ? « 
Doktor knap havde været så optaget af de tanker , som beskæftigede ham , at han ikke havde lagt merke til , at der lå et brev til ham på det runde divanbord foran sofaen . 
Først i dette øjeblik fik han øje på det . 
Han gik hen for at åbne det ; men standsede overrasket , da han fik se udenpåskriften . 

han så forundret på Rebekka . 
» Din hånd , Rebekka , «  ytrede han , idet han rev konvolutten op og begyndte at læse . 
Hans ansigt blev alvorligere og alvorligere , efterhvert som hans øjne gled ned over linierne , og da han havde læst brevet til ende , sank han ned på en stol med den hule hånd foran sine øjne . 
» Du vil forlade mig , Rebekka , «  sagde han med usikker stemme . 
Rebekka havde rejst sig fra sin plads ved vinduet og stod nu lige ved siden af ham . 
» Ja , «  sagde hun dæmpet ;  » men ikke før den 20de august , ikke før , Josef , i dag skriver vi den 20de april . Er det ikke rigtigt ? « 
Han svarede intet ; men sad og så ned for sig med panden støttet mod hånden . 
Hun lagde begge sine foldede hænder på hans skulder og stod således bøjet over ham . 
» Tror du ikke selv , det er bedst således , «  sagde hun ,  » Du har i den senere tid ofte klaget over , at jeg ikke skøttede husvæsnet således som du ønskede det . Der er også så meget , hvori vore interresser ikke stemmer overens . « 
» Men jeg havde ikke tænkt mig det så , «  sagde doktor knap med modfalden stemme .  » Jeg havde nu vænnet mig til dit selskab , og jeg håbede , at det skulle vedvare tiltrods for — tiltrods for enkelte uoverensstemmelser . « 
Rebekka bøjede sig så langt ned mod ham , at hendes hage næsten berørte hans hoved . 

» Er det ikke bedre , at vi skilles , medens forholdet endnu er godt , medens vi endnu kan se tilbage på fortiden med glæde og tilfredshed , uforstyrret af bitre erindringer , «  sagde hun . 
» Men at du foretrækker en anden for mig , «  sagde doktor knap ,  » at du vil forlade dit hjem her for at flytte sammen med doktor Viborg , Rebekka , det er for hårdt , det kan jeg ikke forsone mig med . « 
» Åh , den ulykkelige , ulykkelige jalousi , «  sagde hun ,  » Du kære , gamle skinsyge Josef ! « 
Det puslede ude på gangen , så bankede det sagte på døren . Doktor Viborg trådte ind . 
Et blik på Rebekka og knap og på det åbne brev , som lå foran denne på bordet , lod ham øjeblikkelig forstå sammenhængen . 
» Jeg ser , de har fået en lej meddelelse , knap , «  sagde han med sin bløde , sausede stemme ;  » men de må ikke være vred på mig for det . Det er ikke min skyld ; men menneskene tørster efter forandring , ser de . «  derpå vendte han sig til Rebekka .  » Hvor nydelig , de er , frøken Rebekka , «  sagde han ,  » jeg har næsten aldrig set dem så tiltalende som i dag . Får jeg lov til at trykke et kys på deres hånd . Å , du store gud , hvor sød de er . « 
Han førte hendes hånd til sin mund , og trykkede et langt kys på den , medens han smad-skede med læberne . 

Rebekka smilede over doktor Viborgs uskrømtede tilbedelse . 
» De er en smigrer , «  sagde hun . 
Doktor Viborg lagde hånden på hjertet . 
» Nej , jeg er ikke , frøken , «  svarede han ;  » men jeg har aldrig følt det for nogen qvindesperson , som jeg føler for dem , frøken . Jeg forsikrer dem på , at der ikke er en time på dagen , hvor ikke deres yndefulde former svæver for mit indre blik . Jeg er så indtaget i dem , at jeg formelig er i en slags opløsningstilstand . « 
Med disse ord åbnede han sine arme og ville omfavne Rebekka . 
Men hun trak sig raskt og energisk et skridt tilbage . 
Der var kommet et præg af højhed over hende , som doktor Viborg aldrig før havde set , og som bragte ham til atter at lade armene synke . 
» De glemmer dem selv , doktor Viborg , «  sagde hun ,  » og de glemmer , at de er i den mands hus , til hvem jeg endnu i 4 måneder vil være knyttet ved et helligt og ubrødeligt løfte . En eneste sådan tilnærmelse til fra deres side og det er forbi mellem os for bestandig . Merk dem det , for bestandig . « 
Doktor Viborgs stemme klang spagfærdig , da han svarede . 
» Søde frøken , de må endelig ikke være vred på mig , «  sagde han ,  » jeg skal aldrig gøre det oftere . Søde dem frøken , gud vil signe dem , de 

må endelig ikke være vred da ; men det er så skrækkelig for mig at skulle vente helt til 20de august , ser de . « 
» Er jeg værd at ejes , er jeg også værd at ventes på , «  svarede Rebekka . 
» Men fra 20de august , frøken . « 
Rebekka nikkede venlig . 
» Fra 20de august , «  sagde hun . 
Doktor Viborg foldede hænderne over maven . 
» Jeg kommer til at tænke på 20de august både tidlig og sent , frøken , «  sagde han ,  » 20de august , 20de august i — på gensyn , frk . ! farvel , knap ! På gensyn ! « 
Med disse ord fjernede han sig . 
Da han var kommet til døren , vendte han sig endnu engang om og tilkastede Rebekka med fingren tre eller fire fugtige kys . 
» Søde ! — søde ! — søde ! «  sagde han . 
» Jeg kan ikke forstå , «  sagde doktor knap , da de atter var alene ,  » jeg kan ikke forstå , at du kan foretrække doktor Viborg for mig . Denne fede , laskede , sladderagtige —  « 
» Hysch , stille , «  sagde Rebekka og hævede fingren advarende på en halv spøgende , halv alvorlig måde ,  » der er noget ved doktor Viborg , som i mænd aldrig lærer at forstå . — doktor Viborg har dametække . « 
Doktor knap hævede hovedet og så forskende på hende . 
» Rebakka , «  råbte han ,  » Du har i den senere 

tid været så meget sammen med doktor Viborg . Hvorledes skal jeg forklare dette ? — hvad er der passeret mellem dig og ham — Rebekka ! «  — 
Rebekka slap taget om hans skulder . Et par tårer steg op i hendes øjne og trillede ned over hendes kinder , og der kom en krampagtig trækning om mundvigene . 
» Tror du , at jeg ville bryde min aftale med dig , «  sagde hun med bævende stemme ,  » bare for disse stakkels fire måneder . Josef kan du tro så slet om mig ? « 
» Men hvis du havde været gift med mig på almindelig måde ? «  spurgte doktor knap ,  » hvis du havde været min hustru på samme måde som Ida er handes , hvis — « 
» I så fald , «  sagde hun og så ham fuldt ind i øjnene ,  » i så fald ville jeg uden et øjebliks betænkning have hengive ! mig til doktor Viborgs kærlighed . « 
Hendes åbne svar virkede beroligende på doktor knap . 
» Vær ikke vred på mig , «  sagde han og rakte hende hånden ;  » men dette er kommet så uventet , så du får bære over med mig , om jeg skulle være urimelig . — du ved ikke , hvad det vil sige , Rebekka , på ny at skulle begynde at leve som ungkarl , at skulle genoptage ungkarlsvanerne og ung-karlstilbøielighederne , efter at man i årevis har boet sammen med en kvinde , som man har følt tilbøjelighed for . « 

atter nærmede hun sig ham og støttede sin hånd på hans skulder . 
» Jeg har tænkt på dig også , «  sagde hun stille . 
» På mig , «  sagde doktor knap og så op ,  » hvad mener du ? « 
» Jeg har tænkt på en stedfortræder , «  vedblev hun . 
» På en stedfortræder , «  udbrød doktor knap ,  » hvem , Rebekka ? « 
» En , som jeg ved du synes godt om , «  svarede Rebekka ,  » en dame på min alder . « 
» Hvem mener du ? «  spurgte doktoren . 
» Gæt en gang , «  svarede Rebekka ,  » en smuk , ung pige , Josef . Netop af den slags fruentimmer , som du synes om . Mørkt hår , livlige øjne , smal om livet og en let figur . « 
» Hvem mener du ? «  gentog doktoren . 
» Frk . Sehm , som var her på besøg i vinter , «  svarede Rebekka . 
Doktor knap trykkede varmt hendes hånd . 
» Hvor megen øm omtanke , ' du er i besiddelse af , «  sagde han .  » Har du talt med hende ? Er hun villig ? « ' 
Rebekka  .nikkede . 
» På den betingelse , at der tages alle mulige forsigtighedsregler , så at ingen får mistanke om det virkelige forhold , «  ytrede hun . 
» Naturligvis , «  sagde doktoren ,  » jeg kender mine 

pligter lige overfor en dame , som betror sig til min diskretion . « 
Han havde gradvis genvundet sin fatning og talte nu i en rolig tone . 
» Jeg har så vanskelig for at sætte mig ind i forandringen , «  vedblev han ;  » men kanske det alligevel kan blive til det bedste . « 
» Husk , at der endnu er hele 4 måneder igen , «  sagde Rebekka og slog sin arm om hans skulder ,  » til den tid skal du se , du har forsonet dig med tanken om at skulle skilles fra mig . — og til den tid , «  tilføjede hun og så kærlig på ham ,  » og til den tid er jeg endnu din , Josef . « 
» Helt og fuldt og udelt min , «  sagde han , idet han greb hendes hånd og vendte sit ansigt op mod hendes . 
» Helt og fuldt og udelt din , «  svarede hun og gjengjældte hans håndtryk . 
» Og du vil af og til besøge os , «  vedblev hun ,  » ikke sandt ? For du vil ikke bryde med din gamle ven , doktor Viborg , vil du vel ? « 
Han løste hendes arm fra sin skulder , vendte sig helt om mod hende , slyngede begge armene om hendes liv og trykkede hende tæt ind til sig . 
» Nej , «  sagde han ,  » det vil jeg ikke . « 
» Og når et års tid er gået , «  fortsatte han efter et øjebliks tavshed ,  » så kanske frk . Sehm flytter til doktor Viborg , og du atter vender tilbage til mig , Rebekka , for igen at knytte de gamle bånd . « 


hun så ømt på ham , medens et stille smil gled over hendes ansigt , 
» Lad os ikke gøre os illusioner , «  sagde hun ,  » om et år kan meget være forandret , Josef . — kanske du da selv vil være den sidste til at ønske det gamle forhold genoprettet . « 
» Måske du har ret , «  sagde han . 
Han slap hende og kastede et blik rundt om i værelset . 
» Her er så mørkt og trist , «  sagde han ,  » skal vi ikke gå ind i dine værelser . De er lysere og venligere . « 
Hun nikkede blidt . 
Han rejste sig , førte hende hen over gulvet , og åbnede døren til det lille værelse , hvor hun havde sit sybord og sin seng stående . Et varmt lys slog dem i møde . 
På tærskelen standsede de et øjeblik . Hun havde lagt sin arm om hans liv , og han havde slynget sin om hendes skuldre . Hendes hoved hvilte op mod hans bryst . 
» Vi skal endnu tilbringe mange lykkelige timer i de 4 måneder , som er igen , «  sagde han ,  » skal vi ikke , Rebekka ? « 
» Jo , «  sagde hun ,  » mange — mange ! « 
» Og vi skal være venlige og kærlige mod hinanden i den tid , som er tilbage , «  vedblev han ,  » skal vi ikke ? « 
Hun nikkede blot . Hendes følelser var for sterke til at give sig luft i ord . 

» Og trofaste , «  tilføjede han . 
» Ja , «  sagde hun ,  » trofaste «  . 
Solen skinnede ind i værelset foran dem . Den skinnede på det lille bord , hvor Rebekkas syskrin stod , den skinnede på det broderede tæppe foran bordet , den skinnede på gulvet og på den sorte kakkelovn i krogen , dens varme stråler strejfede fotografierne på væggen , og den sendte sit genskin på de tvende rolige , tilfredse , lykkelige ansigter henne i døren . 
Fra vinduet kunne de skimte en stribe af fjorden . Den lå der blank og strålende i solskinnet . For nogle korte måneder kunne den knuges i isens som i en elskers favn ; men så snoede den sig ud af favntaget og lå der atter fri og tvangløs som før , færdig til at sluttes i en ny elskers arme , når vintren atter brød ind over norden med sit favnende isdække . 


En lille halv mil fra Vesterhavet — netop så langt inde i landet og i læ af klitterne , at en skov kunne trives på sydsidén og gangene i den store have vokse sig tætte , lå den gamle gård  » Klitholm «  . 
Slægten Heine havde ejet den i de sidste hundrede år . Slægten var oprindelig indvandret fra Polen — den havde jødisk blod i sig — uroligt blod — kunstnerblod , — mest af den slags , som , uden selv at producere ud over det dilettantmæssige , har den sikre forståelse af al ægte kunst , den ejendommelig fine opfattelsesevne , som i sig selv er kunst . 
Inga Heines oldefader var den første , som købte Klitholm . Fra ham gik den i arv til sønnen , og senere til sønnesønnen , der faldt som frivillig i krigen 64 . 
Den gang var Inga fleine kun få uger gammel og havde allerede ved fødselen mistet sin moder . Både hun og Klitholm havde været ilde farne , hvis bedstemor Heine ikke havde været . Men bedstemor Heine var der og bragte al ting på føde igen . Med beundringsværdig energi tog  » den gamle frue «  , som folkene kaldte hende , — skønt hun den gang næppe havde fyldt de tres — sig 

af bedriften og fik ved hjælp af en dygtig forvalter jorderne arbejdet op , så gården atter blev nogenlunde gældfri . Skete der uheld med en maskine , eller blev en af folkene syge , altid var den gamle etatsrådinde ved hånden for at hjælpe med råd og med dåd , og der var mange , som mente , at der sad mere end mands mod og vilje i hendes lille , spinkle krop . — Inga elskede hende lidenskabeligt og nærede , hver gang hun i de sidste år fik et af sine hyppige hosteanfald , en næsten sygelig angst for , at hun skulle dø . 
Der havde efterhånden udviklet sig et særlig inderligt forhold imellem disse to kvinder , som på en ejendommelig måde udfyldte hinanden . De kunne være forskellige i deres livsopfattelse , men i grundsynet var de enige , og kom det undertiden til en lille rivning imellem dem , — som når Inga ville udelade det lille  » von «  foran navnet , og den gamle erklærede , at det aldeles ikke gik an : det var at håne sine forfædre i deres grave , var man så lykkelig at være af god oprindelse og lidt finere ekstrakt end folk i almindelighed , så havde man at skønne på det og bevare traditionen , medens Inga erklærede , at hun ikke brød sig det ringeste om danske Ahner eller tyske von’er , — så endte det dog altid med , at hun slyngede armene om bedstemor Heines Hals , hvor de små hvide nakkekrøller stak koket frem under kappen og forsikrede , at siden det var hende så meget om at gøre , skulle hun såmænd gerne beholde sit  » von «  . Til gengæld strakte den gamle etatsrådinde sig så vidt , hun kunne i forståelse af Ingas moderne ideer , som hun ofte rystede på hovedet af , men hørte på med ube 

stridelig . Interesse og en for hendes høje alder mærkelig åndelig spændstighed . 
Straks Inga bestemte sig til at tage studenter-examen , fandt den gamle rigtignok , at det var noget af det absurdeste , hun havde hørt og ikke langt fra at være upassende , men da hun havde givet sit samtykke , lagde hun hende heller ikke et halmstrå i vejen og skjulte tappert den grænseløse tomhed , hun følte i de fire år , hendes yndling opholdt sig i byen og kun var hos hende i ferierne . Hun levede i den tid på brevene , hvori Inga holdt lange samtaler vedlige med hende og med stort liv fortalte løst og fast der inde fra . 
Til langt ud på natten sad bedstemor Heine og besvarede disse breve i deres mindste enkeltheder , så længe hendes gamle øjne mægtede at gøre tjeneste ; og ingen var stoltere end hun , da Inga blev student med første karakter . Hun havde allerede forberedt sig på et fortsat studium ved universitetet , men så fik hun en dag et underligt brev . Det begyndte således : 
bedstemor Heine ! 
Jeg har haft en mærkelig oplevelse ! — jeg sad i auditoriet og hørte en filosofisk forelæsning . Så kom der en solstråle og begyndte at danse op og ned på bænken foran mig . Den smuttede ind ad det høje vindue bag ved mig og faldt på skrå hen over kattederet . Jeg kunne slet ikke få fred for den solstråle 1 den endevendte alle filosofiske begreber og hånede al logik . 
Den dansede op og ned for mine øjne og sagde bestandig det samme :  » Der er forår ude ! 

martsvioler på gærdet ! Jeg har varmet , jeg har kysset hver evige en . Der er marts violer ude ! Forår ! Forår ! « 
Jeg hørte ikke et ord af forelæsningen mere , men i steden for sad jeg og fik den inderligste lyst til at ælte i vådt ler . — du husker nok , det var min bedste fornøjelse som barn , da jeg altid gik med sølede fingre og lavede de underligste figurer af leret jord . — men jeg tror aldrig , lysten til at rode i vådt ler har været stærkere hos mig end den formiddag ! 
Jeg fløj ned ad universitetstrappen , da forelæsningen var forbil jeg glemte mine bøger i forhallen og fik kun den ene handske på ! Jeg spurgte den første den bedste , jeg mødte :  » Å , kan de ikke sige mig , hvor jeg kan få noget vådt ler ? «  folk lo ad mig ; de troede vist , jeg var gal ! Men endelig var jeg da så heldig at komme forbi et sted , hvor en stor bygning var under opførelse . 
Jeg vovede mig ind på pladsen , skønt der stod  » forbudt «  alle steder ; og jeg har aldrig følt mig så lykkelig , som da jeg kom hjem med et stort stykke vådt ler i favnen . Jeg satte mig ned og betragtede det , — jeg klappede det — jeg borede mine fingre ind i det ! Og så sang det hele tiden i mig :  » Det er forår ! Forår ! Der er martsvioler på gærdet ! «  —jeg kom til at tænke på egnen der hjemme en forårsdag , når sneen smeltede , og det grønne stak frem . Jeg kom til at tænke på dagligstuen , når solen skinnede på de gule Krokus i vinduskarmen ; — men mest tænkte jeg på dig , min egen , kære gamle ! Du , som er det allerbedste , jeg ejer . Og alt som jeg tænkte , begyndte leret at forme sig i min hånd til de kendte fine 

træk : — den smalle pande med de hvide lokker ved tindingerne , de store klare øjne , den bøjede næse og den lille indfaldne mund med de bestemte linjer . Og det lignede dig virkelig ! Bedstemor Heine , det lignede dig !------ 
jeg svøbte dig forsigtig ind i mit lommetørklæde og gik lige op på modelskolen . Jeg ringede på og spurgte , om de kunne bruge mig som elev . Der blev spurgt , om jeg havde noget arbejde at fremvise . Jeg svarede , at jeg kun havde et , som jeg havde taget med mig . Men tænk dig så min forfærdelse ! Da jeg tog tørklædet til side , var der gået et stykke af din næse ! 
Jeg må vist have set så fortvivlet ud , at jeg blev komisk , for damen , som lukkede mig ind , lo højt , og professoren , som netop kom frem i døren til undervisningssalen , stemte i med . — 
» Vi må se at få den næse på igen «  , sagde han og holdt stykkerne sammen . 
Men da han hørte , at det var mit første arbejde , blev han pludselig opmærksom . —  » De har talent , frøken «  , sagde han .  » Jeg antager dem som elev «  . — jeg kunne have faldet ham om halsen for de ords skyld ; men jeg holdt mig jo i skindet ! — 
nu har jeg givet alle studierne løbepas og sidder hver dag på elevskolen og modellerer ; — men også hjemme arbejder jeg i ler , og det er de dejligste timer i mit liv ! Så fortæller solen mig om foråret derhjemme , om vestervovvov bag klitterne , om violerne og om dig , og jeg længes blot efter den tid , da jeg kan komme hjem igen og arbejde helt på egen hånd . — vær nu ikke vred , fordi jeg har opgivet studeringerne ! Jeg ved nok , at du i tankerne havde set mig som en an 

den Sonja kovalevsky , fordi jeg havde særlige anlæg for mattematik ; men hvem kan bryde sig om mattematiske opgaver , når sjælen vågner og for første gang føler , hvad den vil ? Hvem kan tænke logisk , når kunstnerilden gløder i ens hjerne og brænder alt andet ud til stakker ! «  — 
den gamle etatsrådinde sukkede dybt , da hun lagde brevet bort .  » Det er en sørgelig misforståelse , det hele «  , sagde hun .  » Barnet er kommen ind på en skråplan , meget værre end den første . Det er indbildning alt sammen . Der fødes ingen kunstnere nu om stunder — mindst iblandt kvinderne . «  — men til Inga skrev hun ! 
» Gør som du vil , når du blot kan blive lykkelig ved det . «  —  » Jeg er lykkelig «  blev der svaret tilbage , men jeg savner din sympatti . Lad mig få lov til at fortælle dig om mit arbejde , så vil du også lære at forstå det . «  — 
og så begyndte igen den daglige brevskrivning imellem de to . Længere og længere blev brevene , mere og mere var der , som skulle besvares . Bedstemor Heine skød brillerne op og ned , pudsede glassene i det uendelige og tog den store gamle lampe frem fra skabet for at få dobbelt belysning , men øjnene ville alligevel ikke gøre tjeneste , linjerne blev altid skævere , og brevene altid kortere . — 
så blev Inga Heine pludselig overfalden af en stærk angst for , at den gamle etatsrådinde skulle være bleven alvorlig syg . Hun pakkede i en fart sin kuffert , sagde skolen farvel og kom en skøn dag atter kørende til Klitholm . — 
» Min egen , egen bedstemor Heine ! «  sagde hun 

og slyngede armene om den gamle dames Hals .  » Jeg har været alt for længe borte fra dig ; men nu rejser jeg aldrig fra dig niere . «  — og bedstemor Heine græd af glæde , så brillerne faldt af og røbede den matte hinde , som havde lagt sig over hendes før så hare øjne . —  » Dit syn er blevet lidt svækket «  , sagde Inga ,  » men jeg har gode øjne , jeg kan se for os begge . «  — 
og så flyttede hun sine bøger ind i dagligstuen og sad hele dagen og læste højt for den gamle eller gik lange ture med hende i haven . Meldte lysten til at modellere sig , betvang hun den straks ; det var ligesom hun følte , at hun havde forurettet nogen ved så længe at gå op i arbejdet for sig selv ; nu skulle det gøres godt igen og gøres for alvor , så der var mening i det . — 
i et halvt år rørte hun ikke sin modellerpind , skønt den gamle etatsrådinde flere gange opfordrede hende til at tage fat igen .  » Nej , arbejdet har haft mig så længe ; nu skal du have mig , «  svarede hun . — 
og edderkopperne spandt fine tråde imellem de små Buster af ler og gibs , som stod i det lille aflåsede værelse ved siden af dagligstuen ; ingen hånd dækkede dem af eller gjorde dem færdige . — 
i den sidste tid havde Inga Heines tanker desuden taget en hel anden retning . Hendes af naturen livlige og af stedomgivelserne stærkt udviklede fantasi havde pludselig fået rigt stof til arbejde på et område , hvor den frit kunne boltre sig , fordi virkeligheden der endnu ikke havde stillet den grænser . 
Der var kommen en ny doktorfamilie til eg 

nen , en meget lille og stilfærdig familie , bestående af mand , hustru og en fireårs dreng . Derved var intet mærkeligt . Men rygtet , dette travle insekt , som aldrig er arbejdsløst , var gået forud for familien og havde meldt noget om , at doktoren en gang havde siddet i fængsel — hvorfor vidste man ikke . Nogle gættede på brandstiftelse , andre på falskneri , atter andre på en sædelighedsforbrydelse ; •— dog ville de , som kendte de nærmere omstændigheder , vide , at den første gisning var den rette . — men hvad kunne have fremkaldt en sådan begivenhed i denne mands liv ? Hvad kunne have drevet ham til en handling , som pludselig bragte ham i konflikt med landets love ? Det var disse spørgsmål , Inga atter og atter tumlede med . — hans karakter måtte være nobel , det sluttede hun deraf , at han , som rygtet gik , havde meldt sig selv for retten . Og ét var hun idar på : hun agtede ham , fordi han havde båret sin skam og ikke var gået udenom straffen . 
Nu havde han været en hel måned der på egnen , uden at det endnu var lykkedes hende at få ham at se eller blot tilfældig at møde ham . —  » Jeg tror , den mand må have en hvid pind i munden , «  sagde hun somme tider og lagde så lidt utålmodig til :  » Jeg længes dog så meget efter at se ham . «  —  » Hvorfor gør du egentlig det ? «  kom det lakonisk henne fra bedstemor Heines lænestol . —  » Å , her er såmænd ikke for meget af det ualmindelige her på egnen , og du kan da sige dig selv , at han ikke er noget almindeligt menneske . «  —  » Så—å ? Hvoraf slutter du egentlig det ? «  —  » Almindelige mennesker begår ikke 

forbrydelser . «  —  » Da takker jeg gud , at jeg hører til de almindelige mennesker . «  —  » Å , bedstemor Heine ! Du ved godt , hvad jeg mener . Han interesserer mig , derfor vil jeg kende ham . «  —  » Man gør altid bedst i at holde den slags folk lidt på afstand . «  — Inga vendte sig om med en sådan hast , at det gav et sæt i den gamle dame .  » Det mener du ikke , bedstemor Heine ! Du er alt for god , alt for kærlig til at mene det ! Eller ville du virkelig holde ham borte fra dit hus , fordi han har haft en hårdere skæbne end nogen af os andre ? Kunne du virkelig nænne at vise ham mistro for en synd , som har haft straf nok i sig selv ? «  — bedstemor Heine skød brillerne op i panden og rømmede sig lidt forlegen :  » leg ville naturligvis ikke betænke mig på at tilkalde ham , hvis vi blev syge , — hvad gud  .forbyde ! — men iøvrigt deler jeg ikke din begejstring for straffede personer . De har været farlige for samfundet og kan blive det igen . Der er alt for megen falsk humanitet oppe i vore dage . « 
Og strikkepindene klirrede lidt ivrigere imod hinanden , end de plejede , — så ivrigt , at Inga tav ; men hun følte sig på ingen måde overbevist . 
Det var forår ! I lystige små bække løb snevandet ned ad bakkerne , sprøjtede imod gærderne og stod stille i grøfterne . Lærken havde ladet vente ualmindelig længe på sig i år , og sneen havde ligget til først i April ; men nu var foråret også kommen på en eneste dag i et vældigt tøbrud med skinnende sol og høj himmel . Vinden gled 

lunt gennem luften , og solen smeltede og smeltede , så det drev fra træernes knopper ; den smeltede sneen af tagene , den kyssede violerne frem fra grøftekanten og varmede skovbunden , så bukkar og anemoner kom frem i tusendvis . 
Spurvene kvidrede , lærkerne sang , og fra tagene meldte stæren sin ankomst . — så kunne Inga ikke sidde stille mere . Hun tog sin bløde filthat på , kastede en kåbe over armen , fløjtede ad sin hund — en lille , skævbenet grævlingehund — og gik over Marken ind i den lille skov , som hørte til gården og fuldstændig dækkede den ene side af en temmelig høj bakke . — hun kittede kjolen op og sprang som en kat over grøfter og gærder op ad bakken , til hun nåde en grøn skrænt i skoven . Der satte hun sig på en fældet træstamme og sang og fløjtede , så højt hun kunne , medens hendes friske , unge ansigt strålede af forårsglæde . 
Grævlingehunden stod foran hende og gø’de i vilden sky . Det var en ordentlig koncert , der lød helt ud til den gamle Bonde , som pløjede jorden på den anden side skoven . Han standsede ploven et øjeblik og lyttede med hovedet lidt på skrå— :  » Det er nok studenterfrøkenen , der etude , «  sagde han med et lille smil og satte sindigt ploven i gang igen . 
Men  » Studenterfrøkenen «  var sprungen op og stod nu og så ned over skrænten med det fine , bløde Mos , der krøllede sig i fugtig glans , så lysegrønt og forårsungt . Hun kunne ikke modstå lysten til at være barn igen , men lagde sig ned i græsset , så lang hun var og trillede nedad skråningen med hunden gøende efter sig . Lysten 

var kommen så pludselig over hende , og beslutningen var fulgt så hurtig efter , at hun ingen ting sansede eller samlede , før hun standsede ved foden af bakken , netop som en mand passerede skovstien ved siden af . 
Hun blev siddende et øjeblik i græsset og lo , lo så tårerne trillede nedad hendes kinder , lo , så han måtte le med og syntes , at han aldrig havde hørt så hjertelig en latter . Så sprang hun op og begyndte varm og forpustet at børste mosset af sin kjole . —  » Jeg tror , jeg var gal i «  sagde hun , men lo endnu . — han spurgte høflig , om hun ikke havde stødt sig .  » Nej , vist ikke , «  svarede hun , halvt ærgerlig og lidt forlegen :  » Det var lutter kådhed , — jeg glemte , at jeg ikke var barn mere . — det vejr kan jo gøre en tosseti « ---------han så næsten misundelig på hendes friske ansigt og sagde med et lille suk — halvt åndsfraværende :  » Ja , det er smukt vejr i dag . «   » Smukt ! Det er storartet vejr vidunderligt vejr ! Et vejr , som kan få en til at stå på hovedet af lutter fornøjelse . «  —  » Ja , jeg kunne se , at det virkede således på dem , «  sagde han og smilede . — hun lo igen , og han vedblev at se på hende ; — til sidst følte han godt , at hans blik blev stirrende , men alligevel kunne han ikke drage det bort . —  » Hvad ser de sådan på mig for ? «  spurgte hun med en utålmodig bevægelse af hovedet . —  » Å , undskyld ! «  sagde han :  » Jeg så på deres øjne . «  —  » Er de så mærkværdige ? «  —  » Ja , de er netop mærkværdige . Jeg synes , jeg skulle have kendt dem — ja , jeg har bestemt set dem før . «  — hun lo igen — det var en kort , frisk latter . —  » Mig har de aldrig set , «  sagde hun ,  » så antager jeg heller ikke , at 

de har set mine øjne . «  — der kom et besynderligt udtryk i hans ansigt .  » Ja , hvem kan vide «  — sagde han ; men opfangende hendes hurtige blik , tilføjede han med en betegnende håndbevægelse :  » Nej , der er ikke noget i vejen her oppe . « 
Hun standsede og satte et par anemoner i sin hat , medens hun lod ham gå foran på skovstien .  » Det er en højst besynderlig måde at stifte bekendtskab på , «  sagde hun ; men da hendes øjne i det samme faldt på hans brede ryg og det mørke , lidt til siden hældende hoved , slog det ned i hende : jo ! hun havde også set ham før — ! Hun kendte denne skikkelse , — hun vidste blot ikke hvorfra , og det var hende senere ikke muligt at komme på spor derefter . 
» Tror de på en forudtilværelse ? «  sagde hun brat . Hun faldt altid med døren lige ind i huset . Han smilede .  » Jeg ved , hvorfor de spørger , «  sagde han . —  » Hvorfor da ? «  —  » Det er , fordi de synes , at de også har set mig før . «  —  » Nej , jeg har ikke ! Det var bare deres nakke — «   » Og det var bare deres øjne — «   » Men det er jo noget afskylig uhyggeligt noget ! « 
Han vendte sig om .  » Ved de , hvem jeg er ? «  sagde han , og der kom noget stikkende , næsten mistænksomt i blikket . Hun følte sig ilde berørt , men lo det bort igen .  » Vel ved jeg det , «  sagde hun ,  » De kan ikke være nogen anden end den nye doktor . «  —  » Hvorfor ønsker de mig da ikke velkommen ? «  —  » Fordi jeg holdt så meget af den gamle doktor , som døde , at jeg ligefrem ikke kan lide tanken om , at han har fået en eftermand . «   » Det er kedeligt for mig — som uskyldig er bleven det . «  — hun smilede muntert .  » Ja , men 

kan de alligevel ikke nok forstå , «  sagde hun ,  » at når man har gået ud og ind i et hjem i mange år og holdt af dets beboere , så må man først vænne sig til at se det i andres besiddelse ? Og jeg holdt så meget af de to gamle , som døde kort efter hinanden . Jeg skal sige dem : gamle folk og hunde , det er noget , jeg ikke kan stå for i «  —  » Da er det rigtig uheldigt , at min kone og jeg ikke er gamle . «  —  » Er deres kone elskværdig ? Ja , det er hun naturligvis . « 
Han vendte sig bort .  » De kan jo komme og dømme selv , «  svarede han noget kort .  » Tak , ja , det vil jeg også . Men hvorfor spørger de slet ikke om , hvem jeg er ? «  hun så lidt nysgjærrig ! på ham . —  » Det behøves ikke . De er naturligvis  » Studenterfrøkenen «  . —  » Hvorfor er jeg naturligvis det ? Jeg kunne ligeså godt være en anden . «  —  » Nej , de kunne ikke . «  — han standsede et øjeblik og så på hende . 
Skikkelsen var lille og fin , men karakteristisk i sine bevægelser , og af dem , man huskede . Øjnene var store og kloge , blikket sydlandsk ildfuldt . Det korte , sorte hår krøllede stærkt i nakken og ved tindingerne , en stærkt udfaldende krave viste , hvor frit hovedet sad på halsen ; munden var stor og frisk og meget udtryksfuld , næsen havde gjort en pæn lille begyndelse til at blive bøjet , men havde fortrudt det på halvvejen og var endt med et lille sving op efter . 
Det var denne lille stridbare næse , som med sit præg af kraft og frejdighed gav hele ansigtet karakter . — den næse havde været den gamle etats-rådindes sorg bestandig . Til Inga var seks år gammel , troede hun endnu , at den ved behørig 


røgt og pleje kunne få den fine , aristokratiske form , den oprindelig syntes at være skabt for , og hun gjorde , hvad hun kunne for at sætte skik på den . Hver mørkning , når Inga sad ved hendes fødder , og hun fortalte sin lille yndling eventyr , strøg hun utrættelig med tommel- og pegefingeren nedad hendes næse , og bøjede den hver gang lidt i spidsen med et energisk lille ryk , der skulle sige så meget som :  » Jeg får nok bugt med dig alligevel . «  men den stridbare lille næse ville sin egen vej , og redningsforsøgene måtte opgives . Etatsrådinden sukkede endnu , når hun så på den og mindedes med skam sit nederlag . —  » Men så er der da det gode «  , trøstede hun sig igen ,  » at man slet ikke sporer den jødiske oprindelse .  « 
Doktoren måtte have tænkt på det samme , for han sagde pludselig :  » Det er i grunden besynderligt , at de er en Heine . «  —  » Hvorfor det ? «  —  » Å efter deres ydre at dømme — « 
» Nå , jødeblodet mener de . — ja , de synes vel , min næse er alt andet end jødisk ? «  — han lo .  » Men de er vel alligevel «  —  » i familie med digteren Heine , «  faldt hun ind .  » Ikkesandt ? Det var det , de ville have sagt . Lad mig bare få det straks . Jeg er vant til turen . Jeg har fået det spørgsmål , fra jeg næppe kunne tale . Jo , vore tip-tip-tipoldeforældre var akkurat samme personer . Men jeg har forresten stamtavlen liggende hjemme . « 
» Jeg har ikke spor af interesse for stamtavler , og jeg ville slet ikke have spurgt dem om Heine . «  —  » Ikke det ? «  — hun så opmærksomt på ham —  » hvad ville de da have spurgt om ? «  —  » Jeg ville 

• is 
kun have sagt , at de har sydlandsk blod i dem . Det mærker man straks . «  — 
hun gik hurtig ved siden af ham . Så sagde hun på én gang :  » Hvad ville de egentlig herovre — i det yderste Thule ? «  —  » Være læge for fiskere og bønder . «  —  » Ved de af , at her er meget ensomt , næsten for ensomt for mennesker , som ikke er fødte her ? «  —  » Her kan næppe være ensomt nok for mig . « 
Hun undgik at se på ham , men gættede sig til udtrykket i hans ansigt og lod , som hun ikke forstod det . —•  » Hvad gav dem først mod på vester-havsegnen ? «  henkastede hun . — han standsede .  » Det var noget som en flugt , tror jeg . Det var et Spring ud i åben sø ; — men jeg trængte til søen . « 
Hun tav et øjeblik , så sagde -hun ligesom afledende :  » Synes de om befolkningen her ? «  —  » Ubetinget om fiskerne , mindre om bønderne . De bruger for mange gudelige talemåder . « 
Hun gjorde et lille glædeshop hen ad vejen :  » Å , hvor jeg godt kan lide dem for den udtalelse ! Det er netop også min mening . Jeg får næsten kvalme af den slags . Nej , fiskerne , det er mine folk ! De snakker ikke , men handler . Det hedder blot : redningsbåden ud ! og så står de der på pletten alle sammen . De har taget mangen en god mundfuld fra vestervovvov , så det har brølet mange dage efter . «  —  » Ja , det er prægtige ansigter , der sidder på de mennesker . « 
Hun så op . Egentlig syntes hun også , der sad et prægtigt ansigt på ham . Der var i dette øjeblik et underligt udtryk af lidelse i det , skønt han stod tilsyneladende ligegyldig og slog ukrudt 

ned med sin lange spadserestok . Hun tænkte på alt , hvad hun havde hørt om ham , men hun sagde ikke noget . De gik videre i tavshed , indtil de kom til vejen , som drejede ind til doktorboligen ,  » Ja , jeg tør vel ikke opfordre dem til at følge med ind ? «  sagde han og strakte hånden ud imod hende . 
Hun kunne ikke modstå lysten .  » Jo hvorfor ikke ? «  sagde hun .  » Jeg skal jo alligevel se de gamle Stuer i en anden dragt . «  — 
han smilede .  » De overvinder altså deres fordom ? «  —  » Ja , det gør jeg «  , sagde hun og trådte rask ind igennem den lille låge , han åbnede for hende . 
» De sagde før , at de ikke kunne stå for gamle folk og hunde . Gamle folk kan jeg desværre ikke byde på , men en hund har jeg , som det er værd at se . Måske de kan blive gode venner med den , «  sagde han godmodigt . —  » Det var morsomt ! Hvad er det for en slags hund ? «  —  » Det er en ægte newfoundlænder . «  •—  » Å nej , det er da ikke sandt ! Jeg har i mange år været på spor efter sådan en fyr , men har ikke kunnet opdrive den noget sted . Og deres har vel ingen hvalpe ? «  —  » Nej , Fenris har kun én hvalp , og han er tobenet . Nu skal de straks se dem begge . « 
Der gled et lyst udtryk hen over hans ansigt , medens han sagde det og lod hende gå foran gennem forstuen ind i dagligstuen , hvis dør stod på klem .  » Vær så god at sidde ned «  , sagde han ,  » så skal jeg straks hente monsieur Fenris . « 
Hun satte sig ved vinduet , som stod fuldt af Krokus og hyazinter og lod med en egen vemodig følelse blikket glide rundt i det kendte værelse , 

som nu forekom hende så fremmed . Den gammeldags stue med de stive , hestehårsbetrukne møbler , der havde ståt opstillet langs væggene med nøjagtigt samme mellemrum , den underlig gamle stue , hvor gøgen kom frem over det bornholmske stueuhr og galede ved hvert timeslag , og hvor der altid lugtede af røgelse , var pludselig bleven forvandlet til et moderne københavnsk hjem med polstrede møbler , små vægdekorationer , japane-siske tallerkener og nipserier alle vegne . Her var nok af alt , og dog manglede der noget — noget som kunne give det hele karakter ; alt var ligesom samlet på må og få , opstillet i flæng , uden kærlighed eller synderlig smag . 
Inga bemærkede det og henførte instinktmæssig denne mangel til husets frue , men sprang så atter med sin tanke tilbage til doktoren . — hun tænkte på , hvor forskellig virkeligheden havde været fra det fantasibillede , hun selv havde skabt af en lille undersætsig mand , — lidt skaldet , med stærkt buskede øjenbryn og et skarpt , klogt blik . Hun havde mødt en høj , duknakket skikkelse med stærkt markerede træk og tæt , manket hår . Kun øjnene lignede . De havde det på én gang kloge og sky blik , som hun på forhånd syntes , hun kendte . De så alt for lidt op , men når de gjorde det , var blikket absolut fængslende og ejendommelig sjælfuldt . —nej , hvad det så end var , han havde gjort , at det ikke var noget som plettede karakteren , følte hun sig overbevist om ! Og hun nikkede triumferende ved tanken om , hvilket slag hun skulle slå for ham hjemme hos bedstemor Heine ! — 
hun blev afbrudt i sine betragtninger ved , at 

døren lige over for hende gik op , og ind marcherede med logrende hale og store , gravitetiske skridt en mægtig grå newfoundlænder , bærende en lystig lille krøltop på sin ryg , — 
hunden og drengen var som støbte sammen og begge var så formskjønne , at hun med sin levende kunstsans i fyr og flamme uvilkårlig slog hænderne sammen og udbrød :  » Nej , hvor de er dejlige begge to 1 og hvor de passer sammen i « 
Hun så slet ikke doktoren , som var fulgt med ind og nu med øjensynlig stolthed iagttog det indtryk , de gjorde på hende . Hun gav sig straks sin hundekærlighed i vold og lå allerede på knæ foran Fenris med fingrene begravet i hans tykke Pels .  » Ja , snus du kun til mig , «  kælede hun ,  » Du er jo en prægtig fyr , som sådan kan være hest . «  — 
» Mig også — prægtig fyr , «  sagde en lille stemme med skuffet klang , og drengen , som åbenbart følte sig lidt tilsidesat , gentog , idet han militærisk rettede sin lille ryg :  » prægtig fyr ! «  — 
» Ja , det har du rigtignok ret i «  , sagde hun .  » Prægtig fyr ! Lad mig se , hvor godt du kan ride . «  — og ofrende sin muffe til Fenris , som søgte at tilvende sig den ved små hurtige snap , fløj hun rundt i stuen under drengens jublende råb og sin egen lystige latter . 
Hun lagde ikke mærke til , at døren igen gik op , og en slank kvindeskikkelse gled stilfærdig ind ad den . Først da hun sank forpustet om på en stol , overladende muffen til Fenris , som triumferende ruskede i den , og den stilfærdige dame rolig tog den fra ham med et advarende :  » Tag dig 

i agt i du ødelægger jo helt damens muffe «  , opdagede Inga hende og rejste sig hurtig . — 
» Undskyld fruel hvad må de tro om mig , at jeg støjer således rundt i deres hus , første gang jeg er her ! De må jo tænke , at jeg ikke er rigtig vel forvaret . Men jeg forsikrer dem : det var deres skyld alt sammen «  , — hun pegede på drengen og hunden , —  » de er virkelig for dejlige ! « 
Der gled et smil hen over damens smukke , ubevægelige ansigt , men hun svarede ikke noget . Inga vendte sig til doktoren med et hurtigt :  » Undskyld ! «  og skyndte sig at sætte sin skindhue , som under legen var gleden helt ned i nakken , fast igen . 
» Her er ikke noget at undskylde «  , sagde han og så lige på hende :  » Det klædte dem så godt . « 
Det slog hende , hvor de øjne var smukke — og blikket på én gang klart og klogt . 
Hun rakte fruen hånden og sagde halvt spøgende :  » Det er rigtignok en underlig måde at introducere sig på ; men vi folk fra vestkysten er nu én gang ikke anderledes . Vi går lige på ligesom vestervovvov og kender ikke til formerne . De må tage os , som vi er . « 
Fruen svarede kun med et konventionelt :  » Velkommen  ! «  og så gik samtalen i stå . 
» Er det ikke en stor forandring for dem at være kommen her over ? «  spurgte Inga lidt efter med et forsøg på at genoplive den . 
» Å jo , — man savner byen . «  — 
» Har de bot i København hele tiden ? « 
» Ja , lige til «  — damen rødmede og så rådvild over på doktoren , som ikke mødte hendes blik — 

» lige til vi blev enige om at flytte bort «  , kom det oplysende . « 
» Nå ja — naturligvis «  , svarede Inga og spurgte sig selv , hvad hun egentlig mente med dette meningsløse  » naturligvis . « 
Samtalen var atter gået i stå , men nu kom fen-ris hende til undsætning . 
Der var intet , Fenris kunne stå mindre for end en lystig leg , og den følte sig så ubetinget tiltalt af denne unge dame , som uden at ane , hvilken ubrydelig stilhed der plejede at herske i disse Stuer , straks havde tilbudt sig som god kammerat til en leg , at den nu plantede sig foran hende og anbragte begge sine store poter i hendes skød , læggende hovedet koket på siden og venskabe-ligst indbydende til en kjæletur . 
Inga var ikke sen til at tage imod invitationen . 
Liun idøde den bag ørene og gned den på snuden :  » Nej , du er dog en ualmindelig dejlig fyr ! «  sagde hun .  » Sikken en bringe du kan fremvise ! Nå — jeg skal have én pote til ! Tak min basse ! « 
» Han er min basse «  , lød igen den lille stemme ved siden af og en meget bestemt lille buttet barnehånd lagde sig på hendes knæ . 
Inga lo så hjertelig , at doktoren måtte le med ; og selv den stilfærdige dame begyndte på noget , som kunne ligne et lille tilløb til latter . Men da vendte drengen sig om og så på hende med et par store øjne .  » Mor ler ! «  sagde han i en tone midt imellem fryd og forskrækkelse . Og pludselig tav al latter . Der blev så stille i stuen , at man kunne høre en nål falde . Følelsen af noget usagt og dog pinlig berørt lagde sig over de 

tre i stuen og gjorde , at deres blikke uvilkårlig undveg hinanden . 
Inga følte det , som om hun ufrivillig var kommen til at høre og se mere , end hun skulle ; men følgende en af sine øjeblikkelige indskydelser , bøjede hun sig ned og kyssede drengen , som svarede med at slynge armene om hendes Hals .  » Nu skal jeg sige dig noget , Kai «  , sagde hun og rejste sig op  » Jeg har ikke sådan en dejlig storhund som du , men jeg har en rask lille hest , som rigtig kan trave . Den skal jeg spænde for ponyvognen og komme her over og hente dig , så skal vi køre en lang tur sammen , og Fenris skal få lov til at køre med ; den har godt af at røre benene . Hvad siger du til det ? « 
» Hurra ! « råbte drengen ; og Fenris sagde  » Vov 1 «  på en måde , som tydelig nok afskar enhver indvending . 
» Må jeg ikke nok bortføre de to en gang imellem ? «  sagde Inga , henvendt til doktoren . 
» Så tit de vil , frøken . «  — 
» Tak ! «  — 
» Selv tak ! « 
» Ja , nu må jeg gå «  — hun rakte ham hånden . —  » Bedstemor Heine har vist længe ventet på mig . — farvel frue ! Det ville glæde os at se dem på Klitholm . Og dem med , doktor — ikke i egenskab af læge , da er vi helst fri naturligvis , — men ellers — så tit de vil . « 
Hun lukkede døren op til forstuen og vendte sig på tærskelen for endnu en gang at klappe Fenris ; — men denne tilnærmelse tog hendes lille grævlingehund , som trofast havde holdt vagt udenfor , hende højst unådigt op . Den stak i et 

rasende hyl og skurede i sin arrigskab på bagen tværs hen over det glatte forstuegulv på en så uimodståelig komisk måde , at tilskuerne kun kunne se på hinanden og le — denne gang betydelig friere end før . 
» Nå ! De firbenede sørger da for at ryste vore lunger «  , sagde Inga og smuttede ud af døren , stadig akkompagneret af hundens hidsige gøen . 
Hun vendte sig om i gården og råbte tilbage :  » Næste gang kommer jeg kun med ponyen — den er frommere . «  og doktoren svarede fra den åbne dør — han stod med Kai på ryggen og Fenris ved siden af — :  » De må ikke vente forlænge ! Vi længes allerede . « 
Mange år efter kunne hun se det billede levende for sig ! Manden med det ejendommelige , lidt dukkende hoved , som livet havde bøjet , drengen sprællende på hans ryg , hunden med begge forpoter oppe på siden af ham , seende hånligt ud efter sin arrige lille angriber , som utrættelig gø’de videre , og den stilfærdige dame , som syntes at trykke det hele , stående ubevægelig bag ved dem . 
Hun drejede ud af gården , men doktoren blev stående og fulgte hendes lille skikkelse med øjnene . 
» Maden er færdig «  , sagde doktorfruen med en lidt skarp stemme og gik foran ind i spisestuen . 
Inga bøjede netop nu om ved kanten af skoven og blev borte i krattet . 
Han vendte sig langsomt og satte drengen ned på gulvet .  » Hun var som et friskt vejr «  , sagde han .  » Hvor det er velgørende at træffe noget så umiddelbart ! « 

de satte  .sig til bords lige over for hinanden og nød som sædvanlig måltidet i tavshed . Kun drengen , som sad imellem dem , pludrede af og til lidt — mest om den fremmede dame og hendes pony ; men da doktoren i dag kun svarede med enstavelsesord og fruen slet ikke , blev omsider også han træt ; og snart afbrød kun pendulslaget fra det store ur i ventestuen ved siden af den trykkende tavshed , som hvilede over dette hjem — en tavshed , som havde vundet hævd igennem syv lange Års uforstående samliv . 
Da Inga kom hjem , fløj hun gennem dagligstuen lige ind i sit arbejdsværelse ved siden af , idet hun blot i forbigående henkastede til den gamle frue :  » Det var en dejlig tur , bedstemor Heine ! Om en time har du mig igen ; jeg må blot ind og pille lidt ved gibsen . « 
Så drejede hun låsen om i døren uden egentlig at gøre sig klart , hvad det egentlig var , hun lukkede for og begyndte — endnu med overtøjet på — at ælte lerklumper sammen . 
» Jeg må gøre det med det samme ! «  sagde hun halvhøjt ,  » for nu ved jeg , at jeg kan . Og måske kan jeg aldrig mere . « 
Og medens hendes kinder brændte som i feber , arbejdede hendes bløde fingre i det våde ler , til det begyndte at tage skikkelse under hendes hænder . 
» Dér er det ! «  udbrød hun , opildnet af sin kunstnerbegejstring :  » Det duknakkede hoved med de markerede træk ! Den brede pande , de dybtlig 

gende , sky øjne , den krogede næse over den udtryksfulde mund og den fastbyggede , store hage ! Jeg har aldrig set et hoved , der egner sig bedre til at modellere — aldrig ! « 
Og mere og mere formede busten sig — linjerne blev skarpere , ansigtet fik liv . Hun blev selv slåt af ligheden og slog hænderne sammen i forundring . 
» Bedstemor Heine ! «  sagde hun og skød døren op ind til dagligstuen :  » Kom og se , hvad jeg har lavet ! Du må se ham , som han er . Han er slet ikke færdig ; han er kun lige begyndt at blive til . Men af de rå omrids kan du straks se , hvor karakteristisk han er . Jeg tror næsten , han er allerbedst sådan . Han bliver vist ikke nær så god , når jeg får filet på ham . « 
Og fuldstændig glemmende , at hendes hænder var fulde af ler , fløj hun hen til bedstemor Heines lænestol og tog et raskt tag i den gamle frues arme for at hjælpe hende op fra sædet . 
» Men gud i himlen , barn ! Hvordan er det dog , du sviner mig til ? «  sagde den gamle etatsrådinde og så alvorlig bekymret op i Ingas varme , ivrige ansigt , som frygtede hun for en momentan sindsforvirring . 
» Å , om forladelse , bedstemor Heine ! Jeg glemte al ting over det ene ! Men jeg skal straks vaske pletterne af igen . Lov mig blot , at du først vil se det , jeg viser dig ! « 
» Nå , hvad er det så ? «  sagde den gamle , da hun stod i døren , støttet til sin stok . 
Inga pegede blot på busten . 
» Se på det hoved dér «  , sagde hun ,  » er det ikke godt ? « 

» Godt ? «  — den gamle fik brillerne på med usædvanlig hast—  » Jo vist er det godt — overmåde godt endogså . Hvor har du det fra ? « 
» Naturligvis fra det eneste ejendommelige menneske her på egnen . « 
» Så—å ? Har vi sådan et ho’de her ? « 
» Nej , indtil for kort tid siden havde vi det ikke , men nu har vi det . « 
» Hvem er det da ? « 
» Naturligvis den nye doktor . « 
» Ja så ! « 
» Deres nåde bliver så tavs . Taber hovedet måske i værd , fordi det tilhører en mand , som har været straffet ? « 
» Egentlig måske ikke — og alligevel — « 
» Se en gang rigtig på det ! Det er ikke hovedet af en almindelig forbryder . Det er hovedet af en mand , som har lidt . Kan du ikke se det i blikket — og i udtrykket omkring munden også — ja , i holdningen med . « 
» Det er meget godt alt sammen ; men der er for mig noget uhyggeligt i , at denne person indgyder dig en sådan begejstring , så du , efter at have set ham første gang , styrter lige hjem og modellerer ham ! « 
» Herregud , er der ikke andet i vejen , så må deres nåde virkelig give absolution . Så ! Nu anbringer jeg en våd svamp på det lerede ærme ; og så må du give mig noget at spise , for jeg er skrupsulten ! « 
Og det var hun . 
Etatsrådinden grundede længe over , om det var turen eller det forcerede arbejde , der gav hende appetit ; men aldrig havde hun ladet maden veder 

fares større retfærdighed end i dag ; og alt som hun spiste , gav hun under hjertelig latter en malende beskrivelse af sin trimletur . 
Et bebrejdende :  » MenInga ! Du opfører dig jo som en kåd dreng 1 «  prellede fuldstændig af imod denne lystighed ; og da hun kom til fortællingen om Kai og Fenris , blev den gamle så opsat på at få dem begge to at se , at Inga lovede straks at køre dem hjem i ponyvognen . 
» Men det værste er jo rigtignok , at så kan vi også risikere omgang med forældrene «  , indvendte bedstemor Heine lidt betænkelig . 
Inga svarede ikke , men ved sig selv tænkte hun :  » Det er jo netop også dem , jeg vil have fat i . « 
I en underlig lys , vuggende stemning sad hun den aften på sit værelse og fordybede sig fuldstændig i beskuelsen af sit værk . Hun gjorde øjnene lidt dybere og trækkene lidt klarere , men ellers var det , ligesom alle rettelser bød hende imod . 
» Han skal stå , som han blev til , da gnisten var i mig «  , sagde hun og strøg ligesom kærtegnende hen over busten . 
Det var i det hele et særk] ende hos hende , at hun aldrig arbejdede , når gnisten ikke var i hende . Derfor vrimlede hendes atelier af skitzer , som aldrig blev færdige , fordi hun sjældent kom i stemning mere end én gang og fuldstændig manglede lyst eller tålmodighed til alt , hvad der hedder pligtarbejdet i kunsten . 
» Jeg foretrækker et dristigt udkast for et slikket 

arbejde «  , plejede hun at sige , og hun var ganske blind for , at denne synsmåde kunne indeholde en fare . 
Som hun sad der og i tanker trillede lerkugler mellem fingrene , medens hun atter og atter fordybede sig i betragtningen af dette ansigt , som i så lang tid havde sysselsat hendes fantasi , gik der et underlig blødt drag hen over hendes træk , og hun nynnede sagte , næsten som i tanker : 
» Er ist gekommen in Sturm und Regen , 
ihm schlug geklommen mein Herz entgegen . «  — 
for hendes indre bevidsthed stod pludselig ungskoven med den lille bæk , som rislede op af jorden , strømmende forårsfrisk ud over tørre blade , hvirvlende dem rundt , førende dem bort med sig , givende nye Spirer plads i bunden , legende tagfat med vinden , skinnende om kap med solen og udfordrende selve himlen til et kapløb om farver ! 
Umuligt at dæmme op for den bæk ! Den havde forårets gærende kræfter i sig , ville frem , måtte springe , om så tusende stene var lagt på dens vej . 
Så kom hun til at tænke på , at det ville være morsomt at modellere drengen også og se dem sammen , — disse to , som dannede en så skærende kontrast , at de netop derfor klædte hinanden . 
Hun gav sig straks i kast med opgaven , men mærkede snart , at hun ikke magtede den . De barnlige træk var endnu alt for bløde og uklare til at gengives i leret , — i det mindste manglede hun evnen til at give dem liv ; og hurtig æltede hun lerklumpen sammen igen til en uformelig masse . 
» Man må bare ikke bilde sig ind , at man er 

noget «  , sagde hun til sig selv og lagde resolut værktøjet til side . 
Så gik hun hen til vinduet og lukkede det op . Skoven lå mørk der ude ; men nær ved den skimtede hun lys fra doktorboligen . Et vindstød sukkede i granerne , en hund gø’de fra-landsbyen , og i det fjerne lød som store , dybe akkorder de lange tunge dønninger fra vestervovvov . 
» Gud ved , hvordan de to mennesker der ovre egentlig har fundet hinanden ? «  tænkte hun —  » Og hvad der så kom imellem dem , da de blev gifte ? «  — for at forholdet ikke var naturligt , havde hun straks set . — alene den tvungne , fremmede måde , hvorpå de så på hinanden---------og så drengens uvilkårlige udbrud :  » Mor ler ! « 
Hun hørte endnu den ejendommelige klang i den lille stemme og følte forlegenheden , det havde lagt over dem alle . 
Så slukkedes lysene der ovre , og hun lukkede vinduet for at gå til ro . 
Der var et par strofer af Heine , som den nat atter og atter dukkede op for hende , uden at hun selv kunne klare sig hvorfor eller forbinde nogen som helst tanke dermed .  » Jeg er dog en Heine alligevel «  , tænkte hun :  » Hans Vers dukker altid op i mig . « 
Og sagte vuggende gentog de sig for hende , — underlig vemodige lagde de sig over hendes sind , hviskende indtrængende gennem hendes bryst , vuggende sig helt ind i hendes drømme : 
» Was vergangen kehrt nicht wieder ; 
aber ging es leuchtend nieder , leuchtet es lange noch zuruck---- . « 

den næste dag var der en forbikørende , som hilste dybt op til den gamle gård — så . dybt , at hatten næsten rørte vognhjulet . 
Det var doktoren , som kørte i sygebesøg . 
Inga så ham ikke , men den gamle etatsrådinde stod ved vinduet og fik hurtig brillerne på . Først da han var forbi , vendte hun sig om til Inga , som var i færd med at lægge et par stykker-bøgebrænde ind i den store bilæggerovn .  » Det var vist doktoren , som kørte forbi «  , sagde hun .  » Han hilste meget pænt . « 
» Ja hvorfor skulle han ikke hilse ? « 
» Å , man siger jo , at han er bondefødt , og den slags mennesker har sjælden megen levemåde . « 
» Er du så vis på , at vi har mere ? «  kom det tørt henne fra kakkelovnskrogen . 
» Vi ? Hvad mener du egentlig ? « 
» Ja du har naturligvis stor levemåde , men jeg for eksempel , jeg tror ikke , jeg har mere end en nogenledes oplyst Bonde . « 
» Å , hvor de ligner dig , disse paradokser ! Som om fødsel og opdragelse ingen ting var ! Som om det ikke havde noget at sige , hvad man tager i arv efter sine forfædre ! « 
Inga sad på hug og stirrede ind i uden .  » Jeg for min del har vist ikke taget fornemheden i arv , for fars adelige herkomst har aldrig interesseret mig . Derimod kan jeg til lider godt føle jødeblodet i mig og undertiden også polakkernes sydlandske temperament . Jeg tror for eksempel , at hvis jeg en gang kom til at elske , ville det gå mig galt , for jeg ville aldrig kunne dæmme op for mine følelser . De måtte sprænge sig vej 


over alt ! — det er i grunden en fare , det sydlandske blod . « 
» Å for den sags skyld — når man elsker , har man såmænd alle sammen sydlandsk blod i sig . « 
» Bravo , bedstemor Heine ! «  Inga sprang op fra sin plads på gulvet .  » Du er mageløs ! Hvor det klædte dig udmærket at sige det i «  — hun lænede armene på ryggen af den gamle dames lænestol og bøjede sig fortroligt ned over hende . 
» Jeg kan næsten ikke tænke mig din lille fine , beherskede person i flamme ; men jeg ville forfærdelig gerne have set det . Ilden må have klædt dine sorte øjne glimrende ! « 
» Å passiar ! « 
» Bare jeg havde været mand og tresindstyve år ældre , så ville jeg straks have friet til dig . « 
» Men jeg ville aldrig have haft dig ; — sådan en plebejer ! « 
» Å , det kan dog være , du havde ståt dig ved at tage en plebejer alligevel . « 
Bedstemor Heine drog et underlig dybt suk , som hentede hun det langt inde fra sin sjæls inderste ; men Inga fik ikke det spørgsmål frem , hun havde på læben , da det i det samme bankede på døren . 
» Kom ind ! «  sagde hun højt og uden at røre sig ; hun troede , det var forvalteren . 
Døren åbnedes frygtsomt og ind ad den gled den stilfærdige doktorfrue med Kai ved hånden . 
» Jeg fik ikke fred for ham «  , sagde hun . 
» Undskyld — « 
Hun havde i dette øjeblik et udtryk , som om 

hun bad om undskyldning for , at hun overhovedet var til . ' 
» Undskyld , at jeg kommer så snart «  , fortsatte hun forlegen ,  » men Kai var slet ikke til at styre . Han ville absolut se ponyen . « 
» Det var overmåde fornuftigt af Kai «  sagde Inga og tog drengen ved hånden .  » Velkommen til Klitholm , fruel her «  — hun vendte sig om til bedstemor Heine —  » her er vor nye doktorfrue . Og her er min lille legekammerat fra i går . Er han ikke morsom ? « 
Den gamle frue , som så pludselig så sig overrumplet , bød sin gæst hånden og bad hende lidt tøvende om at tage plads . 
» Tak , hvis de vil rykke lidt nærmere ; jeg hører ikke så godt . 
Ja min sønnedatter har talt meget om deres kvikke lille dreng og den store hund . « 
» Frøkenen var så god imod dem «  , sagde dokterfruen uden at slå øjnene op . — øjeblikkelig gribende denne udtalelse så Kai smilende op til Inga og hviskedee indsmigrende :  » Ponyen ! « 
,  » Ja , vi skal straks gå ned til den «  , sagde Inga .  » Undskyld mig så længe . « 
Og uden at bryde sig om det hjælpeløse udtryk i den gamle frues ansigt , smuttede hun hurtig ud af døren med Kai . 
» Inga er en stor børneven «  , sagde den gamle etatsrådinde for dog at sige noget . 
» Ja , det kan man mærke «  , svarede doktorfruen uden at se op , og så gik samtalen atter i stå . Bedstemor Heine benyttede imidlertid Pavsen til at iagttage sin gæst nærmere , og et velvilligt udtryk i hendes mørke øjne vidnede snart om , at 

resultatet ingenlunde havde været utilfredsstillende . 
Hun nikkede bifaldende hen for sig . 
I grunden et sødt lille ansigt , men så underlig forskræmt . Herregud , man måtte se til at hjælpe hende . 
Og følgende en pludselig indskydelse rakte bedstemor Heine begge sine små fine , rynkede hænder ud imod sin tavse gæst og sagde med stor hjærtelighed : 
» Jeg beder dem være overbevist om , at dersom der er noget , hvormed jeg kan hjælpe dem , medens de endnu er fremmed her på egnen , så gør jeg det med stor glæde . « 
Doktorfruen greb de fremrakte hænder med usædvanlig heftighed og så for første gang frit op . 
» Tak «  , sagde hun og stemmen rystede lidt ,  » men —vi er egentlig komne hertil for at gemme os bort «  . 
Bedstemor Heine klappede deltagende hendes hånd : 
» Å ja — å ja — dertil er egnen også ganske god , — det er den virkelig . Man kan leve meget ubemærket her ovre . « 
» Det havde jeg også trot , men — landet er så lille ; rygtet kommer alligevel foran en selv . Jeg tænkte ikke , det kunne nå her over ; men vi havde ikke været her i fjorten dage , før vi hørte det hviske om os . Å , de ved ikke , hvor det er hårdt sådan at have noget , man aldrig kan flytte fra — noget , som kaster sin skygge over en bestandig ! « 
» Jo , min kære , det kan jeg så godt forstå . 

men vi må tillige se noget af en retfærdighed i det . « 
» Det hjælper ikke til at bære det «  , sagde doktorfruen og så til siden . 
» Det har de vistnok ret i — ikke dem , som etuden skyld , — men den skyldige hjælper det . — det gør mig så ondt for dem «  , lagde hun til , da hun så den andens øjenlåg sitre :  » Jeg ved ikke selv , men jeg synes , de er alt for ung og smuk til det . « 
Det gav et lille ryk i den hånd , hun holdt , men hun klappede den kun endnu kærligere og fortsatte uforstyrret : 
» Ja ja , jeg forstår så godt , hvad de mener ; de ved , hvad de har gjort , da de bandt dem — naturligvis , — og vi andre kan kun respektere dem for det . « 
» Nej nej , de tager fejl ! «  for doktorfruen op , rød helt op i tindingerne .  » Her er ikke noget at respektere . Det var mig selv , som ville . Det — jeg mener — «  hun standsede forvirret . 
» Nå , ja ja da «  , sagde den gamle og smilede beroligende ,  » så taler vi ikke om det , men nøjes med at respektere dem i stilhed . Der kommer deres lille søn nok tilbage fra sin udflugt . Han er da til stor glæde i hjemmet , kan jeg tro ? « 
» Ja---------især for min mand . « 
» Hvorfor ikke lige så godt for dem ? « 
» Å , jeg ved ikke ;----------han holder mest af sin far . « 
» Det er meget forkert af ham «  , sagde bedstemor Heine og rystede misbilligende på hovedet .  » Han skulle naturligvis holde mest af dem . Men 

det er det , jeg så tit har observeret : børn er uretfærdige i fordelingen af deres følelser . « 
Illustrerende disse ord for Kai ind ad døren med favnen fuld af appelsiner og råbte glædestrålende  : 
» Mor , mor ! Du skulle bare se ponyen ! Den er så sød . Den fremmede dame lod mig ride på den ; og hun gav mig appelsiner , — hun har sagt , jeg må få flere endnu . — jeg holder så meget af hende , mor--------næsten ligeså meget som af far ! « 
» Men den , du holder allermest af , er bestemt mor «  , sagde bedstemor Heine og trak den lille ivrige fyr hen til sig . —  » Nej «  , sagde han og så hende lige ind i ansigtet med sit ærlige blik .  » Jeg holder allermest af Fenris . « 
Med denne erklæring måtte den gamle frue lade sig nøje ; men Inga lo .  » Den fyr er ikke sådan at få bugt med «  , sagde hun .  » Han har ben i næsen , så lille han er . « 
» Flan har alt for stort frisprog hjemme «  , sagde d oktorfruen undskyl den de . 
» Det kan jeg slet ikke se «  , indvendte Inga .  » Det er så dejligt , når børn er naturlige . Jeg kan ikke fordrage børn , som gå på skruer og er instruerede til kun at sige , hvad der er pænt og artigt . « 
» Børn burde altid være artige «  , afskar doktorfruen afvisende . 
» Uh , hvor de så blev kedsommelige ! «  for det ud af Inga ; og Kai , som havde sine små øren med alle vegne , nikkede bifaldende :  » Det siger rar også . « 
Fruen rejste sig og tog ham lidt ublidt i hånden . 

» Små drenge taler ikke , undtagen de bliver spurgt «  , sagde hun .  » Tag nu din hue på , kail vi må hjem til Fenris . « 
Drengen stod rådvild ; han ville ikke slippe en eneste af sine appelsiner , og han havde ingen hånd fri til at hjælpe sig med ; men i en håndevending snappede Inga huen og satte den på lians krøllede hår , og yderst tilfreds travede han hen til døren med et stadig gentaget :  » Farvel og tak ! Kommer snart igen . « 
Inga fulgte dem ud af gården . 
» I morgen kommer jeg med ponyen , Kai «  , råbte hun efter ham , da han for syvende gang vendte sig om og nikkede til hende ; men det forekom hende , at doktorfruens :  » Tak , det er næsten for meget «  , lød lidt kunstlet . 
Hun tog sig det imidlertid ikke nær .  » Blæse med hendes gnavenhed ! «  tænkte hun og tog trappen i et par Spring .  » Vi har da lov til at more os . « 
Hvis nogen i dette øjeblik havde sagt hende , at hendes tilbøjelighed for drengen havde en dybere årsag , ville hun ikke have trot dem , men på det bestemteste hævdet , at hun kom alene for Kais skyld . 
Med friske , røde kinder af den skarpe forårs-blæst og gnidende sig i hænderne trådte hun ind i dagligstuen igen og stillede sig foran kaminen i sin yndlingsstilling : med ryggen til ilden og hvilende sine hænder på kaminhylden . 
» Nå «  , sagde hun ,  » hvad synes du så om den fremtoning , bedstemor Heine ? « 
» Mener du doktorfruen ? . . 
» Ja , hvem ellers ! « 



» Jeg syntes overordentlig godt om hende . Det er en fin og nobel dame med megen finfølelse . « 
» Nå ! da liar du såmænd fået mere ud af hende , end jeg liar «  , kom det lidt kort . 
» Du liar vel ikke haft tid til at bemærke hende , så opfyldt som du var af drengen ? « 
» Nej , han er rigtignok ulige morsommere . « 
» Og hun er ulige mere beklagelsesværdig . — jeg havde virkelig så ondt af hende — stakkels unge kone — da hun talte om , hvor svært det var således at leve under et stadigt tryk . « 
Inga for op .  » Beklagede hun sig ! Hvor det var småligt ! « 
» Kør sagte . Du er alt for hurtig i dine domme . « 
» Jeg dømmer fra mig selv . Hvis det var mig , ville jeg aldrig beldage mig . Min mand ville være min stolthed , selv om han tusende gange havde været straffet . Jeg ville vise hele verden , at jeg troede på ham — nu mere end nogensinde ! « 
» Ja på det område er du jo ikke fuldt tilregnelig  ; dér har du én gang fået en fiks ide og indser slet ikke , at der er retfærdighed i straffen . « 
» Retfærdighed ! Kalder du det retfærdighed ! Når vi synder grovt mod hinanden , glemmes det dog igen ; men når et stakkels menneske kommer i konflikt med lovene , om end aldrig så lidt , så glemmes det aldrig ! Nej det er en blodig uret , andet ikke . Du vil også forstå det , når du har set ham . Du vil ikke være med til at lægge blot den ringeste brøkdel af det underlig smertelige udtryk i hans øjne , dertil er du alt for mild og god . Jeg — jeg kunne have lyst til at fortælle dig------men det må vente til en anden gang , for dér kommer forvalteren med sit regnskab . « 

og med en flygtig hilsen til den indtrædende smuttede hun ind i sit eget værelse ved siden af . 
Forvalteren , en høj , tynd ung mand med et åbent ansigt , så skuffet efter hende , og hun opfangede hans bedrøvede blik , idet hun gik forbi . Flun blev lidt rød og lukkede døren i med særligt eftertryk . 
» Jeg kan virkelig ikke begribe «  , tænkte hun ærgerlig ,  » hvorfor alle forvaltere føle sig forpligtigede til at forelske sig i datteren på gården . Det bliver dog så trivielt i længden . « 
. Men så dukkede hans elskværdige ansigt med det godmodige smil pludselig op for hende , og hun lo af sin egen heftighed . 
Hun huskede , hvor mange fornøjelige timer , de havde haft sammen , når de mødtes i Marken eller ved strandkanten , hvordan de som et par store børn plejede at slå smut hen ad vandet eller grave store huller i klitterne . 
Hun havde erhvervet sig en næsten utrolig øvelse i at afparere enhver tilnærmelse fra hans side , på samme tid som hun talte livligt og naturligt med ham , behandlende ham helt igennem som  » bon cammerade «  . 
Hans underlegenhed på det åndelige område gav hende altid overtaget , men på den anden side hindrede hans grundige praktiske dygtighed hende i at overse ham . 
» Herregud «  , sagde hun halvhøjt og greb resolut i dørgrebet .  » Jeg plejer da ellers ikke at løbe , fordi Frank kommer . « 
Hun gik ind i dagligstuen igen og satte sig ved vinduet med sit arbejde , ventende på , at regnskabet skulle få ende . 


stadig søgte hendes blik ud af vinduet , strejfende dueslaget i gården og standsende ved det lille stykke opblødt landevej , som sås mellem ladebygningerne . 
Hvad hun egentlig så efter — ? 
Der traskede jo kun en malkepige forbi og noget efter en blind børstenbinder , som plejede at gå tiggergang om lørdagen . 
Et øjeblik så hun ned på arbejdet i sit skød og overvandt sig til at træde en synål , men så måtte hun igen stikke næsen ned imellem de gule og hvide Krokus , som vrimlede frem i vinduskarmen . 
Hun drog vejret dybt og med stille velbehag , medens hun kikkede ud over alle de små krokus-hoveder efter børstenbinderen , som nu var forsvunden . 
Så hørte hun lyden af en vogn , som skumplede stærkt på den ujævne vej , og blev rasende på sig selv , fordi blodet straks jog hende til hovedet . 
Som om der ikke kunne komme mere end én vogn fra den kant ! 
Hun trak sig lidt tilbage-------det skulle dog ikke se ud , som om hun sad dér og spejdede og passede på , hvornår doktoren kom hjem fra sine sygebesøg . 
Så kørte han forbi — denne gang uden at hilse ; — — han sad sammenkrøben i doktorstolen , ligesom hensunken i sig selv ; — men da han var kommen forbi indkørselen , vendte han sig pludselig om og så op imod hovedbygningen , blev ved med at se derop , så længe hun kunne øjne vognen . 

han så naturligvis efter sin kone og drengen , om de allerede skulle være gået hjem------------ sagde hun til sig selv og dukkede hovedet ned imellem de blomstrende Krokus , forvirret over den pludselige glædesfølelse , som ganske umotiveret var faret igennem hende . 
Hun vidste ikke selv hvorfor , men hun syntes i det samme , at dagen havde fået indhold . 
» Det er det forår «  , tænkte hun .  » Det gør en rundtosset ! «  og højt gentog hun :  » Å , det forår ! « 
» Ja det må de nok sige , frøken «  , sagde forvalteren , som stod og ventede på et par underskrifter .  » I disse dage bryder det løs . « 
» Ja — da bryder det løs ! «  sagde hun med en ejendommelig klang i stemmen . 
Han så på hende . Han syntes aldrig , hun havde set så strålende ud som i dette øjeblik . 
» Hvor kan de holde ud at tænke på de kedelige regnskaber sådan en forårsdag ? «  sagde hun . 
» Å , den slags ting må jo tages med ; men bag efter smager friluftslivet dobbelt godt . Jeg har tænkt på at røre de brune lidt i eftermiddag ; — skal jeg ikke køre frøkenen en tur ? « 
» Nej tak , ikke i dag ; —men i morgen vil jeg ud med ponyvognen . Vi skal ud og se til \ester-vovvov . « 
» Kører frøkenen selv ? « 
» Ja i morgen ; men — «  hun sendte ham et ven-ligtnik—  » men måske kan vi køre sammen i overmorgen , Frank ! « 


der blæste en frisk kuling fra sydvest . Solen skinnede , og lærkerne sang , da Inga den næste dag sad på bukken af ponyvognen og lod den lille sorte trave ud af vejen til doktorboligen . 
Den lille sorte var i ligeså godt humør som hun selv , for den dansede hen ad landevejen og slog knude på halen af lutter fornøjelse . 
Kai stod i porten , da hun kom , og svingede begejstret med sin røde hue , og Fenris hilste velkommen med et brøl , som nær havde skræmt livet af den lille sorte og gjort en brat ende på fornøjelsen . Inga fik den imidlertid standset med et ryk og sprang straks ned af vognen . Hun drejede flesten lige om imod hunden , så dyrene kom til at se hinanden ind i øjnene .  » I må se at blive gode venner «  , sagde hun og klappede dem begge to ,  » for det er meningen , at i skal følges ad . « 
Som om Fenris forstod denne tiltale , stak den sin våde snude op mod hestens mule og logrede sagte med sin store hale . Den lille sorte gik et par skridt baglæns men tog så mod til sig og stødte mulen prøvende imod Fenris’s ene øre . Da en ny logren var svaret , blev den dristigere og lod sig slikke på det ene forben . Så var bekendtskabet sluttet . 
» De har vist et udmærket greb på at omgås dyr «  , sagde doktoren , som var kommen ud på stentrappen foran døren . 
» Jeg holder så meget af dem «  , sagde Inga og førte hesten frem ved tøjlen .  » Dejligtvejr i dag . « 
» Ja prægtigt ! De kan tro , Kai glæder sig . « 
» Det er også et udmærket kjørevejr — så 

tørt og så friskt — netop som jeg ønsker det , når jeg skal ud med den lille sorte . « 
» Det er et smukt dyr «  , sagde doktoren og klappede dens blanke skind .  » Bruger de den aldrig til ridehest ? « 
» Nej , ikke mere . Jeg blev ked af at ride alene . Jeg holder af at køre ene ; men jeg synes , at når man rider , skal man være to . « 
» Å ja , det kan de vel have ret i . Jeg har nu aldrig savnet nogen , når jeg sad på en hesteryg . « 
Hun så livlig op .  » Rider de ? « 
» Som ganske ung red jeg hver dag . « 
» Så rider de vel glimrende ? « 
» Ja , jeg tror nok , jeg turde prøve et kapløb med dem . « 
» Å , det var morsomt ! Så rider vi ud en dag , når de har tid . « 
» Men jeg har kun en saddel uden hest . « 
» Hvad gør det ? Hesten skaffer jeg ! Forvalteren har en udmærket ridehest , den kan de godt låne . « 
Der gled et lyst smil hen over hans ansigt , et smil , som bredte et varmende skær ud over hele hans person ; men et øjeblik efter var det forstenede udtryk der igen .  » Jeg er bange for , at jeg ikke ville være nogen lystig følgesvend for dem «  , sagde han . 
» Hvem siger også , at det netop er en lystig følgesvend , jeg ønsker ? «  svarede hun og så ham lige ind i øjnene på en måde , som tvang ham til at møde hendes blik , netop som hans øjne var i færd med at undvige — efter gammel sædvane . 
» Nej naturligvis «  , sagde han distrait og vedblev , 

da han endelig havde fået øjnene fra jorden , at stirre så vedholdende og ligesom elektriseret på hende , at hun blev forlegen og hurtig greb den undsætning , Kais tilsynekomst bragte . 
» Nå ! Det dér kan da trodse en siberisk kulde ! «  udbrød hun , da doktorfruen kom ud på trappen med Kai , som var indhyllet i så mange kåber og schawler , at kun hans lille næsetip stak frem af tøjhavet . 
» Kan han slet ikke få lov at få en arm fri ? «  spurgte hun deltagende , da tøjpakken blev anbragt på sædet ved siden af hende . 
» Mig vil svinge med armene ! «  sagde Kai — som straks opdagede , at han i Inga havde en svoren forbundsfælle — og begyndte med stor anstrengelse at arbejde sig op af schawlsdybet . 
Men doktorfruen afskar med en bestemt håndbevægelse alle videre ekstravagancer . 
» Kai skal sidde stille «  , sagde hun ,  » ellers får han ikke lov til at køre .med . « 
Og drengen sad som en mus , medens hun lagde store rejsetæpper omkring ham . 
» For lidt og for meget fordærver al ting «  , sagde Inga .  » Hvis han var min dreng , skulle han have lov at trække vejret . « 
» Men nu er han min , og så pakker jeg ham ind «  , sagde doktorfruen i en tone , som skulle være spøgende , men blev skarp . 
Inga svarede ikke ; hun tog blot pisken og samlede tømmerne i sin hånd . Doktoren stod og lænede sig til bagsmækken af vognen , stadig med øjnene fæstet på hende . 
» Jeg kunne have lyst til at være med «  , sagde han . 
Inga vendte sig om .  » Ja værsågod ! Her er 

plads til , hvem der vil «  , sagde hun og lod sit blik flygtigt strejfe doktorfruen . 
» Tak , jeg tør ikke køre ud i dag ; jeg er forkølet «  , svarede denne reserveret . 
» Men de tager altså med , doktor ? « 
Han lod langsomt sit blik glide fra hendes ansigt ned på vognhjulet .  » Nej tak , jeg kan dog ikke «  , sagde han pludselig usikkert og tøvende .  » Jeg venter en patient hvert øjeblik . « 
Hun hørte på klangen af hans stemme , at undskyldningen ikke var ægte ; og længe efter at de havde forladt doktorboligen og nærmede sig klitterne , spurgte hun endnu sig selv , hvorfor han pludselig havde trukket sig tilbage . 
Hendes tanker beskæftigede sig så levende med dette spørgsmål , at hun var ganske tavs , indtil Kai yderst misfornøjet erklærede :  » Morer mig ikke . « 
» Nej , det er også synd , at jeg glemmer dig «  , sagde hun og tog sig straks sammen .  » Kan du høre ! Nu brøler vestervovvov1 se blot , hvilken mængde skum , der sprøjter i vejret derude ! Det er de små havfruers legetøj ; og det er dejligere end alt andet legetøj , du kender , når solen skinner på det . « 
Kai begyndte at lytte og ansporede sine små øjne og øren til det yderste . 
» Kan jeg ikke fra det at lege med ? «  spurgte han ivrig . 
» Nej , så ville skønheden gå af det . « 
» Hvorfor det ? « 
» For det er kun de små havfruer , som kan lege med det ; — når menneskene tager det i deres hånd , så går det straks i stykker . « 

» Jeg ville gerne være havfrue «  , sagde Kai ,  » ville du ikke ? « 
Hun nikkede .  » Jo det var ikke så galt «  , sagde hun og så havtagen ud over brændingen . 
Hun faldt  .igjen i tanker og lod hesten gå i skridtgang langs klitterne . 
» Se ! se ! «  råbte Kai pludselig og gjorde trods den solide indpakning et helt lille glædeshop .  » Dér kommer far ! « 
Det gav et sæt i Inga , — og den lille sorte standsede ved et ryk . 
» Hvor ? «  sagde hun og så sig hurtig om . 
» Dér ! «  sagde drengen og nikkede — da han ikke kunne få armene fri — hen i den retning , han mente . 
Hun fulgte hans blik og fik nu øje på doktoren , som arbejdede sig frem igennem flyvesandet kun en halv hundrede alen fra dem . 
Hun huskede i det samme , at der for gående var en genvej over klitterne ; — men han måtte have forladt hjemmet omtrent samtidig med dem for at kunne møde dem her . 
Hun lod hesten gå i skridtgang , indtil de nåde ham . 
» Har patienten allerede været der ? «  sagde hun lidt drillende og tænkte at gøre ham flov , men hun nåde ikke sin hensigt . Her ude var det ligesom al skyhed var blæst af ham .  » Nej «  , sagde hanligefrem .  » Jeggikfradethele . Havet drager .— « 
Ved de sidste ord så han igen på hende ligesom før , og hun undveg ikke hans blik ; hun følte sig snarere fangen af det . 
» Du kan få lov til at løbe lidt langs stranden «  , sagde doktoren til Kai og løftede 

ham varsomt ned af vognen efter først at have befriet ham for det meste overtøj . 
Drengen sprang henrykt afsted , fulgt af Fenris ; og efter at Inga havde bundet den lille sorte ved en optrukken båd , fulgte hun og doktoren langsomt efter . 
De gik ved siden af hinanden , og skønt de begge talte højt , overdøvedes deres stemmer undertiden ganske af brændingens brusen . 
Af og til stod de stille og betragtede det sælsomme skuespil foran dem : 
bølger , som slyngedes højt op i luften for at gribes og knuses af andre , vragstumper , som slog boldt med hinanden i brændingens larmende leg og flyvesand , der som skinnende guldstøv fløj gennem luften , til et skumsprøjt fangede det ind ! 
Doktoren stod længe tavs . 
» Jeg plejer at gå her ned hver  .dag , «  sagde han endelig .  » Her nede bliver alt det , som til daglig forekommer mig at være af stor betydning , underlig småt , og hvad der ellers piner og plager mig , skylles bort af bølgerne . « 
» Jeg kender det «  , sagde hun .  » Således har jeg også følt det . « 
» Ikke således «  , sagde han .  » Der er næppe noget , som piner og plager dem . « 
» Det ved de ikke . « 
» Vist ved jeg det ! «  brød han ud — næsten heftigt . —  » De bærer da i det mindste ikke på nogen skam . « 
» Hvert menneske bærer sin skam , «  sagde hun rolig .  » Jeg kan ikke indse , at det ene menneske er så meget bedre end det andet , fordi den enes synd har båret straf med sig , den andens ikke . « 

han så forundret op . 
» Det mente jeg også — den gang «  , sagde han .  » Men livet lærte mig noget andet . « 
» Den gang — var det , da de sad fangen ? « 
Der gik en nervøs trækning over hans ansigt . Han var ikke vant til , at der blev rørt ved såret — allermindst med så fast og sikker en hånd som her . 
I hjemmet undgik hans hustru selv den ringeste hentydning i den retning , og nu stod her en ung pige , som ganske ærligt og tilforladeligt spurgte : var det den gang , de sad fangen ? og det på en måde så ligefrem , som kunne hun ligeså-godt have sagt :  » Var det den gang , de tog eksamen ? « 
Et øjeblik dukkede det sky , lidt mistænksomme udtryk frem i hans øjne igen ; men da hun ved at bemærke det pludselig rakte ham begge sine hænder og med en stemme , der dirrede af bevægelse sagde :  » Tro dog ikke , at den ting et eneste øjeblik forringer dem i mine øjne---------- tværtimod ! «  så følte han sig med det samme fuldstændig sikker på hende , og en følelse af ubegrænset tiltro til hendes ærlige karakter skød varmende igennem ham . 
» Hvorfor skulle de ikke være ligeså god som nogen af os andre ? «  fortsatte hun med sin ivrige lille stemme .  » Deres synd har bragt dem i strid med landets love og er bleven straffet , vore synder er måske meget større , men de har ikke ståt for en borgerlig ret ; — der er kun én , som har set dem og dømt . — — kan de egentlig kaldes ringere for det ? « 

han stod tavs og så på hende , kunne slet . ikke drage sine -øjne bort igen fra dette friske , unge ansigt med det varme , begejstrede udtryk . Han syntes aldrig i sit liv , han havde set noget så kækt . 
» Hvis alle dømte som de «  , sagde han med et bittert suk ,  » så rejste man sig igen ; men verden dømmer ikke som de , og derfor rejser man sig aldrig . « 
» Å jo , jo ! «  — hun våndede sig under det håbløse i hans stemme — og indskød trøstende :  » Hvert slag sætter nyt stål i ens vilje . « 
» Men viljen kues «  , sagde han .  » Den daglige mistro får bugt med den . « 
» Å , andres mistro har ingen magt . « 
» Jo , den har det , at den føder mistro hos en selv . Jeg skal sige dem noget — han trådte nærmere for ligesom at give sine ord mere vægt —  » man rejser sig ikke , når der ikke er nogen , som tror på en . « 
Hun blev slåt af den bitre overbevisnings kraft , som talte gennem hans ord , og det var med en vis usikkerhed , at hun riposterede : 
» Men de — har dog mange , som tror på dem . « 
» Jeg ! «  lo han hånende .  » Jeg har ikke en ! Jo , det har jeg dog . — « 
Hans blik gled ligesom kærtegnende hen over Kais lille skikkelse , som bevægede sig i få skridts afstand fra dem . —  » Han dér tror på mig . Men ------hvor længe vil det vare ? « 
» Og deres hustru ? «  hviskedee hun . Hun ville ikke have sagt det , men spørgsmålet gled over hendes læber alligevel . 


» Min hustru følger mig «  , sagde han med et ejendommeligt eftertryk på ordet følger :  » Hun ville have fulgt mig til skafottet , om det skulle være , men hun tror ikke på mig . Hun har aldrig dåret hverken sig selv eller mig med , at fortiden nogen sinde skulle kunne slettes ud . Hun taler aldrig om , at jeg kan rejse mig igen . Hun ved , at jeg er en mærket mand . «  . — 
» Hun ved , at jeg er en mærket mand ! « 
De ord blev ved at lyde for Ingas øren længe efter , at hun var kommen hjem igen og sad foran kaminen og læste højt for bedstemor Heine . De dansede mellem bogens linjer og gjorde på ganske umotiverede steder hendes stemme så blød , at den gamle forundret så op over brillerne . 
De idang som hammerslag mod hendes hjerte , da hun om natten lå søvnløs og stirrede ud i mørket ; — de listede sig ind i hendes drømme , og de var det første , hun mødte , da hun endelig vågnede om morgenen efter et uroligt blund . 
» Hun ved , at jeg er en mærket mand ! « 
De skar igennem hende som knive og fyldte hende med levende deltagelse og en næsten fortvivlet følelse af egen afmagt . 
» Man rejser sig ikke , når der ikke er nogen som tror på en «  , havde han sagt . 
Men hun troede jo på ham , helt og fuldt og ubetinget . Hvorfor da ikke sige ham det ? Måske kunne han rejse sig igen ved hendes tro — hendes stærke , varme , modige tro ! 
Men for at sige ham det , måtte hun---------ja , 

da måtte hun sige ham mere , end hun selv vidste , mere end hun til dette øjeblik havde tilståt for sig selv . 
Hun gemte ansigtet i sine hænder , som ville hun skjule for sig selv den blussende rødme , der gød sig fra tindingerne helt ned over hendes blottede Hals , og en længsel efter ham greb hende — en længsel så knugende , at hun måtte stønne derved , så intensiv , at hun end ikke et sekund forsøgte på at stå den imod , men kun dukkede hovedet endnu længere ned i sit skød og stønnede :  » Jeg lider-------å , hvor jeg dog lideri «  — 
samme dags morgen sad doktoren inde i sit modtagelsesværelse , som den sidste besøgende lige havde forladt . 
Han lod , som han læste i et medicinsk tidsskrift , men hans blik gik langt ud over bladet , forbi de sejlende fnug af den sidste fine forårs-sne , som med uldagtig blødhed gled gennem luften for straks at smelte , når den nåde jorden , — forbi den første stær , som rystede sine våde vinger på stærekassen i gården , ja selv forbi lille Kai , som med store vandstøvler på stolprede frem og tilbage foran vinduet , pjaskende i alle de vandpytter , han kunne finde . 
Kais røde hue var det eneste , som skinnede gennem den grå ensformighed ; men doktorens blik gik forbi den , gik på afveje , gik uden om den grå ensformighed ind i lyset af et par varme , sorte øjne , som fuldstændig elektriserede ham , og vendte så pludselig om igen og gik indad , gik tilbage til en tid , da Kai slet ikke var til . 

han så sig selv som en fattig student siddende i det lille snevre kvistværelse , han bebode , — og han så hende , som senere blev hans hustru , stående inden for døren , drejende krampagtig på sin forlovelsesring , medens han ganske rolig tog sin af og lagde den på bordet imellem dem . 
Han huskede endnu belysningen , som faldt fra en osende lampe ned over den slidte hestehårs-sofa , han  . sov på om natten , og han huskede det fortvivlede udtryk i hendes ansigt . 
Han vidste i grunden ikke , hvorfra han med dette ansigt foran sig havde fået mod til at sige alt , hvad han i det øjeblik så ærlig følte og længe havde følt . Men han havde sagt det , det vidste han , intet havde han skjult for hende ; — og han havde hele tiden set på ringen , som lå imellem dem mere end på hende . 
Han havde sagt , at den kærlighed , han følte for hende , ikke var nok til at bygge et samliv på , at når man forlovede sig som børn på sytten år , havde man ikke begreb om , hvad man gjorde ; og når det senere gik op for en , at det var et fejltrin , gjorde man bedst i at skilles i tide . 
Men før han vidste et ord af det , havde hun slynget armene om hans Hals og klynget sig fast til ham med brændende hede tårer , riggende som en hund ved hans fod .  » Slip mig ikke ! Giv mig blot et lille stykke af din kærlighed . Jeg er nøjsom , — å , så nøjsom ! « 
Han huskede , at han i det øjeblik havde følt en pludselig lyst til at ryste hende af sig , og at han i det samme havde mistet noget af den agtelse , han skyldte kvinden i hende . 
Næsten instinktmæssig havde hun følt det og 

sluppet ham men et sekund efter lå hun atter om hans Hals .  » Hvis du jager mig bort , dræber jeg mig «  , hviskedee hun , og han havde set på hendes ligblege ansigt , at hun mente hvert ord . 
Hans hjerte var bleven fyldt med medlidenhed , og et øjeblik havde han taget fejl af sine følelser . 
Men så havde han pludselig set på hende med sit alvorlige blik og sagt langsomt :  » Og dersom jeg nu en gang mødte den kvinde , jeg kunne elske , hvad så ? « 
» Så ville jeg kaste mig imellem hende og dig ! «  råbte hun lidenskabelig og knugede sig endnu fastere ind til ham . 
Han havde været tavs i nogle minutter , så var han rykket frem med sin sidste undsætning .  » Jeg har noget at sige dig «  , havde han sagt .  » Når du hører det , vil det blive dig lettere at slippe mig . Jeg er ikke så megen kærlighed værd . 
Jeg har forbrudt mig imod loven og venter endnu på min straf . — når jeg er færdig på hospitalet , går jeg op på politikammeret og melder mig selv . — straffen bliver et par Års tugthus ; — så er jeg en ødelagt mand , som du kan være glad ved , du ikke er bunden til . « 
Han havde ikke kunnet se spor af forandring i hendes ansigt . 
» Jeg har længe tænkt det «  , sagde hun blot . 
Han huskede , hvor denne ro havde afvæbnet ham , og hvordan han havde spurgt næsten ydmygt , hvad hun da havde tænkt at gøre efter dette .  » Vente på dig , til du kommer ud igen «  , lød svaret . 
Så var han overvunden . 
Liun fik lov til at sætte ringen på hans finger 

igen , og alle modstridende følelser kvaltes i den varme taknemmelighedsstrøm , som vældede op i ham . 
Da hun gik , sad han der igen og følte sig ikke gladere , ikke rigere , men ligesom befriet fra et dobbelt tryk , som længe havde hvilet over ham . 
Årene gik . Han kom i fængsel og ud igen ; han nedsatte sig som læge i en udkant af Sjælland og giftede sig endelig fire år efter den aften , da han forgæves havde forsøgt på at komme ud af et forhold , som pinte ham . 
Endnu i dette øjeblik følte han den levende uro , som havde grebet ham i dagene før brylluppet ; og han vidste , at han ikke havde skjult den for hende . Med tusende små hentydninger havde han forsøgt at lægge hende ord på tungen , som kunne føre til en forklaring imellem dem ; men hun havde ikke villet forstå ham , — og han kunne ikke tale ; han følte sig æresbunden af hendes årelange , udholdende venten . 
Men han huskede tydeligt , at den angst , som i de dage havde grebet ham , drejede sig særlig om det ene punkt :  » Dersom jeg en gang senere hen i livet mødte den kvinde , jeg virkelig kunne elske ? «  for at han kunne elske helt og fuldt , det følte han med intensiv styrke , at han havde evne til at optage i sig en kærlighed som , når den først blev sig bevidst , kunne bryde alle skranker , det kendte han på bunden af sin stærkt lidenskabelige natur . Men — en virkelig kærlighed den kom de færreste vel til at føle , og hvorfor skulle det så netop træffe ham — ? 
Siden havde han også glemt angsten derfor . Han havde kastet sig over sit arbejde med en 

underlig nervøs , febrilsk Iver , som ikke levnede ham nogen' tid til husligt samliv . 
Og rollerne byttedes . 
En tid blev det hende , som uden nogen sinde at røbe det , gik med denne nagende angst i sig for noget fjendtligt , som truede . I de første år af deres ægteskab greb hun ofte sig selv i at betragte hver fremmed kvinde , hun så , med ængstelig forskende blikke , for bag efter at lade sine øjne vandre sky og ligesom spørgende hen til ham — : om det måske skulle lykkes denne kvinde at tænde i hans blik den ild , som hun vidste var der , ligeså sikkert som hun vidste , at hun ikke havde evne til at lokke den frem . 
Det var utryg grund at bygge på . Hun følte det og led i stilhed . 
Men han gav hende ingen grund til skinsyge den gang . Og efterhånden faldt også hun til ro . 
Der vågnede endogså , da hun følte , at hun skulle være moder , et svagt håb i hende om , at barnet skulle lære ham at elske hende . 
Han mærkede , at hun blev mindre forceret i sit væsen over for ham og mere naturlig i sit væsen over for andre . 
Så kom Kai til verden en dag , da alle æbletræerne stod i blomst , og med ham faldt solen ind i hjemmet . 
Doktoren stod hver dag og badede hans lille tykke krop , som sprællede blød og hvid under vandet ; og når drengen skreg vildest , lo doktoren højest . — men det var ikke hende , han i sådanne øjeblikke gav sit hjerte til . Det var drengen , som blev herre i hans tanker ; det var i leg med ham , at han fandt sin bedste glæde . 

og så skete det , som naturen i reglen væbner imod : moderen blev skinsyg på sit eget barn ! 
Lå drengen ikke dér i vuggen og stjal fra hende den sidste rest af hans kærlighed ? Viste han hende ikke endnu større ligegyldighed end før , nu da han havde et væsen , han kunne elske ? Og blev hun ikke den , som bestandig måtte stå udenfor  ? 
Rigtignok vendte barnet sig instinktmæssig til hende . Det var imod hende , han første gang strakte sine buttede arme , men det var doktoren , som tog ham op . Hun gjorde intet forsøg på at vinde den plads , som så let kunne have været hendes . 
Hun blev kold og indesluttet . Den faldt over hjemmet , den underlig døde ro , som nu prægede det . — han følte sig ofte skyldig overfor hende , men alligevel kunne han ikke gå hende i møde : hun havde givet for meget af sig selv bort straks ; der var ikke den side af hende , han mere ønskede at vinde . 
Og den døde ro blev liggende over huset , kun af og til afbrudt af Kais lystige pludren . 
Men selv han fik snart en fornemmelse af , hvor der kunne støjes , og hvor der måtte fares med lempe . Medens han var voldsom og stormende i sine kærtegn over for faderen , var han sky og forsigtig lige over for moderen ; medens han sang og skrålede i vilden sky inde hos doktoren , var han artig og stilfærdig inde i dagligstuen ; — og ved middagsbordet sad han tavs og alvorlig på sin lille stol imellem dem og lod sine små kloge øjne vandre langsomt og ligesom undersøgende fra den ene til den anden ; — men undertiden 

listede han sin lille hånd ind i doktorens og sukkede ret af hjærtens lyst , som fyldt af en dunkel anelse om noget , der ikke var , som det burde være ; og da blev de begge to underlig forlegne . — 
doktoren for op fra sin stol og stødte vinduet op ud til gården . 
Han trængte til frisk luft . 
Kais røde toplue skinnede frem imellem to brændestakke , som stod uden for indkørselen , og fenris’s buskede hale viftede frem og tilbage foran den . 
Han fløjtede , og de to kom straks springende . 
Fenris plantede begge sine store forpoter i vinduskarmen , og Kai gjorde et mislykket forsøg på at entre op ad muren , men fik overbalance og trimlede på maven ned igen . 
Over doktorens forpinte ansigt gled et næsten barnligt udtryk , medens han bøjede sig så langt ud af vinduet , som det var ham muligt og med et muntert :  » Hejdal «  fik tag i Kais ene hånd , der var så våd og snavset , som nogen københavnsk gadedreng kunne ønske sig det . 
» Vejret er nok ikke til kolbøtter i dag «  , sagde han lunt og løftede drengen op til sig i karmen . 
» Pyt med det ! «  trøstede han , da Kai ligesom undskyldende tørrede hænderne af i sine bukser .  » Lad du de labber være ; dem skal vi nok få rene igen . Nu vil vi lege ! « 
Og doktoren agerede røver og bandt Kai fast til vinduskarmen , og Kai hvinede og klappede 

henrykt i sine små sorte hænder , og Fenris bjæffede af fornøjelse . 
Selv den store sorte hane , som stod på ét ben ude i gården , galede , som det gjaldt livet . 
Så lød der hestetrav ude på vejen , og en vogn rullede ind i gården . 
Det var Inga nled ponyen . 
Hun hilste muntert med pisken , idet hun kom forbi vinduet . 
» Er der nogen , som vil med ud på en kjøre-tur ? «  sagde hun . 
Og Kai sparkede med benene af Iver for at komme ned — han havde næppe fået sine små ben til jorden igen , før han var henne ved vognen — Fenris gjorde store , fjantede Spring op i luften i forventning om en god løbetur , men doktoren lukkede vinduet fast i og bestemte sig til at blive i sit værelse ; og et minut efter stod han alligevel ved siden af vognen og gav Inga hånden . 
Men fra det øjeblik vidste han også , at nu var det kommen , som han i ni år havde frygtet for og dog ubevidst længtes efter : han havde mødt den kvinde , han kunne elske ! 
Og som en flod , der længe har været dæmmet op , pludselig styrter afsted med et vandfalds brusen , sådan vældede følelsens mægtige strøm op i ham , som han stod der ved vogntrinet uden at sige et ord og ligesom snappede efter vejret . 
Han mærkede ikke Fenris , som i kådhed sprang op ad ham og plettede hans frakke ; han mærkede ikke Kai , som utålmodig rykkede ham i ærmet ; han mærkede ikke en gang det lille sæt , det gav i Inga , da hun så på ham . 

han stod og så smilende hen for sig som et menneske , der lige er vågnet og gav plads for det strømmende liv i sit indre , — lukkede op , lukkede vidt op for den store solbølge : 
» Den , som kommer med den vældende vår , når al ting løves og udspring når ! 
Den , som kommer med det syngende liv , når gæslinger gulnes og kysses bag siv ! Den , som kommer med den kvidrende fugl , når reder bygges bag bladeskjul ! 
Den , som kommer med det strømmende liv , når jord og himmel fæster sig viv ! 
Den , som kun et menneskehjerte forstår : kjærlighedes evige , vidunderlige vår ! — — 
i dagligstuen på Klitholm sad den gamle etatsrådinde og så over brillerne opmærksomt hen på Inga , som stod i overtøj , færdig til at køre ud og kun i sidste øjeblik vandede krokuserne i vinduet . 
Det hørte ikke til sjældenhederne mere , at hun om formiddagen  » travede den sorte «  ; og hun , som før havde gjort sig en samvittighed af at forlade bedstemor Heine en halv times tid af dagen , blev nu ofte flere timer borte . 
Bedstemor Heine sagde ingen ting . Hun skød kun brillerne længere ned og så forskende på Inga , når hun bøjede sig ned for at kysse hende til farvel . Men hun spurgte aldrig . Kun en eneste gang sagde hun :  » Mon doktorfruen nu også synes om , at du kører så meget ud med drengen ? « 
Men Inga svarede blot :  » Hvorfor skulle hun 

ikke synes om det ? «  og nikkede hurtig farvel . Så blev der ikke talt mere om den ting . 
Men køreturene blev hyppigere og hyppigere . Næsten daglig holdt den lille ponyvogn uden for doktorboligen , og Kai fløj op i sædet ved siden af Inga . Ikke sjælden fulgte doktoren med , og da blev den ene time til tre . Så sad de sammen i klitterne og talte dæmpet med hinanden , medens vestervovvov skød sin brænding op foran dem , og Kai samlede stene i sandet . 
Fruen undskyldte sig altid , når hun opfordredes til at tage med . 
Hun lod , som hun ikke mærkede , når ponyen travede ind i gården , og doktoren med et sæt var ved vinduet . Hun stod ganske rolig i døren og så dem køre bort ; men når vognen var udenfor synsvidde , kunne der komme et angstfuldt udtryk i hendes øjne , og det var et øjeblik , som om hun ikke kunne få vejret . 
Så lukkede hun døren og gik langsomt ind i stuen igen .  » Det måtte jo komme «  , kunne hun sige halvhøjt og ligesom tonløst .  » Jeg vidste jo , at det måtte komme en gang . « 
Og mekanisk tog hun sit sytøj ; mekanisk syde hun sting på sting og gennemgik for tusende gang sit livs tungeste timer . 
Hun havde jo tryglet sig ind i ægteskabet med ham , havde tiltrodset sig ham , tilkøbt sig ham , uden at tænke på følgerne . Han havde ærlig advaret hende , men på det punkt havde hun været ubøjelig og villet eje ham for enhver pris . 
» Hvis jeg en gang møder den kvinde , jeg kunne elske — hvad så ? «  havde han sagt til 

hende , og i sit overmod havde hun svaret :  » Så vil jeg kaste mig imellem hende og dig ! « 
Hun smilede bittert . Hun tænkte ikke et øjeblik på at kaste sig imellem nu ; hun følte instinktmæssig , at den kvinde der ude i klitterne , hun havde overtaget , fordi — ja , simpelt hen , fordi hun var den , han kunne elske . 
Og hun kneb læberne sammen , for at den knugende ensomhedsfølelse , som faldt over hende , ikke skulle tvinge gråden frem ; hun gik på akkord med sit sidste og mindste krav til hans kærlighed ; hun dyssede sin forpinte sjæl til ro med et selvforsvar , hun ikke mere troede på , og hendes væsen blev koldere , mere indesluttet end nogen sinde før . 
Han lagde ikke mærke til det . Hans længe tilbagetrængte , stærke natur havde kun rum for den ene , altbeherskende følelse , som nu fyldte den ; — denne lidt tunge , på én gang lidenskabelige og alvorlige natur , som hidtil kun havde haft øje for livets skyggesider , åbnede sig pludselig med barnets inderlighed for den sjæl , som forstod den , og der var på dette tidspunkt ingen tanke i ham om at dæmme op for det væld af lys og varme , kærligheden havde kaldt frem hos ham . 
» Det er underligt «  , sagde han til hende , medens de gik op og ned mellem klitterne ,  » siden jeg lærte dem at kende , er hvert eneste åndedrag i mig som en lovsang for livet . « 
Og lidt efter vedblev han :  » De er det første menneske , jeg har kendt , som aldrig har mødt mig med en skygge af tvivl , som aldrig har ladet mig føle , at der er en plet på min ære . « 


hun lo kort og friskt .  » Er den borgerlige ære måske af finere stof end den rent menneskelige ? «  sagde hun .  » Og på den tænker jeg , vi har alle sammen plet . « 
Han standsede foran hende .  » Ja de har nu deres egen moral «  , sagde han med et taknemmeligt blik .  » Jeg ved godt , at den ikke kan stå for verdens dom , men de skulle blot vide , hvor den gør mig godt alligevel ! — bare det , at de selv tror så urokkelig på den ! « 
Hun så blot på ham og svarede :  » Der er pletter , som berører karakteren ; men jeg tror , deres er ren . « 
» Hvorfor tror de det ? « 
» Jeg kan se det på deres øjne . « 
» Øjne bedrager . « 
» Ikke mig ! « 
Hun sagde det så frejdigt , at han ligesom studsede ved det . 
Men lidt efter begyndte han igen , ligesom trængende til en ny forsikring fra hendes side :  » Hvorfor spørger de mig ikke om noget ? « 
» Jeg behøver det ikke . « 
Han tav et øjeblik , så sagde han pludselig , idet han så hende lige ind i øjnene :  » Jeg vil fortælle dem min historie . « 
Hun nikkede — næsten som var det noget selvfølgeligt ; og han begyndte langsomt , i korte sætninger , idet han under fortællingen flere gange trykkede sin bulede filthat ned i panden : 
» Jeg har altid haft en natur , som æggedes af modstand . Hvad jeg ville , det ville jeg , fra jeg var så stor , at jeg lige kunne flytte benene . Til jeg var fjorten år , ville jeg kun leve fuglenes 


liv i mark og i skov , men fra jeg en gang så et menneske komme ulykkelig af dage — og dø af mangel  .på hurtig hjælp — ville jeg kun være læge . 
Jeg var min fars eneste søn , men jeg havde fem søstre ; og når en stor familie skal leve af en lille bondegård , bliver der ikke noget tilovers . 
Gården lå i en af Sjællands frodigste egne , men det sagdes almindelig , at den blev styret slet . Min far var ingen praktisk mand , og det gik år for år tilbage for ham . Alligevel fik han mig ved hjælp af et lån i kost hos en isenkræmmer i København , og skolegangen begyndte . 
Jeg blev tidlig student , fik iste karakter og tog året efter filosofikum . 
Men da jeg denne sommer kom hjem i ferien , var det mig påfaldende , så forfalden gården så ud . Arbejdskraften var indskrænket til det mindst mulige ; søstrene gjorde al pigegjærning selv . Hele familien så underlig forpint og forgræmmet ud , og jeg fik snart grunden at vide . 
Gården var så forgældet , at min fader om et Års tid ville være nødt til at gå fra den . 
» Jeg har mest ondt af det for din skyld «  , sagde han ,  » for nu må du jo opgive læsningen og se til at fortjene noget selv . « 
» Jeg kan ikke opgive den «  , svarede jeg .  » Jeg vil være læge . « 
» Ja så - må du skaffe pengene selv «  , sagde far og vendte mig ryggen . 
Jeg spurgte , om det slet ikke var muligt at redde gården , og jeg husker endnu det bitre smil , hvormed han svarede : »  jo , hvis den brændte ned til grunden . Den er godt assureret . Men 

Vorherre er nok ikke så nådig at sende et lyn her ned , skønt det tordner hver anden dag . « 
Efter den samtale gik jeg ud i haven . Jeg trængte til at få luft . 
Mor sad under en hyldebusk og græd , så det sved mig i hjertet ; og alt , hvad hun sagde , endte med fattiggården ; hun kom altid tilbage til den .  » Dér ender vi «  , sagde hun . 
Længere henne mødte jeg to af mine søstre .  » Ja vi må jo tage ud at tjene «  , sagde de og nikkede sørgmodigt til hinanden . 
Det var ikke til at holde ud at se på ! 
Og så var der min egen fortvivlelse . Komme halvvejen og så ikke mere ! Blive standset af en ubønhørlig skæbne midt i det alt sammen ! — Havde jeg villet før , nu ville jeg dobbelt . 
I dette øjeblik slog forbrydertanken ned i mig— ! « 
Han tav et øjeblik og tog efter vejret ; så fortsatte han på samme måde : 
» Jeg ville selv tænde lynet . Men først måtte jeg være sikker på , at hverken mennesker eller dyr kom til skade . Jeg har aldrig kunnet gøre dyr fortræd . Der var noget vildt i min natur , da jeg var dreng , men rå var jeg ikke . Så benyttede jeg en dag midt i rughøsten , da både mor og mine søstre var i Marken med mad til høstfolkene , og jeg selv havde sagt , at jeg ville gå til skovs og tage hunden med . 
Alt kvæg var på Marken ; selv høns og ænder havde fjærnet sig fra gården . Af levende væsner var der kun katten og duerne tilbage . Katten bar jeg ned i et bræddeskur , som stod på toften , men duerne kunne jeg ikke redde . De fleste af dem havde æg eller unger og lod sig ikke lokke 

fra rederne . Jeg glemmer aldrig , hvordan jeg så dem med deres blanke , hvide vinger flyve lige ind i flammerne og falde forbrændte til jorden ! 
De duer blev ved at pine mig længe  efter . Mange gange , når jeg lå på briksen i min celle , syntes jeg , jeg hørte lyden af deres angstfulde flagren og suset af deres blodige , forbrændte vinger . Selv nu kan jeg fare sammen , når en due flyver mig forbi og minder mig om dem , jeg pinte . « 
Han standsede et øjeblik for at tørre sveden af sin pande , men han så ikke op og bemærkede ikke de varme tårer , som piblede frem under hendes øjenlåg . 
Han vedblev i en træt tone :  » Lynet ramte godt . Gården brændte ned til grunden , og assurancesummen reddede os . Ingen fattede mistanke til mig undtagen far . Han spurgte mig aldrig , men i hans øjne mødte jeg for første gang den hånende mistillid , som jeg siden skulle møde i alle andres . 
Jeg husker , at det blik forfulgte mig bestandig : jeg kunne se det i en forbigåendes øjne ; det kunne stirre frem fra bladene i mine kollegiehefter , og pludselig syntes jeg også , jeg så det i professorens øjne , når han sad og holdt forelæsninger . 
En dag fandt jeg det på hospitalet hos en syg , jeg skulle undersøge ; og da forstod jeg , at mit nervesystem var på vejen til at blive ødelagt af den tyngende skyldbyrde , jeg bar på , og som endnu ikke var sonet . Jeg manglede ikke mod til at begå en forbrydelse , men jeg manglede det , som Ibsen kalder for  » robust samvittighed «  . 

» Ja heldigvis ! Ellers var de ikke den , de er ! «  udbrød Inga , og der var en så umiddelbar varme i udbruddet , at han for første gang så op — ligesom overrasket . 
Han mødte et par levende , deltagende øjne med våde vipper ; og det varede lidt , inden han kunne fortsætte . 
» Fra den dag vidste jeg , at jeg ville angive mig selv , men ikke før jeg havde nåt det mål , som jeg havde betalt en så uhyggelig høj pris for — ikke før hospitalsåret lå bag ved mig . 
Samme dag jeg forlod hospitalet , gik jeg op i retten og meldte mig som brandstifter . 
Jeg fik min dom og foretrak at afsone den i cellefængsel for hurtigere at blive fri mand igen .  » Men fri mand ! «  — han lo kort og bittert  » fri mand bliver jeg aldrig mere ! Det var en illusion dette med friheden , som man sad i fængselet og drømte om . Et straffet menneske får aldrig sin frihed . For den , loven har ramt , er der ingen skånsel . Man har ikke andet tilovers for ham end lidt medlidenhed , blandet med mistro . Samfundets dom er den , som aldrig frifinder , — den er som en eneste skærende , himmelråbende uretfærdighed , der støder individerne ned til jorden og dræber dem ved langsom gift — en gift af mistro ! 
Å , hvis de vidste , hvad der går igennem sådan et stakkels menneskes sjæl , når han forlader sit fængsel ! Hvis de vidste , hvor hver nerve i ham dirrer mod det varme , pulserende liv der ude ! — og så møder han kun kulde ! Hvis de vidste , hvor han er afhængig af sine medmenneskers agtelse for at bevare sin egen ! Og 

så slår menneskene den ihjel , river hans fremtidsplaner om som korthuse ! En  » straffet «  mand bringer det aldrig til noget her i verden . Han kan hutle sig gennem tilværelsen , eller søge at bringe sig selv i forglemmelse , men han når aldrig langt frem i livet — han er knækket . Og det er samfundets skyld ! dette ubarmhjærtige samfund , som tåler alle forbrydelser , der kun ikke begås imod det , som kæler for de sædelige brandstiftere og de fine tyve , men ejer ikke tilgivelse for de synder , som kommer i strid med loven ! « 
Han standsede og tog vejret dybt . Hun så de blå årer i hans sammenknyttede hænder . Det var ligesom hele hans lidelseshistorie stod skrevet i disse hænder , når han klemte dem sammen , så det knækkede i fingrene , og knoerne skinnede hvide . 
Så åbent havde han aldrig talt til nogen før ; men han vidste jo også , at hun forstod ham . Han følte instinktmæssig , hvorledes hans egne tanker var som talt ud af hendes , og han forstod , at når hun rakte ham begge sine små varme hænder uden at sige et ord , så var det , fordi hun i dette øjeblik ikke kunne finde andet udtryk for sine følelser . 
» Hvorfor mødte jeg ikke dem den gang ? «  sagde han , og stemmen dirrede af undertrykt bevægelse .  » De havde ikke mistrot mig . « 
» Nej «  , sagde hun , og det hede , sydlandske blod skød op i hendes kinder ,  » nej , jeg havde æret og agtet dem , fordi de ærlig tog deres straf , ligesom jeg ærer dem for det i dette øjeblik og vil gøre det hele mit liv ! « 

til svar tog han blot hendes hænder og kyssede dem . Det skete ganske uvilkårligt ; men der var noget i den heftige måde , han gjorde det på , som røbede hans indestængte følelser , mere end mange ord havde kunnet . 
Og de blev tavse begge . 
Kai kom hen til dem med en stor muslingeskal , han havde fundet , og doktoren lagde sig på knæ i marehalmen for bedre at kunne beundre den . 
Det forpinte udtryk , som havde hvilet over hans ansigt i den sidste halve time , tabte sig efterhånden . 
Han drog drengen ind til sig og så ham længe ind i øjnene .  » Søde små øjne ! «  sagde han pludselig og kyssede dem varmt ,  » allerkæreste , velsignede små øjne ! « 
Og han vendte sig til Inga . 
» Hvor det er besynderligt «  , sagde han ,  » at man kan finde det i to barneøjne , som et langt livs visdom ikke kan nå — ! « 
Men Kai holdt ikke af at stå stille . Han slyngede armene om sin fars Hals og rev sig så løs med et energisk lille rvk .  » Mig vil finde en muslingeskal til mor ! «  sagde han og løb ivrig og forpustet ned til havbredden igen . 
De to der oppe i klitterne så ikke på hinanden . Der var noget i drengens ord , som gjorde dem til skamme . De følte på en gang , at han havde husket en , de begge havde glemt , og denne ene kastede pludselig sin skygge ind imellem dem . 
Det var måske under følelsen af , at der var en uret , som skulle gøres god igen , at Inga lidt efter sagde : 

» Der er dog en , som deler byrden med dem . «   » Hvem ? «  spurgte han lidt skarpt . 
» Deres hustru . « 
» Min hustru og jeg taler aldrig sammen om den tid «  , svarede han kort .  » Vi undgår alt , hvad der kan lede tanken hen på den . Og jeg kan godt forstå det — set fra hendes standpunkt . Det er bedst at tie det ihjel . Sin skam må man helst begrave . « 
Inga svarede ikke . Hun følte sig ilde berørt af den kolde tone , hvori han talte , og hun ærgrede sig over , at hun havde berørt deres forhold . Men straks efter tilføjede han , ligesom undskyldende : 
» Jeg mente ikke at kaste nogen skygge på min hustru . Hun liar holdt ærlig ud med mig ; men hun har ikke kunnet skjule , at hun følte skammen ; og hvad jeg har trængt til gennem alle disse år er netop et menneskes tillid og frejdige tro , et menneske , for hvem der ingen plet klæbede ved mig , hvis kærlighed var stærk nok til at slette alt det forbigangne ud og kaste det bag sin ryg i havet ! Men — jeg har intet at kræve , hverken nu eller den gang . « 
Det store buldoghoved dukkede helt ned imellem de brede skuldre , og stemmen blev pludselig så blød som et barns . 
Inga så et øjeblik ned på ham , som han sad der foran hende i klitterne og borede spidsen af sin stok dybt ned i flyvesandet ; så vendte hun ham med et sæt ryggen .  » Jeg ser blot efter Kai «  , sagde hun , idet hun fjernede sig ; men hun følte godt , at det kun var en hurtig greben undskyldning ; hun vidste , at var hun bleven stående blot et minut til , så havde hun måttet slynge armene 


om hans Hals og viljeløs givet alt , hvad hendes varme , overstrømmende hjerte gemte af rig forståelse og inderlig deltagelse for denne prøvede mand , som hun elskede — elskede med hele sin unge sjæls glødende , ubeherskede kærlighed ! 
Han fulgte hende med øjnene , medens hun langsomt fjernede sig — ikke som ellers : hurtig og let , men tøvende og ligesom runebunden . 
Hun standsede ikke , kun et par gange drejede hun uvilkårlig hovedet om i den retning , hvor han sad . Og pludselig forstod han , hvorfor hun var gået ! 
Han rørte sig ikke , slap hende ikke med øjnene , men blev siddende åndeløs — ubevægelig , — som frygtede han for med en eneste bevægelse at forstyrre dette øjebliks uendelige lykke . 
Og vinden viftede i marehalmen ved hans fod ; solen legede springdans i brændingen , tindrede og funklede i en perleregn af gnistrende skum , varmede og lyste på store , smaragdgrønne bølger . 
Der fløj en hedelærke op ved siden af ham og kvidrede over hans hoved . Flan hørte , hvor den steg og steg — og sang bestandig , tav et øjeblik og kom så igen med et væld af jublende triller , — lysende , lokkende ! Og han smilte op imod den , lykkelig forstående , men han så ikke efter den : hans øjne fulgte en spinkel kvindeskikkelse , som tegnede sig fin og let , men dog så fast imod havets lysende hvide —----------- 
fin og hensynsfuld , næsten fornem i sin selvbeherskelse , med skikkelsen endnu rank og rørig ’ o o 

trods de firsindstyve år , med to blanke , hvide krøller ved tindingerne , der hvor håret stak frem under kniplingskappen — og bag ved brillerne med den brune skildpaddes indfatning to brune øjne , så levende og kloge , så varme og klare som i de første ungdomsdage . Sådan var bedstemor Heine ! — livet havde sat sine spor i hendes træk , og sorg havde draget de dybe , vemodige furer omkring munden , men i hver eneste linje af dette fine gamle ansigt herskede den mest fuldendte harmoni . Det var i det hele harmonien , som særlig karakteriserede hende . Bedstemor Heine var i sin fornemme selvbeherskelse , sin ærlige hjærtensgodhed og stilfærdige selvopdragelse en fuldtud harmonisk skikkelse . 
Hun sad foran sit store egetræsskrivebord og gennemgik nogle papirer . 
Majsolen faldt i lange , lige stråler ned over hendes hvide kappebånd og varmede den rynkede hånd , som langsomt førte pennen . 
Forvalteren havde lige været der med et par andragender , som trængte til underskrift , og hun skrev sit navn med rystende hånd , af og til afbrudt af en tør , skarp hoste . Bedstemor plein e hostede meget i den sidste tid . 
Da hun var færdig , lagde hun pennen til side , så et øjeblik op over brillerne og sukkede dybt . Hvad skulle der blive af gården , når hun gik bort ? Ingen af heinerne havde jo nogen sinde brudt sig om landvæsenet eller forstår sig på bedriften . De var urolige hoveder , som altid havde haft andre interesser end dem , der lå lige for — zigeunernaturer , som ikke lod sig binde . 
Både hendes mand og hendes svigerfader havde 

været således , og hendes søn med . Ganske vist overtog han for et skins skyld gårdens bestyrelse efter først at have taget juridisk embeds-examen , men iøvrigt tilbragte han sin meste tid med at spille violoncel , overladende den egentlige drift af gården til hende . Og pludselig rejste han til København , hvor han søgte og modtog en ansættelse i ministeriet . Han skrev hjem til hende , at han ikke kunne udholde at leve på Klitholm , hvor han aldrig kunne høre musik . Desuden vidste han jo , at gården var i gode hænder hos hende . 
Den dag , det brev kom , blev bedstemor Heine for alvor vred , og det svar , hun sendte , havde både næb og klør ; men han kom alligevel ikke tilbage . 
Han giftede sig året efter med en ung pianistinde , som døde , da Inga blev født . Så tog han barnet og rejste med det over til Klitholm . 
Bedstemor Heine blev helt beklemt om hjertet ved at se , hvor forgræmmet han så ud .  » Vil du være mor for barnet , som du var det for mig ? «  sagde han .  » Jeg ved godt , at jeg ikke fortjener det ; men her kan jeg ikke blive . Jeg har ikke ro noget sted . Jeg vil rejse sydpå et år ; så kommer jeg tilbage og henter hende . « 
Men han kom ikke tilbage . Han døde af malaria nede i rom , og bedstemor Heine sad tilbage med et hjælpeløst lille barn og en forgældet gammel gård , hvis vedbendrankede mure hældede ligesom lyttende ud mod klitterne , bag ved hvis sandbjærge vestervovvov brølede i lange , kolde nætter . 
Men den gang var hun endnu rask og rørig , 


og hun gav ikke fortabt , men arbejdede med utrættelig Iver . 
Hun havde altid forstår at vælge sine folk . Med en klar iagttagelsesevne forbandt hun et skarpt blik for al'praktisk dygtighed og vidste at tage gode kræfter i sin tjeneste . Hendes folkehold var mønsterværdigt , og hendes forvaltere pålidelige mænd . Gården voksede i velstand , og Inga voksede med den . Hun var bedstemor Heines fryd og lykke , det , som egentlig gav livet indhold for hende . 
Til sin store glæde opdagede hun , at hendes egen virkelyst og udprægede energi på en måde gik i arv til Inga — kun mere på det tteoretiske end på det praktiske område . 
Om det nu var , fordi hun hver dag havde siddet ved barnets vugge og med sine klare , brune øjne ligesom elektriceret sin egen sjæls kraft ind i det , eller om den lille pianistinde , som hun aldrig havde kendt , muligvis havde besiddet lidt af den viljestyrke , heinerne var så totalt blottede for , fik hun aldrig rigtig klarhed over ; men hun var ikke utilbøjelig til at mene , at den ene sjæl magnetisk kan påvirke den anden i en ligefrem overføring af åndelig kraft . 
Da Inga voksede til , mærkede hun imidlertid snart , at der trods ligheden' var en forskel tilstede : — for det første det sydlandske temperament , og for det andet de demokratiske tendenser ; men hun trøstede sig med , at de sidste måske ville udvikle den praktiske side af karakteren . 
Der var en tid , da hun for alvor tænkte på at sætte Inga ind i gårdens drift og lade dens bestyrelse gå over til hende , men så kom den 

ulykkelige studentergalskab i vejen , og hvad der var endnu værre : kunstnertrangen dukkede op i hende . 
Fra den tid opgav bedstemor Heine hende som forvalteræmne , og det var intet under , at hun sukkede ved tanken om sin kære gamle gårds skæbne , når hun selv om kort tid havde lukket sine øjne . 
Men der var tillige noget andet , som foruroligede hende . Det var den forandring , der i den senere tid var foregåt med Inga . Der var altid uro over hende , og hun var ikke et øjeblik ledig ; men aldrig åbnede hun døren til sit arbejdsværelse , aldrig koncentrerede hun som før sin energi på et bestemt punkt , hun kastede sig kun med utrættelig virkelyst over alt , hvad hun så . 
Snart var hun nede i køkkenet , ivrig tagende hånd med i alt , hvad der forefaldt , — snart stod hun i stalden og striglede den sorte , som gjaldt det livet at få dens brede , blanke ryg til at skinne i solen , — og snart slæbte hun alle sine potteplanter ud i haven for at give dem frisk jord . Tit sang hun højt og brød så pludselig af , som om gråden sad hende i halsen . Undertiden stod hun ved vinduet , som om hun ventede nogen ; og midt under højtlæsningen om aftenen kunne hendes udtryk blive helt fraværende , og hendes stemmeklang pludselig forandres . 
Hvad var der i vejen med hende ? 
Bedstemor Heine havde anet det for længe siden , men hun ville ikke tilstå det for sig selv . 
Hun tog en mundfuld vand af det glas , som 

stod foran hende , og fik så et hosteanfald , som straks kaldte Inga til . 
» Å bedste ! Bedste ! Hvad er nu det for et anfald ! «  udbrød hun angst .  » Du sidder også alt for nær ved vinduet og får træk . Kom ! lad mig hjælpe dig . « 
Hun fik hende hurtig til sæde i lænestolen og pakkede hende omhyggelig ind i puder og tæpper . Så satte hun sig på armen af stolen og lagde sin kind op til den gamles . 
» Du må ikke hoste sådan «  , kælede hun ,  » det gør mig så bange . « 
Bedstemor Heine smilede vemodigt .  » Husk på , jeg er gammel «  , sagde hun .  » Du må vænne dig til tanken om , at du skal undvære mig . « 
» Å , ti stille ! «  der var et så angstfuldt udtryk i Ingas øjne , at den gamle kun kunne svare med et Kys ; men lidt efter sagde hun igen ligesom med anstrengelse : 
» Barn ! Hvad vil du gøre med gården , når jeg dør ? « 
Det gav et sæt i Inga .  » Det ved jeg ikke «  , sagde hun , men slog straks om i en munter tone .  » Jeg vil slet ikke tænke på noget så sørgeligt . Nu vil jeg kun tænke på , at det er forår , og fuglene synger , og lyset varmer , og bedstemor Heine skal ud i haven og sole sig ! « 
Atter lagde hun sin varme kind op til den gamles ; men bedstemor Heine rystede på hovedet : det lignede ikke Inga at gå uden om . 
» Du modellerer aldrig mere «  , sagde hun lidt efter , ligesom forfølgende en bestemt tankegang ,  » hvoraf kommer det ? « 
» Jeg tænker , det kommer af , at jeg er så glad —  « 

hun talte dæmpet og uden at se op . —  » Jeg forstår det ikke rigtig selv , men jeg har mærket det før , skønt ikke så stærkt som nu : at jeg trænger ikke til kunsten , når jeg er glad . — jeg tror , at al kunst er til for sorgens skyld , glæden behøver den ikke . « 
Bedstemor Heine var lige ved at sige noget , men o o o ' 
hun kunne ikke . Der var det i stemmeklangen , som afvæbnede hende . 
Hun tav og tog sig en ny hostetur . 
» Ja , dersom doktoren ikke kommer i aften , så sender jeg bud efter ham «  , sagde Inga bestemt . 
» Må jeg bare være fri . Jeg er vant til at kurere mig selv og forstår det langt bedre end nogen doktor . « 
» Men kan du da ikke høre , hvor den hoste tager til ? «  —  » Å passiar ! « 
» Ja , ja , noget må der nu gøres . Men doktoren kommer også nok . Jeg har det på følelsen . « 
» Har du måske inviteret ham ? « 
» Jeg sagde til fruen i går , — som du bad om , — at de var velkomne en aften . « 
» Og du tror , de kommer straks ? « 
» De omgås jo ingen andre . «  —  » De trænger til at se folk , mener du ? « 
» Ja , jeg tror , de trænger til det ; «  —  » Hin ! « 
Bedstemor Heine tog fat på sit strikketøj , og Inga samlede de underskrevne papirer . 
» De skal vel over til forvalteren ? «  —  » Ja . «  —  » Jeg skal straks sende dem over . «  —  » Du skulle bringe dem selv . Jeg tror ikke , du har talt ti ord med forvalteren i de sidste fjorten dage , og han er dog sådan en net ung mand . « 

» Ja , han gør så vist ingen sjæl fortræd «  , lød det lakoniske svar . 
» Du behøver- slet ikke at tale så overlegent om ham «  , for den gamle etatsrådinde op med uvant heftighed .  » Han er et ualmindelig dygtigt menneske , som selv en kræsen kvinde kunne være tjent med . « 
» Nej , hør nu , bedstemor Heine ! «  brast Inga ud med en munter latter .  » Du har da ikke tænkt på , at lave et parti af os to ? « 
» Jeg ved såmænd ikke , hvad jeg har tænkt på «  , svarede den gamle ærgerlig .  » Du bryder dig naturligvis ikke om ham ; men «  — tonen blev stilfærdig og rolig som ellers —  » men jeg tror , det havde været godt for dig — nu , om du havde gjort det . « 
Inga blev rød . Det var første gang , bedstemor Heine røbede , at hun havde haft sine egne tanker ved det , som aldrig berørtes imellem dem ; og hun stod et øjeblik rådvild . Så tog hun papirerne op fra skrivebordet og gik sagte ud af stuen . 
Fem minutter efter kom hun tilbage og satte sig på sin sædvanlige plads ved vinduet .  » Skal jeg læse for dig ? «  sagde hun bortvendt . 
» Tak — måske senere . Hvad er klokken nu ? « 
» Næsten syv . « 
Der var en stund fuldkommen tavshed i værelset . Man hørte kun den klirrende lyd af bedstemor Heines strikkepinde og de høje , regelmæssige pendulslag af det gamle bornholmske stueuhr . 
Så rykkede Inga pludselig sin stol bort fra vinduet , og blodet for atter op i hendes kinder . 
Den gamle frue så opmærksomt på hende .  » Kommer de ? «  sagde hun . 

» Hvem ? «  —  » Dem du venter . «  — 
» Bedstemor Heine ! «  Inga for op som stukket af en bi , men så svarede hun i en næsten trodsig tone , idet hun med vilje stillede sig lige foran vinduet :  » Ja , dér kommer de — begge to ! Nu går de op ad stentrappen . — og nu åbner de døren til forstuen — kan du høre ! Nu tager de tøjet af i entreen , og doktoren sætter sin stok fra sig ved væggen ind til dagligstuen . — nu går de gennem hjørneværelset , — og nu er de lige ved døren ! Ingen kan stænge for det , som skal komme , — forstår du det , bedstemor Heine ! « 
Hun vendte sig om , og nu jog blodet ikke mere i hendes kinder ; bedstemor Heine syntes aldrig i sit liv , hun havde set dem så farveløse . 
» Barn ! «  sagde den gamle frue urolig og ville rejse sig op .  » Barn ! Barn ! « 
Det var ganske den samme milde , beroligende stemme , som Inga huskede , fra hun som lille for op om natten , jaget af onde drømme , og en blød hånd strøg kærligt hen over hendes hår , til alle stygge billeder forsvandt .  » Barn — barn ! «  — 
så levende stod dette indtryk fra barndommen for hende , at hun et sekund syntes , det hele måtte være en drøm — alt det , hun havde gennemlevet i de sidste måneder — og nu skulle hun vågne . Men så bankede det på døren , og hun følte med jublende vished , at hvad der stod der ude var ingen drøm , men livets fulde virkelighed . Og alle tunge anelser fløj bort , alle bange følelser druknede i den ene frydefulde tanke : hun skulle se ham igen ! høre ham , have ham for sig selv en hel lang og dejlig aften — ! 

» Kom ind ! «  sagde den gamle etatsrådinde . Og de kom ind — hun stilfældig glidende som en skygge , med det smukke hoved lidt på siden og ligesom dukkende det beskedent — han bag ved , hurtig i sine bevægelser og vekslende i sit udtryk . 
Hans øjne fløj over hans hustrus skuldre hen til Inga og hilste hende , længe før han gav hån-den til god dag . 
Og dette blik , der som et lynglimt skød frem under de buskede bryn , opfangede bedstemor Heine , idet hun langsomt rejste sig fra sin stol . Da forstod hun , at han var en farlig modstander denne doktor , som hun havde set tvivlende på for hans fortids skyld ; men hun forstod også , at de øjne kunne fange , og hun blev med et så trangbrystet , at hun næppe fik sagt velkommen , før hun afbrødes af et nyt hosteanfald . 
» De kommer , som de var kaldet doktor «  , sagde Inga , som skyndte sig at få hende til sæde igen .  » Bedstemor Heine vil aldrig gøre noget for sin hoste , og nu hører de dog , hvor slem den er . « 
» Det har aldeles ingen ting at sige «  , kom det protesterende henne fra lænestolen . 
» Det er rigtigt «  , nikkede doktoren opmuntrende ,  » men etatsrådinden kunne jo alligevel gerne tage lidt mikstur for at få bugt med den . « 
Og hyggelig satte han sig til rette ved siden af hende , talende om mange forskellige ting , kun af og til listende et lille sanitært spørgsmål ind i samtalen . 
Bedstemor Heine , — som nærede en afgjort antipatti for alle læger og betragtede en konsultation som noget nær det værste på jorden , samtidig med at hun anså sine egne husråd for 

tusende gange bedre end al medicin , — begyndte at synes godt om denne doktor , som slet ikke gjorde sig vigtig med sine spørgsmål . Hun mærkede ikke , at han efterhånden havde fået alle de oplysninger , han brød sig om . 
Hun vendte sig kendelig oplivet til Inga , som sad og talte med doktorfruen henne i vindues-fordybningen .  » Vi må virkelig have lys «  , sagde hun .  » Jeg kan jo slet ikke se den rare mand , som sidder og taler med mig . « 
Inga rejste sig og trak gardinerne for vinduerne ; så tændte hun hængelampen over bordet og den røde ampel i hjørnet ind til spisestuen . 
» Røgelsen ! «  sagde bedstemor Heine .  » Glem o d 
ikke den . « 
Doktoren sad og så sig om i værelset med et udtryk af den mest levende tilfredshed .  » Hvor her er hyggeligt ! «  sagde han flere gange . —  » Ual-mindelig hyggeligt «  , gentog doktorfruen 
» Det glæder mig , at de finder det «  , sagde bed-stemor Heine ,  » så håber jeg , de vil komme her tit . Å , flyt deres stol lidt hen til mig og lad mig se rigtig på dem ! 
Hvordan synes de så om at bo her ? De så raskere ud sidst , jeg så dem . Er vesterhavsluften dem måske for skarp ? « 
Doktorfruen betænkte sig et øjeblik , før hun svarede — langsomt og uden at se op :  » Ja — jeg tror , den er for skarp . « 
» Jeg tænkte det næsten «  , sagde bedstemor bierne og nikkede over til doktoren .  » Det er vel også derfor , at de så sjælden kører med ned til stranden ? « 

hun sad dér og fangede dem begge med sine kloge brune øjne . 
Doktoren rejste sig , lidt ilde berørt . Hans frue så flygtig op .  » Jeg tror , det mest er derfor «  , sagde hun i samme tone som før . 
» Ville det dog ikke være klogere at hærde sig imod kulden ved altid at tage med ? «  henkastede bestemor Heine med et nyt sideblik til doktoren . 
» Det kommer vel an på , om man kan tåle hærdelsen «  , indskød Inga lidt skarpt . 
» Ja , det er jo noget , doktoren må forstå . Hvad siger de , doktor ? Skal man møde vinden , når den blæser , eller krybe i skjul for den af angst for træk ? « 
» Det beror på de forskellige naturer , frue . «  doktoren vendte sig noget brat ; og hans hustru , som først nu blev opmærksom på , hvilken retning samtalen havde taget , så sky op , idet en fin rødme bredte sig fra hendes kinder helt ned på halsen . 
Var dette et angreb eller et forsvar ? 
Hun så spørgende hen på den gamle dame med de bløde , hvide krøller og den energiske mund . 
Bedstemor Heine sendte hende et lille opmuntrende nik . Hun bøjede sig frem i sin stol og sagde , idet hun slog håndfladen imod bordet :  » Man skal aldrig krybe i skjul , det er nu mit princip . Man skal sige til stormen , når den kommer : blæs kun ! Jeg bliver stående . « 
Doktorfruen svarede ikke ; men fra det øjeblik var der en stiltiende forståelse imellem hende og de brune øjne . 
» Man har det så hjemligt her «  , sagde hun og 

flyttede sin stol nærmere lien til bedstemor Heines . Denne , som straks forstod hendes tavse måde at takke på , smilede venligt og syntes i det hele bestemt på at trænge igennem den skal af kølig tilbageholdenhed , som virkede så frastødende på de fleste . 
Hun sad lidt og iagttog hende , så sagde hun , idet hun kiggede over brillerne udfordrende hen på doktoren :  » Ved de af , at deres kone har en meget smuk profil ? « 
» Hvad behager ? «  — doktoren , som stod med foden på kaminristen , vendte sig rask om . —  » De behøver ikke at se så brysk ud . Det var en behagelighed , jeg sagde dem . Jeg sad og så på deres kone , og så kom jeg til at tænke på den Hebe , Inga en gang modellerede . « 
» Ja , det er sandt : de modellerer ! «  faldt doktoren ind for hurtigst mulig at give samtalen en anden vending . 
» Har de atelier her ved siden af ? «  spurgte doktorfruen , som på sin side var ligeså glad ved at slippe . 
» Jeg plejer at arbejde der inde «  , svarede Inga med en betegnende hovedbevægelse imod døren til højre .  » Men nu er det længe siden , jeg har rørt gibsen . « 
» Hvorfor det ? «  kom det hurtig fra doktoren .  » Jeg troede , man måtte arbejde , når man havde talent . — hvis det var mig , ville jeg altid gå med vådt ler mellem fingrene . « 
» Den følelse kender jeg også ! «  udbrød hun livfuldt .  » Da jeg gjorde udkastet til mit sidste arbejde , kunne jeg næsten ikke vente , indtil leret blev vådt . Det sang i mit blod , og det kriblede i 

mine fingre , — det var ligesom tusende liv , der ville ud ! «  — hun holdt inde , pludselig forvirret ved tanken om , hvad der havde været hendes sidste arbejde . 
» Kunne man ikke få det at se ? «  spurgte doktoren , øjensynlig interesseret . 
» Det kan der ikke være tale om . «  — bedstemor Heine rettede sig i sædet . —  » Inga har måske et par færdige småting at vise dem , men et ud-kast —i det kan ikke fremvises . « 
» Da er dette samme udkast ikke desto mindre det eneste af mine arbejder , som kan stå for kritik «  , riposterede Inga iltert .  » Og det eneste , som det overhovedet er værd at se «  , — lagde hun trodsigt til . 
Bedstemor Heine blev bleg .  » Jeg kan på ingen måde give dig ret «  , sagde hun . 
Doktoren , hvis livfulde øjne vandrede fra den ene til den anden , gik lidt nærmere .  » Får jeg ikke lov til at være dommer ? «  sagde han . 
» Jo , hvorfor ikke ? «  svarede Inga , som æggedes af bedstemor Heines hårdnakkede modstand .  » Både de og deres hustru er velkomne i mit atelier . « 
Den gamle etatsrådinde var vred , men hun sagde intet ; hun var vant til at beherske sig ; kun den hånd , som lå på lænestolens arm , rystede lidt , da Inga gik ind i atelieret for at tænde lys . 
» Hun dækker vel busten til der inde «  , trøstede hun sig ,  » hun har da vel ikke mod til at vise konen det billede af manden ! «  —  » Å , giv mig deres arm , min bedste ! «  kom det lidt febrilsk til doktorfruen , som straks var til tjeneste .  » Gale folk de kunstnere «  , lagde hun halvhøjt til — 

» handler altid efter stemninger , som ingen ting betyder , — absolut ingen ting . « 
Hun stødte sin stok lidt hårdere i gulvet end egentlig nødvendigt og gik over tærskelen ind til atelieret . 
Busten stod som før midt på gulvet , og lyset fra lampetterne faldt skarpt hen over den . Det så næsten ud , som bedstemor Heine truede ad den med sin stok , da hun hævede armen for at sætte brillerne bedre til rette . 
Inga stod bag ved busten med et spændt , lidt ophidset udtryk . Hun og bedstemor Heine vekslede blikke som to skarpt krydsende klinger . Så for Ingas øjne prøvende og sammenlignende fra modellen til originalen og tilbage til modellen igen . Resultatet var godt , at dømme efter det smil , som pludselig lyste op i hendes ansigt . 
Doktoren var bleven stående i døren uden at sige noget ; men hans hustru , som var nærsynet , . gik tæt hen til bordet og vendte sig så frapperet om .  » Men det er jo dig — lyslevende ! Det var da besynderligt ! — hvordan er dog det gået til ? « 
Hun så helt forvirret på Inga . — 
» Jeg modellerede busten , da jeg kom hjem efter mit første besøg hos dem «  , svarede Inga og undveg blikket . 
» Ja , Inga har en passion for at modellere , hvad hun ser første gang «  , kom det tørt fra bedstemor Heine .  » I fjor modellerede hun en røgterdreng , , som hun tilfældigvis mødte på vejen . « 
» Var røgterdrengens buste af en ligeså frapperende lighed som denne ? «  kom det henne fra doktoren — lidt skarpt i tonefaldet . 
Bedstemor Heine studsede . Hun havde ikke ventet 

noget fra den kant ; men hun tog sig hurtig i det og svarede slagfærdig :  » Røgterdrengen havde i det mindste det frem for denne buste , at der var mere fantasi over den . « 
» Sandsynligvis fordi der er mere virkelighed over mig . « 
» Ja , netop ! «  faldt Inga ivrig ind .  » Det andet var kun makværk , — jeg har for længe siden slåt det itu . « 
» Hvor kunne de nænne det ! «  sagde doktorfruen ; men hendes tanker var ikke ved ordene . Hun kunne ikke få sine øjne bort fra denne buste , der så ud , som den levede — med den ejendommelige holdning af hovedet og det lidende præg i de stærkt markerede træk , som hun elskede linje for linje med sin sjæls eneste lidenskab . 
» Hvor kunne de nænne det ! «  gentog hun mekanisk . 
» Jeg slår næsten altid mine arbejder i stykker «  , sagde Inga ,  » for jeg føler bestandig bag efter , at de ikke har givet , hvad de skulle . Men dette «  — hendes blik gled ligesom kærtegnende hen over busten —  » skal få lov til at blive stående , foldet er ligesom et sneglefjed på vejen op til den store kunst . « 
» Sig de kun trøstig : et godt skridt «  , faldt doktoren ind .  » De ved ikke , hvor det er grebet godt det dér — uden en eneste tvivl eller usikkerhed i opfattelsen , næsten som havde de kendt mig i mange år — ! « 
Han gik nærmere hen til bordet og blev stående foran busten . —  » Jeg kunne næsten fristes 

til at sige , at ingen har kendt mig bedre «  , lagde han sagte til . 
. Det gav et lille ryk i doktorfruen , som havde hørt det . Ordene skar som knive igennem hende . 
Bedstemor Heine lagde sin hånd i hendes arm og klappede den beroligende .  » Ja , ja , min gode «  , sagde hun ,  » så kan vi vel gerne vende tilbage til dagligstuen igen . « 
Hun sendte de to et knusende blik , da hun forlod atelieret sammen med doktorfruen ; men de var begge for optagne til at bemærke det . 
Inde i atelieret var der længe tavshed , doktoren havde sat sig med armene hvilende på en stoleryg og det store hoved med den kløftede hage støttet til hænderne . Han syntes at have glemt alt for dette ufuldendte arbejde , hvis umiddelbare natursandhed på én gang forundrede og fængslede ham . Og så var det dog ikke så meget busten , der optog ham , som hendes opfattelse af den . 
Det var ham straks klart , at sådan et arbejde blev ikke til uden en mere end almindelig optagethed af æmnet . 
Hun havde altså tænkt på ham — tænkt meget på ham , — allerede efter deres første møde . Han havde øjensynlig fængslet hende , ligeså stærkt som hun ham . Hendes sjæl havde fremkaldt og gengivet hans egen sjæls indhold , medens hun formede hans billede i leret 1 
han , som var vant til at stænge sig inde med alle sine tanker og følelser , så sig pludselig 

gennemskuet og næsten instinktmæssig forstår . Selv i dette øjeblik havde han et bestemt indtryk af , at hun læste hans tanker , som hun stod dei" og lod sit blik hvile på ham . Han ligesom følte varmen af disse øjne , medens han hårdnakket undgik at møde dem — netop for uforstyrret at kunne blive siddende i solskinnet . 
» Jeg tilstår «  , sagde han endelig ,  » at jeg hidtil har betragtet den kvindelige kunst som nærmest overflødig ; men dette peger ud over det almindelige . « 
» Skulle de aldrig før have ståt overfor et kvindeligt arbejde , som pegede ud over det almindelige ? «  — 
» Jo måske , men det har ikke interesseret mig . «  —  » Det er deres fejl . «  —  » Jeg indrømmer det . 
Dog kan jeg forsvare mig med , at kvinden qua kunstnerinde aldrig bryder nye baner , men altid træder i de mandlige spor . « 
» Det vil hun ikke blive ved med — vær vis på det ! « 
Doktoren så op , thi udbruddet kom med en kraft i overbevisningen , som bragte ham til at studse . Hun havde aldrig , — blot med et ord , eller en hentydning — talt til ham om sin kunst , og han anede ikke , i hvor høj en grad hun troede på den ; men nu følte han det . 
» Efter dette kunne jeg ønske at kende deres mening om kvindelig kunst i almindelighed «  , sagde han .  » Tror de virkelig , at kvinden i skabende evne nogen sinde vil nå op på siden af manden ? Med andre ord : tror de at den kvindelige kunst har en fremtid for sig ? « 
» Ja — fuldt og ubetinget ! «  svarede hun ,  » men 

der må generationers udvikling til . Jeg forlanger slet ikke , at man skal betragte den kvindelige kunst som eqvivalent med den mandlige ; jeg forlanger kun , at man skal tro på udviklingsmulighederne . « 
Hun tav et øjeblik . —  » Der måtte århundreder til for at frembringe en Michel Angelo , en Rubens ; der skal måske årtusender til for at frembringe en kvindelig Michel Angelo , en kvindelig Rubens , en kvindelig Shakespeare ; men til sidst vil hun komme , vær vis på det ! 
Vi , som nu arbejder , er kun forløbere . Det er ligesom en trappe med uendelig mange trin , som alle fører op til templet , hvor den kvindelige Michel Angelo en gang skal sidde . Alle vi små nutidskunstnerinder er hver for sig kun som et trin op ad . Ingen af os sidder inde med den store kunst — , men vi bygger alle med på templet , som ikke kan få sin præstinde uden os . « 
Hun havde talt sig varm , og hendes kloge øjne lyste af begejstring . 
» Det er en ejendommelig tanke «  , sagde han ,  » men de kunne godt få mig til at tro på den . I det mindste tror jeg — efter hvad jeg i dag har set , — at deres trin vil højne sig et godt stykke over de andres . « 
» Måske «  , sagde hun og så alvorlig , han syntes : næsten vemodig — på ham ,  » det kommer an på så mange ting . « 
» På hvad for eksempel ? « 
Hun tav ; og han ændrede sit spørgsmål lidt . 
» De sagde før , at det var længe siden , de havde rørt gibsen — hvorfor er det så længe siden ? « 

» Å , jeg ved ikke — måske er det , fordi jeg har været så glad i den sidste tid . «  — 
hun tav , ville helst tie ; men med de øjne på sig måtte hun svare . 
» Arbejder de da ikke , når de er glad ? «  —  » Nej sjældent . I glæden trænger jeg ikke til kunsten , — men i sorgen drager den mig . « 
» Ja , man vil jo sige , at al kunst fødes af en mislyd . Jeg kan ikke tale med om det , da jeg ikke er så lykkelig at være kommen til verden med kunstens gave ; men da jeg sad i min celle skrev jeg stundom mine tanker ned , og jeg syntes , det gav hvile , — så jeg forstår nok , hvad de mener . «  —  » Skriver de aldrig deres tanker ned nu ? «   . 
» Jo — dem som jeg ikke kan udtale for nogen . «   » Hvorfor samler de dem ikke til en bog ? «   » Fordi de kun har værd for mig selv . « 
» Det ved de ikke . Alt hvad der har værd for andre , får det kun der igennem , at det har haft værd for en selv . « 
» Men når jeg nu skriver , så er det kun , fordi jeg ikke kan tale , så er det kun for — for at skaffe mig selv luft . Jeg har ikke noget at sige de andre ; jeg har kun noget at sige én — og denne ene tør ikke høre på mig . Eller «  — han rejste sig op og gik tæt hen til hende —  » eller tør hun ? «  kom det med dirrende stemme .  » Nej , jeg tænkte det nok «  , lagde han bittert til , da Inga rystede på hovedet , ude af stand til at svare . 
Og pludselig vendte han hende ryggen og gik ud af atelieret . — 
Inga slukkede lampetterne på væggen ; men hendes hånd rystede , da hun gjorde det , og hun 

måtte vente et par minutter , før hun var så sikker på sig selv , at hun igen kunne gå ind i stuen . 
Da gæsterne var borte , herskede der en trykkende tavshed i værelset . Der var gledet en skygge ind imellem to mennesker , som ellers viste hinanden fuld fortrolighed . Den ene kunne ikke tale , og den anden ville ikke . Så sagde bedstemor Heine kort god nat , og Inga gik op på sit eget værelse . 
Men da hun var bleven ene , grebes hun atter af den brændende længselsfølelse , som før havde overvældet hende , og som voksede i styrke , hver gang den kom igen . 
Når hun længtes sådan efter ham nu , da han lige var gået bort , hvordan skulle hun da komme igennem dage og uger , hvor hun ikke så ham ? Hvordan skulle hun i det hele kunne leve sit liv borte fra ham — ? 
Hun lukkede vinduet op imod vest . Hun satte sig i den brede karm , som vendte ud mod den gamle have , og så ud i den lyse majnat . 
En stær , som byggede i kassen uden for hendes vindue , pippede sagte i søvne-------så var delen sulten ugleunge , der skreg , en frø , som kvækkede nede i kæret , — og alt blev atter stille som før . 
Fra jorden steg hvide dampe op — lugten af Spirer og græs , gærende safter og knoppende skud . Vårlig bebudelse — ! 
I en bleg , lys stribe faldt fuldmånen ned over den gamle haves mossede plæner og tabte sig i skyggen af det store morbærtræ foran havedøren 

for så atter at glide kælent ind imellem nødde-gangene langs stendiget — de underlig brede , gamle nøddegange , som hendes fantasi altid havde befolket med middelalderlige skikkelser i brogede dragter . — der var især en , som altid kom igen . Hun syntes bestandig , hun så den dreje ned ad den mørkeste gang der henne ; — hun huskede , at hun havde set den , fra hun var en ganske lille pige ; den var dukket op for hendes bevidsthed , fra hendes fantasi første gang vågnede til liv og tog former . Hun syntes aldrig , hun havde set dens ansigt — det var blot skikkelsen , hun tænkte på — en mørk skikkelse med et stort , manket hoved , som ludede lidt . 
Det gik så underlig i hende , da hun i dette øjeblik ved at genkalde sig den , sloges af dens lighed med en anden , som aldrig var ude af hendes tanker . — 
der var så stille i den store have ; men af og til — med lange mellemrum — boltrede en lystig forårsvind sig om hjørnet af den gamle gård , og da var det , ligesom murene sukkede , eller det knagede i den tykke egetræsdør bag ved hende . 
Fortrolig som hun var med hver lyd her inde , kendte hun ikke til spøgelsefrygt og lyttede aldrig efter det . Men i aften var det anderledes ; da syntes hun , stenene fik liv omkring hende , og det var ligesom murene sukkede ud af hendes eget forpinte bryst . 
Lige under hendes vindue stod et ungt kirsebærtræ , som bedstemor Heine havde plantet . Enkelte af de tykke , hvide knopper var allerede ved at springe ud i blomst . Hun begyndte langsomt at tælle de hvide fnug i kronen , men der blev 

9o  . 
Altid flere . Hun syntes ligefrem , hun kunne høre , hvordan knopperne brast . Det sang over dem , det gærende , skydende , brydende liv — vårens bebudelse ! 
» Vårens bebudelse «  , gentog de hviskende mure .  » Tiderne skifte , dragterne forandre sig ; men menneskene bliver de samme . De tænker alle de samme tanker , skønt ikke en af dem tænker dem ens . De lever alle ved det samme — : deres kærlighed ! deres sjæls vårlige bebudelse ! I den gemmes deres lykke , og af den fødes deres sorg . — farlige vårlige bebudelse , uden hvilken en sjæl er så fattig , skønt dens rigdom så ofte er sorg ! Farlige vårlige bebudelse , som véd ikke selv , hvad den knoppes for eller blomstrer til , men uden hvilken en sjæl aldrig får sin forklarelse ----- ! 
Klokken slog tolv på det gamle ur over porten — den slog et , og den slog to . 
Inga sad endnu i karmen og pressede sin hede kind mod den kolde mur . Atter og atter dukkede det gamle Vers , hun så tit havde nynnet på , op for hendes bevidsthed , skrev sig ind i hendes hjerte , hamrede sig fast i hendes hjerne , kom igen og igen med uafviselig , næsten skæbnebestemmende magt . 
Tilsidst måtte hun sige det sagte for sig selv — hviske det ganske langsomt ud i den lyttende majnat — : 
» Es ist eine alte geschichte doch bleibt si immer neu — und wem si just passiret dem bricht das Herz entzwei — ! 
Men ved de sidste linjer brast hun i gråd . 


det var tre uger senere —• en varm juniaften , da alle frugttræer stod i blomst . 
Landsbyens klokker ringede solen ned ; men den gamle ringer var altid på færde i god tid : solen stod endnu i horizonten og kastede sit rødglødende lys ned over de hvide frugtblomster , som en regnbyge havde gjort våde . 
Inga gik med doktoren igennem haven . Han havde gjort den gamle etatsrådinde et besøg , og nu viste hun ham en genvej over markerne . 
Hun havde taget sin store stråhat i hånden uden egentlig at tænke på at bruge den , og nu gyngede hun den sagte frem og tilbage ved silke-båndene , medens de gik ind under de gamle æbletræer , hvis knudrede grene mødtes over gangene og på enkelte steder flettede sig favnende ind i hinanden . Og de tusende fine æbleblomster rødmede under solens Kys , bredende en berusende vellugt omkring sig , — en vellugt , som kirsebærtræerne gjorde fuldstændig ved at sende en dryssende regn af hvide blade ned over stien . 
De to gik tavse i sommerluftens varme skær — i juniaftenens bløde stemning . Deres tanker vuggede sig i farver og lys . 
De havde ingen erindringer sammen , de havde jo kun kendt hinanden så kort , og alligevel følte de det samme , — som to mennesker , hvis tanker former sig ens . 
Fra en af frugthavens buske sang en nattergal højt ud i den lyse aften . Tonerne vældede ud fra dens lille strube — klukkende , bløde , melodiske , som var der ingen ende på sangbunden i dens bryst . Doktoren fløjtede sagte , og den fulgte 

dem fra gren til gren , sang højere og højere . — når den et øjeblik tav , hørte man kun en regn-dråbes fald og den sagte lyd af de dryssende blomsterblade . 
Doktoren standsede ved et af de gamle æbletræer og brød en gren af . Han så længe på blomsterne og strøg de fløjelsbløde blade mod sin kind . 
» Hvad minder en sådan aften dem om ? «  sagde han og så hen på Inga , som stod og rystede regndråber af grenene ! 
» Å , jeg ved ikke «  , svarede hun .  » Den har så mange minder . — den er ligesom kendte sange — og bløde ord — og gamle melodier , som ens sjæl har hørt . « 
Han nikkede .  » Ja rigtig : som ens sjæl har hørt . Men hvor har den hørt dem ? Hvoraf kommer det , at man over for mennesker , man aldrig før har set , kan synes , at det er , som man havde minder sammen  ? « 
» Ja , og hvoraf kommer den «  , faldt hun ind ,  » denne underlige følelse af et fortidigt samvær ? « 
Han smilede .  » Hvad er sympatti andet end fortidigt samvær ? «  sagde han ,  » ubevidst samarbejde mellem to sjæle , som har ført åndeligt samliv bestandig . Jeg tænker mig altid med Plato , at sjælene skabes to og to . Det er deres mål her på jorden at finde hinanden — det er deres bestemmelse fra den stund , de blev skabt . De kan måske nå langt frem uden det , men deres jordiske lykke afhænger deraf , at de finder hinanden . « 
Tonefaldet i hans stemme var vemodigt . Hun 

turde ikke se op ; hun følte hans øjne hvile på sig . 
» Tror de ikke det samme ? «  sagde han . 
» Jo , jeg tror det «  , svarede hun sagte . 
De gik videre i tavshed ; men lidt efter sagde han , idet han bevægede æblegrenen langsomt frem og tilbage foran hendes ansigt :  » Og hvad minder den Duft dem om ? « 
» Den minder mig om skærsommernatsstilhed og drivende dug — om nattergalesang og sommeraftenslængsler — « 
Hun holdt inde , men han blev ved :  » Ja , om sommeraftenslængsler , — om fugle , som bygger rede og blomster , som sætter frugt , — tanker , som beruses af naturlivets lykke . — å , jeg kender det , jeg kender det ! Alle blomster gemmer minder , men forårets mest . « 
» Jaforårets mest ! «  udbrød hun :  » Der er ingen ting som martsvioler — i det mindste ikke for mig ! Det er ligesom de blånede af minder . Når jeg stikker næsen ned i en dusk af dem , ser jeg foran mig en solbelyst eng og en grøn grøftekant fuld af violer . Og jeg ser mig selv som lille pige springe om imellem dem og gå timevis i solen for at plukke store buketter hjem til bedstemor Heine , som også elsker violer . — — « 
» Bliv ved ! «  sagde han .  » Fortæl mere om den unge pige på grøftekanten ! Eller — må jeg fortælle , hvad jeg tænker mig om hende ? «  — hun så forundret på ham og nikkede . Han fortsatte dæmpet : 
» Det er flere år senere , og jeg ser den samme lille pige sidde på den solede grøftekant ; men nu er hun næsten voksen , og der skjuler sig et 

par lange ben under den stumpede kjole . Benene trækker hun op under sig , og hatten skyder hun tilbage  . i nakken , medens hun sidder timevis imellem violerne og længes og drømmer . Hun har en uklar forestilling om , at hun vil udrette noget i verden , men hun ved ikke selv , hvad det er . Hun har også et mål for livet , men hun aner kun dunkelt , hvilke kampe , hun skal igennem for at nå det . Og violerne dufter , og aftenklokkerne ringer , og der er fred over den lille plet med engen og gærdet og den lille grublende pige på grøftekanten . « 
Hun lyttede med tilbageholdt åndedræt . Det var ligesom , hans ord favnede hende , og hun mærkede på hvert eneste , hvor kær hun var ham . 
Hun lukkede øjnene halvt til og hengav sig i sin lykkefølelse . Bare det at vide , at han gik dér ved siden af hende under de blomstrende æblegrene , bare det at mærke , hvor han holdt af hende , var lykke ! — og frugttræerne dryssede deres hvide blade ned imellem dem , faldt som en blød , fin , hviskende regn over stammerne . 
Hun følte , hvordan de faldt på hendes bøjede nakke og gled kølende ned over hendes Hals . Hun så , hvordan nogle af dem blev siddende i hans tykke hår , da han standsede ved lågen ud til Marken og tog sin bredskyggede hat af for at køle sin pande . 
Hun lagde sin hånd på havelågen , men hun åbnede den ikke , hun holdt den tvært imod til , som kunne hun ikke slippe ham ud . — 
hvor frugthaven endte , førte lågen ud til en åben eng , som hørte til gården , og hvorfra 

en hulvej førte videre til husene på den anden side . 
Så frodig var engen , at ingen skulle ane , Vesterhavet lå en halv mil borte med sit strittende marehalm over sandet . 
Køerne lå i den tætte kløver og tyggede drøv , raslende med deres halsringe — af og til til-kjendegivende deres velvære ved en mæt snøften og brummen . En lille vever markmus smuttede forbi dem og blev borte mellem kløverblomsterne . 
Hun havde lagt armene på det gamle stakit og stod nu og så ud over engen . De sorte øjne lyste med en varm glans ; bevægelsen havde gjort hendes kinder røde , og det ildfulde , sydlandske blod sang i hendes årer , medens hun åndede dybt ud i den lune luft . 
Han stod og så på hende , til det hede blod skød op i hans tindinger , så han måtte gøre vold på sig selv for ikke at tage hende i sine arme og gå med hende ind under de blomstrende grene , hvor nattergalen kaldte til møde , og hele naturen åndede for en kjærlighedsfest . 
Så stødte han heftig lågen op , — så heftig , at den ramte hendes ene hånd , så hun for sammen ved det og så forvirret op . 
Han blev øjeblikkelig skamfuld og hviskedee :  » Vær ikke vred ! Å , jeg beder dem , vær overbærende imod mig ! Det er mere , end et menneske kan udholde : at gå ved siden af sin lykke og dog at skulle kaste den bort — at føle sig^ så ung og stærk og dog være krøbling , — aldrig at turde lytte til naturlivets sang , til sommernattens bløde poesier — altid at måtte stålsætte sig , gøre sig hård over for sin egen lidelse ! Det er 

værre end tantaluskvaler — det er åndelig for-krøblethed ! 
Jo , det er «  , gentog han , da hun ikke svarede .  » Hvor retten til at elske helt og fuldt , retten til at optage i sig den store følelse , som hedder kærlighed , hvor den er taget bort af et menneskes liv , der lever man kun halvt . Man omgiver sig med en hård skal , eller man udstykker sine følelser ; man går på akkord med sin lykkefordring , man slår af på idealerne , og enten bliver man til et vanemenneske , som sløvt finder sig til rette i forholdene , eller man bider i stængerne til buret og lader'sin afmægtige vrede gå ud over den , som satte dem for ! « 
» I så fald måtte de lade den gå ud over dem selv «  , sagde hun næsten heftigt .  » Var de ikke mand og kunne vælge frit ? « 
» Nej , jeg kunne netop ikke vælge frit «  , svarede han , slåt af det forpinte udtryk i hendes ansigt . Han kunne ikke udholde , at hun tænkte ilde om ham . 
Han tog hendes hånd mellem begge sine og strøg ligesom kærtegnende hen over den mørke plet , som slaget af lågen havde fremkaldt . 
» Vil de gå endnu en gang gennem frugthaven med mig , så skal jeg fortælle dem , hvad de har bitter ret til at vide «  , sagde han . 
Hun nikkede , og de gik sammen ind i haven igen . Jævnt og tilforladeligt fortalte han hende dér , hvordan han havde forsøgt på at blive løst , men atter var bleven bunden , hvordan han under en instinktmæssig angst for , at kærligheden en dag skulle vågne , havde været lige ved at flygte fra sit eget bryllup , men så atter havde følt sig 

forpligtet over for en kærlighed , som ikke var vegen tilbage for skam og skyld , og som netop derfor havde omgivet ham med tusende tråde . 
Hun svarede ikke , hun lyttede blot ; men han så på udtrykket i hendes ansigt , at hans skriftemål havde taget en tvivl bort fra hende ; og den samme bløde stemning , som han før så pludselig havde brudt , lagde sig atter over hende , prægende ethvert af hendes træk , medens de gik langsomt frem og tilbage i havegangen under et silkevæv af æbleblomster . 
De nåde atter lågen , som var bleven stående åben efter dem . 
» Gå med ned gennem hulvejen ! «  bad han , da hun rakte hånden ud til farvel . 
Hulvejen lå i dalen foran dem og førte langs skoven ud til landevejen . Hulvejen var bedstemor Heines stolthed . Hun havde selv anlagt den et par måneder efter sit bryllup til minde om de fynske hegn , som havde været hendes kærlighed på herregården derhjemme : de  » levende hegn «  med syrener og guldregn og ville roser mellem skinnende gul gyvel . 
» Det er jo ikke til at udholde — aldrig at se et blomstrende hegn «  , sagde hun på sin første køretur gennem egnen ; og resolut tog hun fat på anlæget af en  » fynsk vej «  . 
Hun tog hele gårdens mandskab i brug , gravede grøfter og byggede hegn , beplantede dem med guldregn og syrener , gyvel og roser , og sørgede for , at de unge plantninger fik læ fra skoven ved siden af . 
Således blev hulvejen til , og i de tresindstyve 

år , bedstemor Heine havde regeret enevældig på Klitholm , var den vokset med en kraft og frodighed , som kunne tage det op med den lu-neste fynske gyde . 
Bedstemor Heine viste sig aldrig på landevejen , hverken kørende eller gående , når undtoges kirkebesøgene og de få gange om året , da hun deltog i omegnens middage ; men hulvejen med sine tykke hegn , hvor luften ligesom stod stille i de varme sommerdage , og sneen lå højt om vinteren , hvor alle sangfugle byggede rede om foråret , og hvor der var så hyggeligt om efteråret , når de ville brombærranker slyngede sig langs grøfterne , og hegnene stod i tusende farver , — hulvejen var bedstemor Heines kærlighed , — dér kunne bønderne finde hende en stille sommeraften , når duggen havde dæmpet støvet , der om dagen stod hvidt mellem hegnene . Hun gik da helst uden overtøj , undertiden med et strikketøj i hænderne og uden anden hovedbedækning end blondekappen med de hvide bånd . 
De gamle fiskerkoner og de små bønderpiger , som hun mødte , nejede alle lige dybt for hende , og de fik alle samme venlige hilsen tilbage ; men det kunne også hænde , at hun var så hensunken i sine tanker , så hun ikke mærkede , når de gik forbi . 
Ellers var bedstemor Heine aldrig distrait , og der var ingen , som vidste , hvorfor hun blev det på hulvejen ; men selv efter at hun var vendt tilbage fra sin spadseretur , kunne hendes ansigt bibeholde et eget åndsfraværende udtryk . 
Bedstemor Heine har ære af sin hulvej «  , sagde Inga og blev stående foran en vild rosenbusk , 

som skar sig vej imellem et sandt vildnis af gyvel og syrener . 
» Ja , jeg har beundret hende hundrede gange for det stykke arbejde ! «  sagde han — og lagde til lidt efter :  » Holder de nu ligeså meget af hulvejen som hun ? « 
» Jeg ? Nej , jeg holder mere af havet . Her kommer jeg sjældnere og aldrig længe ad gangen ; det er ligesom , jeg ikke kan få luft her . « 
Hun lod igen sin hat gynge frem og tilbage ved båndene og stak dem så pludselig fast ved sit bælte . 
» Jeg holder også mest af havet «  , sagde han .  » Desværre ! For de mennesker er de lykkeligste , som holder af hulvejene , såvist som ens natur altid er i slægt med det , man elsker . « 
» Ja , bedstemor Heine er i slægt med hulvejen , som slår rod på en lille plet og får det bedste ud af al ting «  , sagde Inga ; men han mærkede på tonefaldet i hendes stemme , at hendes tanker ikke fulgte med ordene . 
» Hvad tænkte de på ? «  spurgte han og skar med sin pennekniv en vild Rosengren af , som han stak ind mellem æbleblomsterne . 
» Å — jeg tænkte på , hvad deres natur nærmest er i slægt med . « 
» Den er hverken i slægt med det tålmodige eller det bløde , ellers ville jeg aldrig have talt til dem , som jeg nylig gjorde «  , sagde han og stak ligesom i tanker æblegrenen fast i hendes hat .  » Hvis jeg var from , fandt jeg mig tålmodig i de forhold , som ikke kan forandres og reddede beskedent de glædeskrummer , livet endnu har tilovers for mig . Men min natur hører ikke til de 

fredede ; den er tung og stærk og tåler mange smærter , men for et overmål af lidelse har den ikke rum . Det kunne komme dertil , at den sprængte alle lænker for ikke selv at sprænges ! Og det siger jeg dem «  — han tog om hendes håndled og klemte så fast , så hun kunne have skreget ved det —  » det siger jeg dem : at hvis overmålet kommer , så bryder jeg ud ! « 
Han slap hende og gik gennem markleddet ud på landevejen , vendte så pludselig om , tog hendes hånd og kyssede det sted , hvor håndleddet var bleven rødt af hans stærke greb . 
» Kære lille hånd ! velsignede lille hånd ! «  sagde han . 
Så gik han hurtig hen ad landevejen . 
Inga blev stående , hvor han havde forladt hende . Ligesom før lukkede hun øjnene halvt til og glædesdrukne , lykkeberuste tanker jublede op i hende : 
han var hendes — hendes alene ! Ingen i verden havde ret til ham uden hun ! Hvad brød hun sig i dette øjeblik om hustru eller barn ! Denne aften var de ikke til for hende . Havde hun ikke kærlighedens evige ret til at elske ? Og tilhørte de ikke hinanden i kraft af den samme ret ? Vidste hun ikke , at han gik dér og tænkte på hende , hvor han så færdedes — ved sygesengen eller i hjemmet ! Og havde hun ikke lukket ham ind i sit hjerte , varmt og trofast — og for alle sit livs dage — ! 
Langsomt gik hun tilbage gennem hulvejen . Duften af syrener og guldregn slog imod hende , og nattergalen sang ud fra frugthaven . 
Da syntes hun pludselig , der var noget i dens 

stemme , som virkede disharmonisk . Det var ligesom de bløde toner skar hende i hjertet , og da hun kom til havelågen , var det hende ikke muligt at gå ind under de dryssende grene igen . Hurtig gik hun ad markstien uden for haven ind på gårdspladsen . 
Forvalteren stod midt i gården og vandede græsplænen ; og bedstemor Heine sad i sin stol på stentrappen foran indgangsdøren og så til . 
Inga standsede og iagttog vandslangens krumninger hen over det bløde , saftige græs .  » Hvor dejlig friskt det lugter ! «  sagde hun og så op . 
Forvalteren lettede ærbødig på huen ; men han fandt ingen ord til at svare med , , så betagen blev han af det ejendommelige , underlige bevægede udtryk i hendes ansigt . 
Han glemte at passe på slangen og snart flød en rigelig vandstrøm ned over gårdspladsen . 
» Å , luk for guds skyld for vandet , Frank ! «  råbte bedstemor Heine ned fra trappen , og han fik i en fart slangen drejet . 
» Frøkenen har nok været på hulvejen «  , sagde han :  » Der er ville roser med hjem . Og æbleblomster i « 
» Ja , er de ikke dejlige ! «  sagde hun og holdt dem tæt op til sit ansigt .  » Kan man tænke sig noget så skært og ungt , — så blødt i farven og så fint i duften ! « 
Hun pressede blomsterne ind mod sin varme mund og kyssede dem gang efter gang , først sagte , så heftigere og heftigere ; og medens hun gjorde det , strålede hendes øjne med en blændende glans , som fuldstændig forvirrede den , de ganske tilfældigt hvilede på . 

forvalteren sov ikke for de øjne hele natten . 
Men bedstemor Heine havde sine egne tanker derved , da Inga lidt efter kom hen til hende og blev stående neden for trappen med armene hvilende på rækværket . Hun forstod , at det var skæret af en oplevelse , der lå som solglans over dette ansigt ; men hun vidste også , at skyggerne ville følge efter ; hun havde allerede set dem falde . 
Et kvarterstid ventede hun på , at Inga skulle sige noget ; men da hun tav , rejste hun sig stille og lagde sit strikketøj sammen for at gå ind . 
Hun var ikke den , der påtvang sig nogen med krav på fortrolighed . Hun vidste , her kom den stund , da s mærten ikke kunne tie , og hun ventede rolig , til den kom . Hun kendte den urt , som på én gang skulle uddybe såret og dække det skånsomt til , og hun var bestemt på at bruge den . Men endnu forholdt hun sig tavs . 
» Går du allerede ind ? «  spurgte Inga , da hun rejste sig . 
» Ja , duggen falder stærkt i aften . Jeg begynder at fryse . Vil du ikke med ? « 
Men Inga rørte sig ikke .  » Har du nogen sinde set så dejlig en aften ? «  sagde hun blot . 
Bedstemor Heine vendte sig i døren .  » Kommer du ? «  spurgte hun endnu en gang . 
» Straks «  , svarede Inga ; — men ordene kom så langt borte fra . — det var ligesom de gled ud og døde hen i de lyse nætters drømmende stilhed--------- . 

det var en hed julidag med frisk brise fra sydvest ! Vesterhavet gik i store bølger , som skyllede langt ind over den hvide sandbund , næsten lige op til badehuset , der stod på ruller i sandet . De kom i korte stød , med bratte Spring , som var de grebne af ungdommelig kådhed og trak sig så langsomt og sugende tilbage i havet igen . 
Inga stod i badehusets dør med Kai ved hånden og Fenris ved siden af . Hun holdt tre reb i hænderne : det ene havde hun surret om livet på sig selv , det andet om Kai og det tredje om Fenris og omhyggeligt fastgjort dem alle ved badehusets trappe . 
Vinden tog i hendes lyse badedragt , og det korte hår krøllede sig i blæsten . 
» Nu skal vi se , hvad Fenris duer til ! «  sagde hun lystig .  » Nu tager jeg dig på ryggen , Kai , så går vi ud sammen . Og når der kommer en bølge , skriger du af fuld Hals på Fenris ; — er der så noget ved ham , så svømmer han nok ud og henter dig . « 
Kai klappede i hænderne og sprang højt i vejret af henrykkelse .  » Å , hvor jeg glæder mig ! hvor jeg glæder mig ! «  sagde han og trimlede rundt i sandet . 
Han lignede en lille nisse i sine stramtsluttende røde svømmebenklæder . Inga syntes , de klædte ham brilliant , men Fenris var åbenbart misfornøjet med det kostume . Han stødte flere gange højst unådigt til ham med sin våde snude , når Kai slog kolbøtter i sandet . Inga lo , og Kai lo , så tårerne trillede ned ad hans runde kinder , og inden de vidste af det , lå de alle sammen og baskedes i det varme sand . 

pludselig slog Kai armene om Ingas Hals .  » Jeg holder så meget af dig ! «  sagde han med overbevisning .  » Og det gør Fenris også ! Vi morer os altid , når du er med ! — det gør far også .  « 
Inga knugede hans lille varme legeme ind til sig .  » Du dejlige gut ! «  sagde hun og kyssede ham flere gange :  » Du dejlige gut ! « 
Kai var ikke vant til mange kærtegn , hvorfor han opfattede dem som en ganske særegen gunstbevisning . Han puttede sit lille hoved ind til hendes bryst og gassede sig som et ungt kid , der er ude at soles . Så såa han hende kærligt ind i øjnene med sit åbne barneblik , der til tider kunne være så underlig alvorligt .  » Hvorfor er du ikke min mor ? «  spurgte han troskyldigt . 
Men da slap Inga ham . Var det måske det samme spørgsmål , som lå og brændte i hendes eget bryst , uden at hun havde villet give det rum — ? 
» Hvorfor blev du ikke min dreng------------ ? « 
Hun kunne have bristet i gråd i dette øjeblik , men i steden for sprang hun op og trak hurtig drengen med sig . 
» Se Kai ! «  sagde hun for at aflede hans opmærksomhed fra det underlige spørgsmål , som han med børns sædvanlige halsstarrighed var i færd med at gentage ,  » Se den dejlige grønne bølge , som kommer der ude ! Den må vi ud i ! Nu op på min ryg og hold godt fast , så skal du bare se ! « 
Hun løb baglæns ud i vandet , tog et godt greb itougene , som hun strammede stærkt , og beredte sig på at tage imod bølgerne . 

den første kom . Skummende og sprøjtende , frisk og salt som et hav af sundhed skyllede den over dem og prøvede på sit tilbagetog at trække dem med ud i brændingen . Men Inga var vant til at klare sig . Hun stemmede fødderne imod og stod fast . 
» Jo , jeg kender dig nok , far vestervovvov ! « 
Og drengen råbte strålende :  » Far vestervovvov ! Far vestervovvov ! « 
Men på land stod Fenris og gøde af fuld Hals imod brændingen . 
» Skrig nu , Kai ! «  sagde Inga , da den næste bølge kom . Og Kai skreg af sine små lungers fulde styrke . 
Fenris lyttede og hylede og løb rådvild frem og tilbage langs kysten ; men da der lød et nyt skrig — endnu højere end det første — pjaskede han resolut ud i vandet . Med sin brede bringe til værn mod brændingen arbejdede han sig frem gennem bølgerne , blev et øjeblik fuldstændig fortumlet af et skumsprøjt , men vendte ikke hovedet fra den kant , hvor Kai var , nåde ham endelig og bed sig med et vældigt greb fast i hans bælte . 
» Bravo , Fenris ! Bring ham nu i land ! «  råbte Inga og løftede drengen op på hundens ryg uden dog at slippe sit eget tag i ham . 
Og Fenris svømmede prustende og stønnende i land med sit bytte . Men da han var kommen på fast grund igen , smed han Kai af i sandet og ruskede ham eftertrykkelig igennem for at tilkendegive sit mishag med den slags dumdristige streger , og han sendte Inga et så knusende blik , 

at hun helt angergiven sagde :  » Men Fenris ! Du er da ikke vred på mig ? « 
Fenris svarede kun med en knurren og vedblev at ruske i Kai , som begyndte at finde situationen mindre morsom , så Inga måtte lægge sig imellem for at få hunden til at slippe . 
» Nå Kai ! Lad os nu se , hvem der kan komme først ind i badehuset — du eller jeg ! for nu gælder det om at komme i tøjet ! «  . 
Og Kai benede af , det bedste , han havde lært , — hun efter ! 
Så lukkedes døren efter dem , og Fenris rystede sin lodne Pels og lagde sig på vagt uden for med flovedet dybt nede mellem forpoterne , missende med øjnene imod solen og øjensynlig oplagt til en lille lur . 
Oppe mellem klitterne rejste sig en høj kvindeskikkelse og skyggede med hånden for øjnene . Det var doktorfruen . 
Skjult af en porsebusk havde hun været vidne til hele denne scene , og hendes blege ansigt bar tydelige mærker deraf . 
Hun havde set , hvordan de legede sammen før badet som tre gode kammerater . Hun havde set , hvordan Kai i ellevild lyksalighed fløj Inga om halsen , og hvordan hun knugede ham ind til sig — denne kvinde , som havde taget hendes mand fra hende ! — skulle hun nu også tage drengen  ? 
En bitter , knugende ensomhedsfølelse havde som en kold hånd grebet om hende , men straks efter givet plads for en hadefuld tanke . 
I det øjeblik , Inga gik ud med drengen , havde 

hun tænkt :  » Lad havet kun tage dem ! Det er det bedste . « 
Hun var sig ikke bevidst , at en kvælende angst havde grebet hende , hver gang en bølge slog over de to der ude , og hun så , hvordan drengen måtte klamre sig til Inga for ikke at rives med ; hun følte kun noget sammensnørende i sin strube , hver gang hans forstilte små angstskrig lød op til hende ; men da Fenris var kommen i land med ham , brast hun pludselig i en voldsom gråd , og da følte hun først , hvor angst hun havde været . 
Det var længe siden , hun sidst havde grædt . Hendes hjerte var bleven stålsat i den daglige kamp for at tilvende sig en kærlighed , hun aldrig havde besiddet . Nu hulkede hun som et barn . 
Men da gråden var stilnet af , fik en anden følelse magt , en følelse af stærk vrede mod den kvinde , som i dumdristig kådhed havde udsat drengen for fare ; og da hun med hurtige skridt gik ned mod badehusets dør , var det denne følelse , som bestemte hende . 
Inga kom ud med Kai ved hånden . Drengen stormede hende straks i møde og råbte :  » Mor ! Mor ! Du skulle bare vide , hvor vi har moret os ! Jeg har været i vandet og ladt , som jeg skulle drukne , og Fenris har reddet migi « 
Han vendte sit lille ivrige ansigt op til hende og spejdede forgæves efter et smil . Det kom ikke . Hun strøg kun med hånden hen over hans våde hår og gjengjældte koldt Ingas hilsen . 
» Var det ikke flinkt gjort af Fenris , mor ? «  —  » Jo , det var . Dyr har undertiden større pligtbegreb end mennesker «  , kom det med et hvast sideblik til Inga . 

» Fenris ruskede i mig , da jeg kom op , mor ! Han blev ved at ruske i mig «  , fortsatte den meddelsomme lille fyr . 
» Ja , jeg så det nok «  , svarede hun langsomt og vendte sig til Inga .  » Jeg så det hele oppe fra klitterne og undredes over at et fremmed menneske turde handle så dumdristigt med en andens barn . « 
Blodet for op i Ingas kinder . Men den anden blev ved :  » For nogle kåde løjers skyld har de udsat et barns . Liv — et barn , som var dem betrot ! Det var ikke deres skyld , at vovestykket lykkedes . « 
» Ikke ? Hvis var det da , om jeg tør spørge ? For de mener da ikke «  — hun lo lystigt —  » De mener da ikke for alvor , at der var fare ? Jeg havde bundet os alle tre med reb fast til badehuset , og og rebene måtte springe , før en ulykke kunne ske . « 
» De kunne få krampe i vandet — det har man hørt før , — og hvem skulle så have reddet drengen  ? « 
» Ja , med den slags uheld har jeg ikke regnet «  , svarede Inga kort . 
» Nej , det har de vel ikke . Men at gå ud med et barn i stærk brænding uden at sørge for hjælp i påkommende tilfælde , det er mildest talt uforsvarligt for ikke at sige samvittighedsløst ! « 
» Nej , holdt nu ! En smule dristigt , det kan jeg indrømme , men samvittighedsløst , det er dog for latterligt ! Hvad glæde er der ved livet , når man altid skal tænke frem og tilbage over enhver ting  ? 

det er just de pludselige indskydelser , som er så forfriskende og virker så fornøjeligt på sindet . « 
» Det står dem frit for at handle efter indskydelser , hvor det gælder dem selv , frøken ; men jeg må for en anden gangs skyld frabede mig , at de gør det , hvor det gælder mit barn . « 
Inga vendte sig heftig om . Ordene lød som en fornærmelse , og det var øjensynligt , at de også var ment således , for ethvert af dem syntes skarpe som syle , og de læber , der udtalte dem , var næsten blodløse af vrede . 
Hun var lige ved at give et skarpt svar , men der var noget i den måde , hvorpå mit barn var bleven udtalt , som gav hendes tanker en anden retning og pludselig afvæbnede hende . 
Hun begyndte at forstå , hvilket væld af indestængt skinsyge , der lå bag ved denne vrede , og hun følte sig pludselig brødebevidst . 
Blødt , næsten bedende lagde hun sin hånd på den andens arm og sagde :  » Det gør mig oprigtig ondt , at jeg har forskrækket dem . Fremtidig skal jeg være meget forsigtig med Kai og aldrig tage ham med ud , når jeg bader . « 
» Å , han skal vist nok selv sørge for at komme med . De forstår jo at vinde børn «  , kom det koldt og uvilligt .  » Se blot , hvor han er bange for at give slip på dem ! « 
Inga så ned på Kai , hvis store øjne vandrede med forfærdelse fra den ene til den anden , og hvis ansigt i en betænkelig grad begyndte at trække op til gråd , indtil han med ét greb rådvild fat i hendes kjole . 
» Hør , Kai ! «  sagde hun og bøjede sig ned til ham :  » Du må se at få Fenris tørret i solen , for 

ellers får han gigt i bagbenene . Løb nu rask op i klitterne med ham , så kommer vi andre efter . « 
Drengen slap hende øjeblikkelig og travede fløjtende afsted , fulgt af hunden . 
Inga vendte sig til doktorfruen .  » De taler , som de troede , jeg ville lokke drengen fra dem «  , , sagde hun ,  » det har aldrig været min mening . « 
» Å , her behøves ingen undskyldninger . Den er let at lokke , som gerne vil hoppe «  , kom det afvisende — og lidt efter usigelig bittert :  » Drengen har desuden aldrig hørt mig rigtig til . Han blev taget fra mig , før han kunne skønne . « 
» Det skulle været min dreng , aldrig i verden o’ o 
havde jeg fundet mig i , at man tog ham fra mig ! « 
Doktorfruen standsede . Hun følte sig slåt af inderligheden i den andens uvilkårlige udbrud .  » Det kan være «  , sagde hun i en mildere tone .  » Der er mennesker , som har mere energi end andre , og som derfor gør mere modstand . Jeg hører nu ikke til dem . — ja , her skal jeg ind «  — hun blev stående ved et lille fiskerhus —  » Konen er syg , og jeg har lovet at hjælpe hende lidt med børnene . Kom Kai ! Du kan få lov at gå med . « 
Kai kom straks farende med huen skævt på det ene øre og puttede sin lille hånd ind i hendes , medens han ivrig spurgte :  » Skal vi ind til fiskeriars ? «  —  » Ja , vi skal . « 
» Så går jeg hjem «  , sagde Inga og rakte hånden ud til farvel . Den hånd , hun modtog , var hård og smal og kom meget forbeholdent , men hendes håndtryk blev dog gjengjældt ; og pludselig så hun doktorfruen ind i øjnene med sit ærlige blik og sagde ligefremt :  » Vind ham tilbage 

igen ! De kunne gøre det som ingen ting . En mor har ikke blot første ret , hun har også størst magt . « 
Og uden at vente på svar , vendte hun hurtig om og gik hjem gennem landsbyen . 
Men doktorfruen blev stående i tanker . Hendes slumrende energi var vågnet ved den andens ord , og hendes slappede vilje havde pludselig rejst sig . 
Da hun den aften lagde Kai i seng , nøjedes hun ikke med som sædvanlig at stoppe dynerne omhyggelig ned omkring ham , men hun blev siddende på hans sengekant1 og stirre ufravendt på ham . 
Kai var meget søvnig ; men dette syn var ham så nyt og forunderligt , at han hele tiden måtte tvinge sine tunge øjenlåg op for at se , om hun sad der endnu . 
Jo , hun sad der virkelig ! Hun blev ved at sidde der ! Hver gang han missede op til hende med sine små søvnige øjne , nikkede hun blot rolig smilende , som ville hun sige :  » Vær tryg ! Jeg bliver hos dig . « 
Og Kai sov ind med en glad følelse af noget , han aldrig før havde kendt — en dunkel fornemmelse af noget lunt og hyggeligt , — af et stille , roligt velvære — en lykkelig , barnlig tillid — en uendelig tryghedsfølelse ! — 
i doktorboligens lille have gik Kai få dage efter rundt og rundt om græsplænen med hænderne på ryggen og filosoferede . Huen sad som 

sædvanlig langt nede i nakken , men de blå øjne med de lange sorte vipper var dybsindig fæstede til jorden . 
Han havde oplevet noget i de sidste dage , som hans lille hjerne til en vis grad havde optaget i sig , men langt fra klaret . 
Den dag , han havde været i vandet med Fenris og siden på besøg hos fiskeriars , havde mor-været så god imod ham , at hans lille hjerte endnu hoppede i livet ved at tænke derpå . Hun havde endogså kørt hest med ham på hjemvejen ! Og da hun om aftenen lagde ham i seng , nøjedes hun ikke med , som hun plejede , at stoppe dynerne godt ned omkring ham og kysse ham til god nat , men hun blev siddende på sengekanten hos ham , lige til han faldt i søvn . 
Han var vågnet så glad den næste morgen , og da sad hun igen ved hans seng ; men han så , at hun havde grædt og forstod ikke hvorfor . Så turde han ikke spørge , for hun blev altid vred , når han så , at hun græd , og derfor puttede han sig ned under dynen og ville slet ikke se det . Men den morgen blev hun ikke vred ; hun kyssede ham tvært imod flere gange , og hun legede med ham , medens hun klædte ham på . Han var slet ikke mere bange for hende , syntes han . 
I fuldstændig kongeligt humør spankede han ud i gården , fodrede hønsene , drev ænderne ned i dammen og tog sig under mange glade hop en travetur med Fenris . 
Men da han siden sad ved frokostbordet og snakkede op om sit eventyr i går , svarede far slet ikke ; han så ikke en gang på ham , sagde blot , at han skulle holde bordskik . Far var i det hele 

bleven så underlig i den sidste tid — slet ikke som ellers . Han tog ham aldrig mere op på sin ryg for at lege hest med ham , og når han bankede på hans dør , blev der altid svaret der inde fra :  » Far har ikke tid . « 
Kai sukkede dybt og inderligt . Han længtes sådan efter , at far skulle få tid igen . 
Men så kom det aller forunderligste . I går , da han som sædvanlig havde siddet ved middagsbordet imellem far og mor , og ingen af dem havde sagt noget , og han slet ikke havde kunnet få far til at smile , så havde han tænkt :  » Mor må vist ha’ været meget uartig imod far , siden han ser så vred ud . «  men da han huskede , at han selv altid fik tilgivelse , når han bad om forladelse , sagde han på én gang , idet han så opmuntrende fra den ene til den anden :  » Mor vil vist meget gerne bede om forladelse . «  så havde doktoren set strengt på ham og sagt , hvad det var for noget snak , han kom med : voksne folk behøvede aldrig at bede om forladelse . Men Kai var vis på , at far havde været meget rød i hovedet , da han sagde det ; — og der var atter bleven ganske stille i stuen . 
Kai følte , der var torden i luften og kunne ikke forstå hvorfor ; han havde kun en instinktmæssig følelse af , at hvis far og mor var rigtig gode venner , så ville al ting blive godt . 
Han havde grundet så meget over den sag , at han helt glemte at spise ; og så var det , at han pludselig , som efter en uvilkårlig indskydelse , havde taget deres hænder — en i hver af sine små — og frygtsomt nærmet dem til hinanden . 
Men de havde begge trukket dem så heftig til 

sig , at Kai blev helt forskrækket ; og doktoren havde sagt ganske vredt :  » Vil du sidde stille ved bordet , dreng ! «  og til yderligere eftertryk havde han rusket ham i øreflippen . Så var Kai begyndt at græde og var på en temmelig ublid måde bleven sat uden for . 
Men mor , som ellers plejede at være så streng og aldrig talte til ham , når han havde været uartig , mor var gået efter ham og havde taget ham på sit skød og trøstet ham , til han holdt op med at græde ; og så havde han slynget armene om hendes Hals og hulket :  » Å , mor ! Mor ! Hvorfor vil i ikke være gode venner ? «  men så havde mor set så underlig på ham og sagt :  » Det forstår du ikke , min lille dreng ; og du må aldrig spørge mig om det . « 
Og så havde hun blandet sine tårer med hans . — 
det var alt sammen grumme besynderligt ; men det aller besynderligste var , at han slet ikke var bange for mor mere . Derimod kunne han nok se lidt sky op til doktoren , når han kom hjem ordknap og alvorlig ; og da far nu en gang havde været hans korte livs solskin , den han med hele sit lille barnehjertes trofasthed hang ved , så vat-han begyndt at længes efter ham , som han kunne huske , han havde længtes , når doktoren var på rejser . Men nu var han jo ikke på rejser , og Kai vidste ikke selv , hvad det var , han længtes efter , — at det var den stærke , varme kærlighed , som hidtil havde våget over ham , og som han nu havde en ubestemt følelse af ligesom und-droges ham . 
Han blev stående midt i havegangen med de 

små hænder på ryggen og et underlig grublende udtryk i sit lille ansigt . 
Fenris , som ikke var vant til at se sin unge herre så spekulativ , plantede sig foran ham med sin brede ryg lige i solen og begyndte på en heftig logren . Da det ikke hjalp , langede han ud med en pote , som , da den ikke blev modtaget , faldt slap ned på jorden igen . Men så var det også forbi med Fenris’s tålmodighed . Flan udstødte et arrigt bjæf , der skulle sige det samme som :  » Hvad går der af dig ? «  og Kai forstod straks , hvad han mente ; men han havde lært forsigtighed af mor , og derfor sagde han med uforlignelig værdighed :  » Det forstår du ikke Fenris ! Og du må aldrig spørge mig om det . « 
Doktoren kom i det samme ud på havetrappen , og da han så drengen stå så stille , gik han hen til ham . 
Han kastede et hurtigt , forskende blik på det lille ansigt , som vendtes op imod ham og blev slåt af dets gammelkloge udtryk . Uden at sige et ord tog han drengens hånd og gik langsomt rundt om plænen med ham — én gang — to gange — stadig uden at tale . 
Kai blev helt højtidelig stemt ; men endelig tog han mod til sig og sagde med en rask beslutning :  » Far — hvorfor er du så vred på mor ? «  — 
doktoren for sammen . Det blev ham for første gang klart , at han stod over for en iagttager , at han havde et vidne i sit eget hus , — et umyndigt lille vidne , men dog et vidne til de spændte , ulykkelige forhold , hvor under han levede sit huslige liv . 
Hidtil havde han ikke tænkt på Kai ; han havde 

overhovedet kun tænkt på sig selv , på sin egen indre oprevethed , sin egen mægtige lidenskab . 
Der havde ikke været rum i hans sjæl for noget andet end kærligheden til den kvinde , han for alle tider havde lukket ind i sit hjerte . Snarere havde han , når han i den sidste tid så på Kai , betragtet ham som endnu en hindring , endnu en skillevæg imellem sig og hende ; og denne tanke havde , ham selv ubevidst , været en medvirkende grund til hans forandrede opførsel over for drengen . 
Nu begyndte han pludselig at se sagen fra en anden side og forstå , at hans egne ulykkelige forhold kunne få betænkelig indflydelse på drengen og medføre en alvorlig fare for et sundt udviklet følelsesliv hos ham . 
Og hans gamle omhu for Kai vågnede igen i hele sin styrke . 
Det underlige spørgsmål , men endnu mere de alvorlige øjne , som så op i hans , overbeviste ham om , at barnet tumlede med tanker , som han ikke magtede ; og bag ved ordene skimtede han tydelig reflektioner . 
Et femårs barn , som reflekterede ! Hvad var dog det for en uting ! 
Hvad måtte der ikke til af sørgelige forhold i hjemmet for overhovedet at fremkalde reflektion i sådan en lille hjerne ! 
Og det var Kai — hans stolthed — hans egen kjærnegut af en dreng , som indtil for få måneder siden havde været indbegrebet af al sund og barnlig livsglæde , som nu kom med alle disse gammelkloge ytringer , han hadede hos børn ! 
Og det var hans skyld — hans skyld alt sam 

men fra den tid , han havde givet sig sin kærlighed i vold , — på samme tid som det var hendes , fordi hun havde tvunget ham ind i dette ulykkelige ægteskab , hvis voksende disharmoni allerede syntes at have sat sine spor hos barnet . 
Og ulykken ville vokse , altsom drengen blev ældre og fik mere forstand på dens omfang . Den ville sygelig forcere hans udvikling i op-væxten og langsomt forgifte hans sjæl , når han blev mand og skulle dømme sine forældre imellem . 
Hjælpeløs ville han en gang stå over for denne ulykke , som intet kunne afvende , og som aldrig kunne mildnes . 
» Stakkels Kai «  , sagde han uvilkårlig og lod sin hånd glide kærtegnende hen over drengens hår .  » Stakkels lille Kai ! « 
Og Kais øjne fyldtes med tårer ; han vidste ikke selv hvorfor . 
Atter gik han rundt om plænen med drengens hånd i sin ; og det var , ligesom noget sammensnørede hans strube , så han ikke kunne tale . 
Da de gik forbi havetrappen , kom hans hustru ud inde fra . Hun blev stående lidt i den åbne dør , så kaldte hun pludselig :  » Kai ! «  og lidt efter noget højere :  » Kom Kai ! « 
Kai ville adlyde , men kunne ikke : doktoren vidste ikke selv , at han klemte drengens hånd så fast i sin , som ville han aldrig slippe den mere . 
Atter kaldte stemmen — denne gang mere indtrængende og ligesom lokkende :  » Kai ! Kai ! « 
Kai rykkede lidt i sin lille arm for at befri sig ; men da det ikke hjalp , sagde han pludselig bestemt , idet han så op i det ubevægelige ansigt 

over sig :  » Kai holder af mor ! «  og han gentog med stort eftertryk :  » Det gør Kai . « 
Da slap hånden , og han sprang op ad trappen . 
Hun greb ham i sine arme og knugede ham heftig ind til sig ; og det var med et næsten udfordrende blik , at hun så ned på doktoren , som var bleven stående i havegangen . 
Da for blodet på én gang op i hans kinder , og en følelse af brændende skinsyge , parret med had , slog ind over ham .  » Arbejder du på at tage drengen fra mig ? «  sagde han og gik nærmere . 
» Du trænger vel ikke til ham mere ? «  lød det skarpe svar . 
Han blev bleg .  » Tag digi agt ! «  sagde han hæst . 
Til svar løftede hun drengen op på sine arme og knugede ham endnu tættere ind til sig , medens hun iagttog ham med sit trodsige blik . 
» Hvad gør du ? «  hviskedee han , ude af stand til at forklare sig denne uventede modstand . 
» Jeg tager min ret «  , svarede hun .  » Du har længe nok berøvet mig den ; nu tager jeg den tilbage . « 
Han stirrede på hende , stum af forbavselse . 
I alle de år , de havde været gifte , havde han været vant til det myge , ængstelig afbedende i hendes væsen . Aldrig havde han mødt modstand på noget punkt ; aldrig havde disse rolige blå øjne set på ham undtagen for at gætte sig til hans mindste ønsker . Hele hendes væsen over for ham havde været en beskeden taknemmelig-hedsytring , fordi han overhovedet tillod hende at leve i hans nærhed . Selv havde hun sat sig på den ringe plads , som gjorde , at han så ned på hende , — med denne hundeagtige troskab , 

. Ii9  . 
Som trættede og irriterede ham , denne slavinde-agtige kærlighed , som hellere lod sig træde på , end afvise . — på grundlag af den havde han indtaget en selvherskers stilling i sit hus indtil denne dag . 
Han huskede så tydelig , hvordan Inga Heine en gang , da hun besøgte dem og var vidne til , hvordan der stiltiende bøjedes af for ham i alle retninger , sagde på sin ejendommelig ærlige måde , men med et ganske fint ironisk smil :  » Har de altid været ypperstepræst , profet og konge i deres eget hus ? « 
Han havde halvt ærgerlig slåt ytringen hen i spøg , men en lille Brod havde den dog efterladt i hans sind , og han havde tænkt , at med hende var det bleven anderledes ! Hun skulle nok vide at hævde sig selv . Og hvor gerne havde han ikke delt herredømmet med hende ! 
Denne selvherskerstilling , som deres ægteskabs uheldige forhistorie dannede en basis for , var så lidt hans ideal , at han ofte havde grebet sig selv i at ønske modstand og trods frem for denne voksagtige blødhed . Men nu , da han for første gang blev imødegåt — og det på sit aller ømmeste punkt — følte han med det samme , hvor lidt af sin magt han i virkeligheden var i stand til at afgive , og hvordan hans mange rettigheder efterhånden var gået ham i blodet , for han blev oprørt og i sit allerinderste krænket over denne uhørte dristighed , som vovede at møde ham med åbenbar trods . 
Var det måske ikke ham , som indtil denne dag havde været både mor og far for barnet ? Havde hun nogen sinde brudt sig om at vinde det  ? 

og nu stod hun dér og talte om sin ret ! 
Han skjulte ikke for sig selv , at hun steg i hans omdømme fra det øjeblik , da hun hævdede sig selv , men på samme tid var han fast bestemt på ikke at give efter . 
» Hvad har du egentlig i sinde ? «  spurgte han og så hende stift ind i øjnene . 
» At beholde , hvad der med rette er mit , og hvad jeg kun alt for længe har givet fra mig «  , svarede hun uden at vige blikket . 
Han måtte tænke på Inga Heine . Hun var der ikke , og hun var der dog — hendes ånd var der — det var , ligesom den havde stålsat dem begge . 
Deres blikke krydsedes i luften som to klinger .  » Véd du «  , sagde han ,  » at hvis du bliver ved på den måde , så er det krig på kniven ? « 
» Det er mig ganske ligegyldigt , hvad det er «  , svarede hun .  » Jeg redder den stump af lykke , som endnu er mig levnet . « 
» Men drengen ! «  råbte han og tog så fast i trappegelænderet , at det rystede ,  » hans lykke , er dog vel det første ! Ser du da ikke , at hans liv bliver ødelagt ved en strid imellem os ? « 
Han så for første gang op på Kai , hvis nærværelse han til dette øjeblik næsten havde glemt , og han blev slåt af det stirrende udtryk i drengens øjne , som fulde af forfærdelse vandrede fra den ene til den anden . 
» Stakkels lille Kai ! «  sagde han igen og ville gå . 
Men da han vendte hende ryggen , var det , ligesom hun pludselig mistede hele sin selvbeherskelse . Al den opdæmmede lidenskab , al den 

kærlighed , som aldrig havde mødt genklang , al den indestængte bitterhed og nagende sorg , som bevidstheden om , at han elskede en anden , havde fremkaldt i hendes sind , brød nu ud med rasende styrke , medens hun slyngede sine arme endnu fastere om drengen og råbte : 
» Jeg skal holde ham skadesløs — vær vis på det — med det , du har forsmået ! Hver trevl af min kærlighed skal være hans — hans alene ! Og ved du , hvad jeg får igen ? Jeg får ham selv ! Hel og holden ! For hver fodsbred land , jeg vinder , taber du ! Å , du aner ikke , hvilken magt en mor har , når hun vil bruge den ! — og véd du , hvem der har lært mig det ? Det har hun , som skulle have været din hustru ! « 
De sidste ord blev slynget ham lige i ansigtet som et stenkast , og hun så , at de ramte . 
Et øjeblik troede hun næsten , at han ville slå hende ; men så fik hendes tanker en anden retning , idet Kai pludselig slyngede sine arme om hendes Hals og med rørende inderlighed i sin bævende lille stemme bad :  » I må ikke være vrede — å , i må ikke være vrede på hinanden i « 
Det var mere , end doktoren kunne udholde . Han vendte sig brat og gik ind på sit værelse . 
» Det kan ikke forsvares — det kan aldrig i evighed forsvares ! «  mumlede han og lukkede døren hårdt til efter sig . 
Han satte sig ved sit arbejdsbord og begravede hænderne i sit buskede hår . Hans tanker tumlede med skilsmisse . Var dette samliv , som intet samliv var , ikke en ulykke , lige stor for dem begge ? Og måtte de ikke hellere bryde det straks  ? 

men Kai — ? Kai kunne han ikke slippe . Og på den anden side havde denne formiddags erfaringer tydelig vist ham , at Kai var den eneste pris , hvorfor hun ville give ham fri . 
Så sad han da dér og våndede sig under en dobbelt kval og vidste ikke sine levende råd imod de to magter , som stred i hans bryst og var nær ved at sønderslide ham . 
Ligesom i tanker trak han sin skrivebordsskuffe ud og tog en gammel bog — hans dagbog fra fængselstiden . Uvilkårlig bladede han i den . Der var megen håbløshed , meget tungsind fra de dage , men ingen bitterhed ; den kom først senere . 
I flere år havde han intet skrevet i bogen , men i den sidste tid var han igen tyt til den som til en trofast gammel ven . Han havde grebet til den , da han måtte have luft for ikke at kvæles ; hans pen var strømmet over af alt det , hans læber ikke turde udsige . Sjældent har en kærlighed været skildret med stærkere farver end denne , som var fordømt til at leve skjult . 
Men det var ingen af de jublende , lidelsetrodsende , lykkeberusede tanker , han opsøgte ; han standsede ved det sidst beskrevne blad , dér hvor han havde skrevet som med blod af sit eget bryst , og hvor hvert ord hamrede sig ind i hans hjerne som naglerne i kødet af en korsfæstet . Og med den lidendes lyst til atter og atter at jage sonden ind i såret , læste han om og om igen : 
jeg så over jorden stå kors ved kors — jeg så dem rejses , 

jeg hørte dem falde — blodbestænkede var de alle ! 
Kors for de levende så jeg , det var , korsfæstede hang de par om par ! 
Underlig tonløs klang deres røst , og nætters og dages lidelsesstunder drev kval af bitre , blodige vunder som Nagler i deres sårede bryst . 
Korsfæstede hang de til samme pæl , mand til kvinde og sjæl til sjæl ! 
Ikke viet ved hjærtets bånd , ikke bundne ved elskovs møde , dømt til hele livet at bøde , bløde sammen med hånd mod hånd ! 
Blege hang de på samme træ , fod til fødder og hånd til hænder , knæ over knæ — hvem der led mest gud ene kender . 
Knyttedes trodsig en lænket hånd , stredes de to , som blev sammen båret , gik naglen blot dybere ind i såret — ! 
Kødet må flænges , om én vil løs , og evig føles dog såret brænde ! — mand og kvinde , i skal det kende : 
de Nagler holder til livets ende ! 

aldrig heles det revne sår , aldrig lukkes de blodige vunder , om år og dage end efter går : den kval , i delte , det blod , i blødte i samme stund , binder jer sammen til dødens blund . 
En gang lænket attråiøst 
fod til fødder og hånd til hænder , bærer i lænken , til livet ender — korsfæstet , korsfæstet til samme pæl , mand til kvinde og sjæl til sjæl ! 
Han sad længe med hovedet begravet i hænder og et uendelig forpint udtryk i sit sigt . Så skrev han neden under : 
min sjæl har jublet i lys , hed som en ung spaniol , faret på ørnevinger ind i et hav af sol ! 
Vant til et liv i skygge  , har den dirret og brust i glødende , sorgforødende lykke ! 
Dens kval er en våndefuld fryd : at sammen vi giften tømme ! 
Og ingen har hørt dens skrig , min sjæl tør kun skrige i drømme — — men for hver sviende smærte , hvert sår i den blodige dyst 
elskede , favner og knuger jeg dig på ny til mit bryst ! 
Finder den dag mig i live , da tvungen min hånd har forstødt dig elskede , da skal du vide , at så har mit hjerte forblødt sig — ! 

' i25 
men da han havde skrevet de sidste linjer overfaldtes han af en jagende længsel efter hende . Han for op , lagde bogen ned i skuffen igen , drejede nøglen i lås og gik et par gange frem og tilbage på gulvet som et vilddyr i sit bur , — drev så hen til vinduet , stødte det op og blev stående uden at se noget . 
Hans tanker gik som en elektrisk strøm — lynsnart — springende ! 
Jeg må se hende — for enhver pris se hende ! Der er ikke solvarme til undtagen under hendes øjne . — går jeg ned til havet nu , så véd jeg , hun er der . — i lang frastand drager mine tanker hende , som hendes drager mig . — vi føler det begge , vi tænker det uden at sige det . — vi kan ikke gå uden om hinanden — det ville være vanvid at tro det — og endnu større vanvid ikke at o-å .-------- 
o 
» Far , luk mig op ! «  bad en lille stemme uden for og en buttet hånd bankede utålmodig på døren . 
» Hvad vil du mig ? «  —  » Min trillebør er gået itu . Det røde hjul , du malede i fjor , faldt af . Du skal sætte det på igen «  —  » Gå til moi om det ; jeg har ikke tid . «  —  » Jamen mor kan ikke — og jeg vil ind til dig . «  —  » Det kan du ikke komme nu , jeg skal ud . «  —  » Bare et bitte , bitte , lille øjeblik ! «  kom det igen i en indsmigrende tone . 
Til enhver anden tid ville denne bløde stemme have været nok til at lukke doktorens dør op på vid gab ; men i dette øjeblik , da barnet stod dér som en levende hindring for hans lidenskab , gjorde den en ganske anden virkning . 

» Du må vænne dig af med at plage «  , kom det afvisende — næsten hårdt .  » Når jeg har sagt nej én gang , så ved du det står fast . Gå nu ! « 
Kai hang med hovedet , da han gik . Altid var der en eller anden , som var vred på ham for noget , han ikke vidste , hvad var . Han brød og brød sin lille hjerne med spørgsmål , men uden resultat . Doktoren fandt ham på gårdspladsen , da han et kvarterstid efter ville gå ud . Han var falden i søvn i sin trillebør med kinderne våde af gråd . 
Som doktoren stod dér og så på ham , fyldtes hans egne øjne med tårer , og ligesom før gentog han :  » Det kan ikke forsvares ! Det kan aldrig i evighed forsvares ! « 
Han syntes pludselig , at drengens kinder var blege , og udtrykket i hans ansigt underlig gammelt . Han løftede ham varsomt op på sine arme og bar ham ind .  » Stakkels dreng ! «  sagde han gang efter gang og kyssede ham .  » Det liv lægger dig øde . « 
Og pludselig brød han ud i fortvivlelse :  » Å Kai , Kai ! Vis mig en udvej ! « 
Men Kai sov — og gispede kun af og til i søvne som efter en langvarig gråd . Og ved hvert ryk , det gav i hans lille person , dirrede de lange øjenhår over den våde kind , og en sky gled hen over hans runde barneansigt . 
Inga sad på en optrukken fiskerbåd nede ved kysten og skrev med spidsen af sin parasol i sandet . 


hun vendte sig ikke om , da hun hørte skridt bagved sig ; og den , som kom , sagde ikke god dag . Han satte sig ganske stille på bådkanten ved siden af hende og fulgte med øjnene hendes ungdommelige profil — : hvordan det sorte hår krusede sig i tindingen over den solbrændte hud , medens en fin rødme under den pludselig røbede en bevægelse , som de udtryksfulde linjer omkring munden kæmpede for at skjule , — hvordan den runde matroshat , der som altid sad lidt bag i nakken , med sin skygge ligesom kærtegnede dette ansigt — — og fra hendes skikkelse gled hans blik ned på skriften i sandet — 
» Es ist eine alte geschichte , doch bleibt si immer neu — immer neu — immer neu «  — 
stod der . 
Han bøjede sig ned over det skrevne , brugende sin spadserestok som griffel : 
» und wem si just passiret dem bricht das Herz entzwei ! « 
Skrev han neden under . 
Hun gjorde en lille bevægelse med hovedet , men så ikke op . 
Han skrev det samme endnu en gang og endnu en gang , og ingen af dem talte . 
» De fornegter dog ikke deres slægtskab med Heine «  , sagde han endelig . 
» Nej , det må vel ligge mig sådan i blodet . Hans Vers vender altid tilbage i min erindring . « 
» Det gør det selvoplevede altid . « 
Hun tænkte et øjeblik , at det var dristigt sagt , 

men så smilede hun . Hvorfor skulle de også sidde der og føre hinanden bag lyset — de to mennesker , som kendte hinandens hemmelighed så godt ! 
» Det er det selvoplevede , som har værd «  , sagde han igen .  » Det er bedre at opleve det , som gør ondt , end slet ingen ting at opleve . — mener de ikke også det ? «  trængte han på .  » Eller ville de hellere være den oplevelse foruden ? « 
» Nej , ikke for alt i verden ! «  brød hun ud med pludselig varme . 
» Jeg vidste det «  , sagde han .  » Bedre er det at mødes i storm end aldrig at mødes . « 
» Ja , tusende gange bedre !' der er en uendelig tomhed blot i den tanke , at man aldrig var mødtes . « 
Han nikkede . 
» På den måde «  , smilede hun ,  » kan vi jo næsten kaldes lykkelige mennesker . « 
» Vi bliver aldrig lykkelige borte fra hinanden ! « ' sagde han heftig ;  » Skal vi blive det , må vi følges ad . Og vi kommer også til at følges til sidst ,' fordi vi må , fordi ikke en verden af mure kan skille os ad ! Eller tror de , de kunne ? « 
Han bøjede sig frem og så hende ind i ansigtet i stærk spænding . 
» Jeg véd , at de ikke kunne «  , sagde hun sagte og på sin ejendommelig tilforladelige måde . 
Da slyngede han armene om hende fast og inderligt , som ville han aldrig slippe hende mere ; — og hun gjorde ingen modstand . Hendes lille krøllede hoved lagde sig ind til hans bryst med hjærtets evige ret til at elske , og hendes varme læber mødte hans . De huskede ikke mere , hvad 

der lå bag ved dem , og de tænkte ikke på , hvad der lå foran  ; de følte kun , at de var to lykkelige mennesker , som elskede hinanden . 
Og eftermiddagssolen begyndte at sænke sig i en uendelighed af bristende farver ; skyggerne begyndte at falde over strandbredden , hvor flyvesandet skinnede som diamanter . Bølgerne gik længere — klarere----fjærnt ude lød det som en sang dybt fra havet . Den hede sommervind faldt i søvn mellem klitterne ; mågerne hvilede på deres hvide vinger , og lærkerne begyndte at søge til rederne ; men de to mennesker der nede sad endnu på randen af fiskerbåden og talte sagte sammen , talte med bløde , dæmpede stemmer , kunne aldrig blive trætte af at tale med hinanden------------- . 
Klokken var otte , da Inga kom hjem , fulgt i hælene af en tordenbyge , hvis lyn allerede oplyste den gamle gårds gråhvide mure med et flimrende rødt skær , medens de skrattende tordenskrald , som fulgte , tog ekko af ladebygningerne imod vest . 
Hun havde løbet stærkt det sidste stykke , . ikke fordi hun brød sig om uvejret , men fordi den voldsomme bevægelse i hendes indre trængte til at give sig udslag i en Art levende anstrengelse . 
Hendes kinder brændte , da hun stod i døren ind til havestuen , hvor bedstemor Heine sad i sin gamle , bløde lænestol og læste aviserne . 
» Nå barn ! «  sagde hun og skød brillerne op i 

panden ,  » det var da godt , at du endelig kom ! Jeg begyndte at blive helt bange for dig . Vi få slemt vejr i aften . « 
» Ja , det lyner stærkt «  , sagde Inga ; — hun stod og snappede efter vejret , medens hun lagde hat og handsker fra sig på bordet . 
» Hvor du er varm ! «  sagde bedstemor Heine .  » Du har vist løbet for stærkt . « 
Men da hun mødte Ingas øjne , holdt hun brat inde . Det var hende øjeblikkelig klart , at her var hændet noget . En sådan ild havde hun aldrig før set i disse øjne , som hun havde elsket og kysset , fra det første bevidste glimt tændtes i dem . Og hun forstod , at nu måtte der tales . 
Hun lod Inga lukke døren ud til verandaen og sætte sig på gyngeskamlen ved hendes fødder , som hun plejede . Hun lod hende sidde tavs med hænderne foldede over sine knæ og ventede tålmodig på , at hun skulle bryde tavsheden . Men så tog hun pludselig det varme unge ansigt imellem sine hænder og vendte det op imod sig .  » Du har ikke været alene ved stranden i dag «  , sagde hun langsomt . 
» Nej , der var én hos mig : den samme , som er hos mig hver time på dagen — han , som fylder alle mine tanker ! « 
Den uforbeholdne tilståelse , som disse ord indeholdt , forvirrede den gamle etatsrådinde , som havde ventet et mere undvigende svar ; — og skønt de overflødiggjorde enhver forklaring , sagde hun alligevel forlegent og næsten hviskende :  » Men — elsker du ham da virkelig ? « 
Og svaret kom med glødende kraft :  » Ja , bedste 

mor Heine ! Jeg elsker ham , som man kun elsker én gang i sit liv — én gang og så aldrig mere ! « 
Den gamle frue for sammen . Det var lige som det flammende lyn , der i dette øjeblik oplyste stuen , mødtes med ilden fra de sorte øjne , som i glødende ekstase var fæstet på hende .  » Det går dybere , end jeg troede «  , sagde hun tonløst . 
» Det går så dybt , at jeg måtte rive min sjæl i stykker , hvis jeg skulle rykke det op ! « 
» Men det må jo rykkes op , barn , — forstår du ikke det  ? Du har ikke lov til at elske en mand , som allerede er bunden . « 
» Ikke lov ! «  — det lød næsten hånligt . —  » Sig til græsset , at det ikke har lov til at gro , og til solen , at den ikke har lov til at skinne , så kan du komme til mig og sige , at jeg ikke har lov til at elske ! « 
» Du glemmer , at der er en anden , som har første ret . « 
» Hun har ingen : han har aldrig elsket hende . « 
» Men hun har dog været hans hustru . « 
» Ikke fra det øjeblik , han mødte mig ; og hun vil aldrig blive det her efter . « 
Bedstemor Heines stemme rystede lidt .  » Hvor tør du trænge dig ind imellem mand og hustru , sprænge et helt familieliv og gøre en anden kvinde ulykkelig for livstid ? Du , som elsker selv , må jo vide , hvor umuligt det vil være hende at slippe ham . « 
Inga tav et øjeblik . Bedstemor Heine kendte det lille trodsige kast med nakken , som fulgte efter .  » Hvorfor ville hun trænge sig på ? «  sagde hun . 

» Det har sikkert også været hendes ulykke ; — men nu er de én gang mand og hustru ; det er bånd , som binder . « 
» Ingen bånd binder for kærligheden ; den sprænger dem alle som sytråde ! « 
» Så sprænger den mere , end der nogen sinde kan heles igen . « 
» Å , sig ikke det , bedstemor Heine ! « 
Tonen var blød , næsten bønfaldende , os ; dens understrøm af dirrende sorg tog den gamle lige om hjertet . Men hun var bestemt på ikke at lade sig overmande . 
Hun bøjede sig ned og lagde sin gamle , rynkede hånd på Ingas skulder . 
» Er der børn , så sprænger den børnenes lykke «  , sagde hun langsomt ; — hun følte selv , hvordan ordene ramte som stik i et sår . 
Inga havde skjult ansigtet i sine hænder ; — hun svarede ikke , men stønnede forpint . Bedstemor Heine vendte hovedet bort , som tålte hun ikke at se hende lide .  » Det er bedre selv at lide end at lade andre lide «  , sagde hun — ligeså meget for at trøste sig selv . 
» Nej ! «  for Inga pludselig op :  » Jeg gør oprør imod det ! Det er min lykke , det gælder . Jeg har ingen forpligtelse til at sørge for andres — lad hver sørge for sin ! Når vi føler , at vi ikke kan undvære hinanden , at vi ville blive bund , bund-ulykkelige borte fra hinanden , at al livets fryd er gemt i vort samliv , hvorfor skal vi så martre hinanden til døde i steden for at sidde så fast sammenslyngede , at intet i verden kan skille os ad ! — hvem tør også skille os ? «  brød hun lidenskabelig ud :  » Når vore hænder 

holder hinanden med kærlighedens evige styrke , hvem tør så vriste dem op ? « 
» Der kan komme en lille barnehånd og pille så småt ved de lukkede fingre ; og da må de åbne sig , hvor fast de så holdt , — for den hånd har første ret . « 
» Å , hvor du er ubarmhjærtig — så grænseløs , forfærdelig ubarmhjærtig ! « 
» Det vil den altid være , som kræver et offer . « 
» Der er ikke lykke ved så tungt et offer . « 
» Ikke lykke , men større fred . «  —  » Å , min sjæl får aldrig fred ! «  —  » Det tænkte jeg også , da jeg var så ung som du ; men det gik anderledes , end jeg tænkte . Menneskene vil ikke lide nu om stunder . De vil uden om lidelsen ; — de vil for enhver pris til lykken . I min tid var det anderledes ; da tog man lidelsen op uden at knurre . Jeg tog den selv op , skønt jeg troede , den skulle knuse mig . Da jeg havde sluppet lykken , lukkede jeg op for lidelsen . Jeg lukkede den ind i min sjæl som en skat , der skulle leves på ; og fra den tid var det , jeg begyndte at se på den som på noget værdifuldt . « 
Inga havde drejet skammelen og sad nu med armene i den gamles skød og stirrede hende op i ansigtet , medens lyn krydsede lyn uden for , og det ene tordenskrald afløste det andet . 
Hvad var det dog for et udtryk , hun fandt i bedstemor Heines øjne ? Hvad var det for et underlig betagende , næsten højtideligt drag af et langt livs lidelse , som pludselig slog hende i møde fra denne fine , gamle skikkelse , der lille og spinkel næsten forsvandt i den store , højryggede lænestol  ? 

det var ligesom de klare gamle øjne — dem , hun havde læst sine eventyr i som barn — så forbi hende , så ind i noget for længst gennemlevet og dog nærværende . — der var så megen fantasi i disse øjne ; det var intet under , at hun elskede dem . Når de så over brillerne med den brune skildpaddes indfatning , kunne de endnu skinne med en egen fortroldet glans , som nu , da de fæstedes på hende .  » Barn «  , sagde hun på sin ejendommelig indtrængende måde ,  » fik du ikke lykken , så tak gud , at du fik lidelsen ! Der er mange mennesker , som aldrig fik en hel glæde og aldrig en hel sorg ; det er de fattige sjæle , som må nøjes med åndslivets smuler . — du tror om lidelsen , at den kun kan dræbe . Jeg ser nu anderledes på den . Jeg véd , at den gemmer i sig de rigeste udviklingsmuligheder , spiren til al åndelig vækst . Jeg ved , at de store lidelser kan rumme i sig noget af en lykke — for så vidt i det mindste , som al åndelig vækst er lykke . « 
Inga kyssede den rynkede hånd , som lå på hendes skulder .  » Bedstemor Heine «  , sagde hun ,  » fortæl mig din historie . « 
Den gamle nikkede .  » Ja «  , sagde hun sagte .  » Jeg sidder netop og tænker på det . — måske den kunne hjælpe , når du skal til at vælge selv . For det er på dine skuldre , at valget vil blive lagt , så vist som det i kærlighed altid er os kvinder , der må træffe den endelige afgørelse . « 
Der kom i det samme et mægtigt lyn , som splintrede den gamle eg foran havedøren ; og skraldet , som fulgte efter , var øredøvende . Bedste 

mor Heine for op :  » Å , egen ! «  sagde hun ,  » min kære gamle eg ! « 
Men Inga blev rolig siddende . 
» Hvis afgørelsen skal blive , som du ønsker det «  , sagde hun ,  » så bliver følgerne som lynets her . Den splintrer os i tusende stykker , den river vore sjæle op lige til hjærteroden ! Vi dør af det . « 
» Man dør ikke af lynet «  , sagde bedstemor Heine .  » Egen dør heller ikke . Den gamle stamme går nok ud , men ved roden spirer alle de unge skud . Det går menneskene på samme måde . Man dør ikke af lidelser ; man vokser af dem . « 
De sad en stund tavse , medens regnen slog mod havedøren og drev i stride strømme ned ad murene . Så sagde Inga :  » Hvor gammel var du , da du blev gift med bedstefar ? «  —  » Kun et barn på sytten år . «  —  » Og da lynet slog ned i dig ? «  —  » To og tyve . De fem år var de tommeste af mit liv . Når jeg siden har tænkt tilbage på dem , så ved jeg slet ikke , hvoraf jeg levede den gang . Et menneske må dog have noget at leve på — men jeg havde ingen ting . — misforstå mig ikke : din bedstefader var i grunden en fin natur — ja , jeg tror , at han oprindelig var en gentleman ; men han havde under sin militærtjeneste tillagt sig visse unoder , som var uforene-lio-e med min natur , og som absolut måtte ødelægge vort ægteskab . Han havde fået lidenskab for vin og kvinder . 
Du véd , at han gik med som frivillig i 48 . — han var en midaldrende mand , da han som kap-tain ved artilleriet kom i indkvartering hos os . Gården var forgældet , og vi levede under stærkt tryk den gang . Vi havde kun vort gode , gamle 

navn tilbage . Men når jeg dansede om aftenen med officererne , omskabte min fantasi dem til stolte riddersmænd ; og jeg syntes , jeg var selv prinsessen med det halve kongerige . 
Det var jeg i grunden også— på en måde ; for sådan en ung pige med hjertet varmt og åbent for alt godt , er et lille kongerige for den rette , om han finder hende ; — men det hænder kun alt for ofte , at kongeriget spilles bort for penge — i det mindste hændte det den gang . 
I de tider sagde forældre endnu til deres børn , når de fandt et parti , som forekom dem betryggende :  » Jeg ønsker , at du gifter dig med den eller den . «  og så var det de færreste små krushoveder , som vovede at gøre oprør . Jeg vovede det i det mindste ikke ; jeg var meget barnlig og meget viljeløs den gang ; min karakter udviklede sig først senere . —jeg græd lidt , da jeg hørte , jeg skulle være din bedstefars hustru ; jeg græd mere natten før vort bryllup ; men de nye forhold optog mig hurtig , og desuden måtte din bedstefar i lejren igen et par dage efter bryllupet . Det var først , da han kom hjem ved krigens ophør , at jeg gjorde opdagelser , som på én gang kastede lange skygger ind i mit liv og var som snavsede fodtrin over mine tanker . 
Den aften , han kom hjem , havde han drukket stærkt og var ikke ædru , da han kom ind til mig ; men den rædsel , han indgød mig , gjorde øjensynlig indtryk på ham , og jeg må sige til hans ære , at han ikke påtvang sig mig , men ved en fin og hensynsfuld opførsel søgte at vinde min tillid tilbage . Han vandt den også forholdsvis hurtig , trods hyppige tilbagefald i de følgende 

år . Fik .han niere vin , end han kunne tåle , var han forsigtig og holdt sig fuldstændig borte fra mig . 
Der var noget i hans udprægede skamfølelse , som altid rørte mig ; men da jeg en dag fik besøg af en fattig ung pige , som bestemt fordrede , at Herren skulle betale til det barn , der lige så godt var hans som hendes , så brast mit sidste fodfæste . 
Fra den dag var jeg sløv , ligegyldig for alt , selv for den begivenhed , som forestod i huset . Jeg følte mig lamslået , uden evne til at rejse mig igen . Jeg følte mig beskæmmet , forurettet — det undrede mig kun , at jeg ikke følte større sorg — men siden forstod jeg , at det var , fordi jeg aldrig havde elsket ham . 
Jeg levede et ganske planløst , fuldstændig vegeterende liv , indtil din far kom til verden ; —da fik livet igen værd for mig . 
Jeg tror , at en følelse , som næsten lignede kærlighed til barnets far , var ved at komme op i mig , da det lille skrigende væsen blev lagt i mine arme . Men da Heine kom ind til mig den aften , havde han drukket stærkt — jeg mærkede det på hans aånde , som var hed af vindunster , da han bøjede sig over min seng — og da stødte jeg ham fra mig ; — jeg ved , at jeg stødte hårdt — og fra den dag var mit hjerte lukket for ham . 
Der gik omtrent et halvt år . Så var det en dag , som jeg sad og vuggede barnet , at mine øjne faldt på et avertissement i avisen . Jeg ser det endnu for mig , som det var i går ; det skrev sig på en ganske uforklarlig måde ind i min bevidsthed . Der stod :  » En ung musiker , som er 

bleven overanstrengt ved forceret arbejde , ønsker sig for sommeren i pension på en større gård i nærheden af Vesterhavet . Et ringe honorar kan gives . Fri udøvelse af musik er hans eneste fordring . » 
Jeg kan ikke sige dig , hvorfor jeg standsede ved det ; men som man ved at høre en gammel sang . pludselig kan få længsel efter sin barndom , således fik jeg ved at læse det pludselig længsel efter musik — toner , som kunne spille tomheden bort og fylde rummet omkring mig med noget af livets fest . 
Underligt nok fik Heine , som ellers ikke var musikalsk , straks lyst til at reflektere på avertissementet , da jeg viste ham det . Han indgav billet og næppe to uger efter kom den fremmede til gården . — han havde ikke stor bagage med — kun violinkassen og en gammel vadsæk med gangtøj og bøger . Han var bleg og mager ; han så , som Heine sagde , nok ud til at kunne trænge til en dukkert i Vesterhavet . — jeg kan ikke sige dig , om han var smuk ; for mig var han det , men jeg tror ikke for andre . I grunden så jeg ikke andet af ham , da han kom ind , end hans øjne . Det lyste og lo , det varmede og gnistrede mig i møde fra de øjne ! Det var øjne alt sammen , øjne som dirrende violinstrenge . — når jeg hørte hans violin , måtte jeg tænke på hans øjne ; og når jeg så på hans øjne , måtte jeg tænke på hans violin . Jeg behøver ikke at forklare dig det ; du vil forstå det , i samme grad som du selv elsker . 
I begyndelsen talte vi ikke meget sammen , men han spillede for mig ; — han spillede mig ind i 

en ny tilværelse , bort fra det sløvende liv , jeg havde ført ; han spillede alle åndelige evner og kræfter op i mig igen , eller rettere sagt : han spillede dem for første gang sammen ! Og da forstod jeg , hvad kærlighed mellem to mennesker er . 
Siden talte vi timevis sammen og i fuld fortrolighed ; — men aldrig talte han bedre , end når han fik violinen fat , eller når han sad ved det gamle klaver der henne og spillede fine variationer over gamle sange . Jeg kan høre de toner endnu , når jeg lukker øjnene . — 
jeg er vis på , at din fars udprægede Sans for musik stammer der fra , at de første indtryk , han fik , kom gennem violintoner . Barnet lå dér i vuggen og lyttede--------det lyttede bestandig , også når det lå ved mit bryst-------hele min sjæl var jo én eneste lytten ! 
Han sagde det selv en gang og lo :  » Det barn må komme til at elske musik «  , sagde han .  » Var han min søn , skulle han blive kunstner . «  — 
jeg véd ikke , hvordan den sommer gik . Jeg ved kun , at dagene fløj som lyn ; og førend jeg vidste det , kom den sidste . — da han den morgen mødte mig i haven , sagde han blot :  » Man siger , at jeg rejser i aften ; men de følger med . Jeg véd , at de gør det . « 
Jeg gik som i en drøm den dag og tog afsked med al ting på gården . Jeg tror , at jeg sagde hvert træ og hver busk' farvel uden egentlig at vide , hvad det var , jeg gjorde . 
Jeg tænkte ikke på , hvad der skulle følge efter — jeg tænkte overhovedet ikke den dag — jeg følte kun , at han og jeg hørte sammen — hørte 

således sammen , at livet aldrig kunne leves , hvis vi ikke fulgtes ad . — 
det var først en times tid før afrejsen , da jeg gik ind i barnekammeret for at sige din far farvel , at jeg blev mig selv fuldt bevidst , så det stod klart for mig , hvad det var , jeg ville gøre . 
Barnet græd , da jeg lukkede døren op . Det lå og stirrede med store øjne og ville ikke lade sig stille tilfreds af pigen . Men da det så mig , blev det stille , og et øjeblik efter lo det og strakte armene ud efter mig . 
Jeg blev alene med det . Jeg tog det op af vuggen og lagde det til mit bryst . Da var det , ligesom jeg fik lænker på — underlige lænker , så stærke som et helt livs sorger og en lang nats gråd . Og da vidste jeg , at jeg ikke kunne rejse . 
Aldrig har jeg grædt som i den time ; og hvad jeg har lidt af længsel siden , véd kun gud ; men aldrig har jeg fortrudt , at valget blev , som det blev , for fred er bedre end lykke . 
Det var den tungeste dag i mit liv , da jeg måtte stride med ham i fortvivlelse , fordi han ville ikke slippe mig ; men det er jeg vis på , at han var aldrig bleven den kunstner , han blev , havde han ikke fået sin udvikling gennem modgangen . Den tanke har holdt mig oppe gennem alle disse år . — nu er han død — gud velsigne hans minde ! Jeg har ikke ødelagt hans liv , som han den gang sagde , at jeg ville gøre det , jeg har kun givet det indhold , som han gav mit stakkels , forkrøblede liv indhold gennem det , jeg led . 
. Vi mødte hinanden igen som gamle folk , og vi følte , at medens alt andet i os var bleven garnmelt , 

så var vor kærlighed endnu ung . Det var længselen , som havde holdt den ung , sagde han . Han sagde også , at det var lidelsen , som havde gjort ham til den mand , han nu var ; lykken kunne aldrig have gjort det . Hans natur var af dem , som vokser i modgang . Og så var det så dejligt , sagde han , at vide , at der i hans sjæl var et fredhelligt sted , som han altid kunne ty hen til — et sted , hvor han ikke havde syndet — at der var en sorg , som var hans egen og en kærlighed , som ingen kunne tage fra ham------en , som aldrig kunne ældes . «  — 
bedstemor Heine lagde sit fine , gamle hoved tilbage imod lænestolens puder , som var hun træt af at tale . 
For første gang i hele sit lange liv , lukkede den gamle frue op for en anden sjæl — en sjæl , der var i slægt med hendes egen — og så stilfærdigt faldt ordene , så ejendommelig pålideligt var det indtryk , de gjorde , — — grundmurede som de var af et langt livs erfaring og helt igennem prægede af en stærk sjæls selvoplevelser . Her var ingen sentimentalitet , intet føleri , kun en langsom tilkæmpet livsanskuelse . 
Inga så op i det rynkede ansigt , indrammet af de blanke , hvide krøller . Hvor havde hun ikke forstår at dæmme op for sine sorger gennem alle disse år — aldrig ladet dem skinne frem i vemodige hentydninger — siddet der så stille og opdraget sig selv igennem lidelsen , fået den kærere år for år , efterhånden som den blev ikke blot hendes sjæls dyreste ejendom , men også dens rigeste udviklingsevne , dens største åndelige kraft ! 
» Bedstemor Heine «  , sagde hun og strøg sin kind 

kærtegnende mod den magre hånd , som lå på hendes skulder .  » Du er et stort anlagt menneske , men det er jeg ikke . Jeg trænger til lykken — jeg tørster efter den ! Og jeg har intet barn , der binder mig , således som du havde . « 
» Men han har ét . « 
Inga for sammen som under et piskeslag .  » Å Kai ! Kai ! Hvorfor kommer du altid tilbage til ham ? Skal jeg måske lide for en andens barn ? « 
» Ja , når barnet er hans ! Man bliver aldrig lykkelig ved at træde på andres lykke . « 
» Den lykke , du tænker på , har aldrig eksisterer .  « 
» Men barnets lykke har eksisterer . Du ødelægger den ved at skille forældrene ad : du tager tryghedsfølelsen ud af dets liv — og med den er det bedste borte . « 
» Hvem siger også , at barnet har mere ret til at blive lykkelig end jeg ? Har hans liv måske større værd end mit ? Og skal to mennesker gå til grunde for et barns skyld ? « 
Bedstemor Heine rettede sig i sædet .  » Nej , det skal de ikke ; det var det sidste , de skulle ! «  sagde hun ,  » men det behøves heller ikke . Jeg skal sige dig : der er en hemmelighed ved lidelsen : man må aldrig se på den som på noget , man skal uden om , man må se på den som på noget , man skal igennem , så sker det underlige , at man får den kær — for lidelsen er en livsværdi lige så vel som lykken . « ------------ 
der var længe stille i stuen , Inga sad med hænderne i sit skød . Hun stemte de smalle fingre så fast mod hinanden , at det knækkede i dem , men hun sagde ikke noget . 

lynene blev svagere og svagere — tordenen døde lien , — men regnen vedblev at tromme på verandaens zinktag i trøstesløs ensformighed . 
Bedstemor Heine fik et lille hosteanfald — en sulten spurveunge skreg fra reden oppe under tagrenden — så hørtes igen kun dråbernes fald ; og gennem det åbentstående vindue trængte lugten af vådt Mos fra tagene og gammel fugtighed fra murene . 
Der gik det meste af en halv time . 
Bedstemor Heine sad og så over skildpaddesbrillerne ned på Inga og plirede med øjnene for at skjule , at hun græd . Hun gennemlevede sin egen lidelseshistorie i hendes ; hun følte hendes sjælekval , og det pinte hende , at den var tavs . 
» Inga «  , sagde hun på én gang ,  » kan du huske æventyret om de ville svaner  ? « —  » Andersens  ? Ja ! Hvorfor spørger du om det ? « 
» Jeg har altid holdt så meget af det eventyr . Kan du huske , at prinsessen ikke får alle skjorterne færdig til de ni brødre , men der mangler et ærme i den ene , så den yngste bror må nøjes med en svanevinge i steden for en arm ? «  —  » Ja , hvad så ? « 
» Jeg elsker det eventyr — for det ene ærmes skyld , som aldrig blev færdigt . Det har givet mig noget at tænke på . — vi kommer jo alle til verden som skabninger , der må ind under forvandlingens lov for at nå vor bestemmelse . Men når forvandlingen nu ikke vil komme ? Eller når den ikke bliver fuldstændig ? Når der er noget i os , som vanskjøttes , så det ægte menneskelige i os ikke kommer til sin ret , så kan vi undertiden 

synes , at der er sket os uret , og vi kan føle , at der trods alt selvarbejde mangler os noget . Hos dig og mig er det vel kærlighedens besiddelse , som mangler ; men jeg tror nu , at om vi ellers har mod til at vente , så skal forvandlingen nok komme alligevel . — der er mennesker , over hvem livet kaster sin hele færdigsyde dragt , så svanehammen brister , og både sjæl og legeme folder sig ud i et væld af rigdom og lykke ; men med de fleste-bliver livet aldrig færdig . Jeg tænker så tit : du fik måske en svanevinge i steden for en arm ; du hører måske til dem , for hvem livet kun fik syt et ganske lille ærme ; men hvor livet måtte slippe , dér tage r evigheden fat , og på dens væv ligger kjortler syt for alle lykkens stedbørn på jorden . « 
» Ja , du tænker nu altid så kønt , bedstemor Heine ! «  — 
» Jeg tænker æventyrets tanker ; de har virkelighed for mig . «  — og lidt efter tilføjede hun med et lille lunt smil : 
» Jeg tror nu slet ikke , når vi endelig bliver færdige alle sammen , at englene er nær så fuldkomne som vi . Jeg véd godt , at det lyder profant , og jeg skulle måske ikke sige det , men jeg siger det alligevel . For ser du ! De mangler det vigtigste led i deres udvikling : de har aldrig kendt lidelsen ! « 
Det var med en egen stolt betoning , at bedstemor Heine udtalte de sidste ord — og Inga smilede — men det var et sygt smil , et smil , som gik den gamle gennem marv og ben .  » Min lille Inga «  , sagde hun blødt og ligesom kærtegnende , —  » min egen lille Inga ! « 

Inga svarede kun ved at slynge sine arme om hendes Hals og briste i gråd . 
Således sad de længe , medens regnen faldt , og skyggerne sænkede sig over den gamle gård — lange skygger , som fyldte stuen med nattekulde — blege skygger , som gled ind over de brede vinduskarme og blev borte i krogene som tavse ånders tog eller som døde mænds tanker — . 
Inga sov ikke den nat . Hun kastede sig frem og tilbage i sengen og stred som på livet med sin egen fortvivlelse . Bedstemor Heine havde ret : barnet stod imellem og ville vriste deres hænder op . Barnet havde magt , fordi det havde ret ! — men hun kunne ikke slippe ham , ikke for alt i verden kunne hun det ! 
Hun syntes , det blev mere og mere umuligt for hende , jo længere hun tænkte på det . Og alligevel kom fordringen igen — vedholdende — ubønhørlig . 
Pludselig reves hun op af sine tanker ved at høre bedstemor Heine tale højt i værelset ved siden af . 
Der var dør imellem dem , og hun stod straks op og gik der ind :  » Ville du mig noget ? «  spurgte hun . 
Bedstemor Heine svarede ikke . Inga troede , hun havde drømt og ville liste sig tilbage igen , men standsede ved atter at høre den gamles stemme . Den lød så underlig hult og lige som den kom langt borte fra .  » Jeg var for hård «  , sagde hun ,  » alt for hård . Hvem siger , at hendes skuldre er 

stærke nok , fordi mine var det ? Der er sorger , som dræber ! «  næsten med et skrig kom det :  » Hvis den nu dræbte hende ! «  og lidt efter bedende som et barn :  » Vær ikke vred ! Jeg mente det ikke . « 
Da forstod Inga , at den gamle talte i feber . Aftenens stærke sindsbevægelser havde rystet hendes i forvejen svage konstitution og fremkaldt en pludselig stigning af blod til hjærnen . 
Hun bøjede sig ned over sengen' og tog den rynkede gamle hånd imellem begge sine :  » Bedstemor Heine «  , sagde hun angst ,  » kender du mig ikke ? « 
Den gamle åbnede øjnene ; de var store og klare , men blikket var febersygt ; det flakkede rundt i stuen uden at standse ved noget . Så løftede hun hovedet op , som om hun lyttede .  » Violinstrenge ------1 «  sagde hun og smilede stort — 
» Øjne som dirrende violinstrenge — ! « 
I en fart fik Inga tøjet på igen og løb ned til pigeværelset . Hun vækkede den ene af pigerne .  » Kald på kusken «  , sagde hun ,  » og lad ham straks køre efter doktoren ! Den gamle frue er bleven syg- « 
Så fløj hun igen oven på , skruede natlampen op , gjorde orden i værelset og satte sig endelig i en lænestol ved siden af sengen . 
Hun frøs . Tænderne klaprede i munden på hende — ikke så meget af kulde som af sindsbevægelse . 
Det var alt sammen kommen så brat over hende , og hun følte sig underlig fortumlet . 
Hvad skulle hun gøre , hvis bedstemor Heine døde nu ? Hvad værd havde den gamle gård for 

hende , når sjælen i den var borte ? Hvor hun ville føle sig bitterlig ene så — dobbelt ene , fordi der lige ved siden af var en , som fuldstændig kunne udfylde hende , men som hun ikke havde lov til at søge trøst hos ! Hun syntes , at så måtte hun flygte fra det hele , rejse hundrede mile bort uden at medtage et eneste synligt minde om det , som havde været hendes livs indhold indtil nu . Og så var der intet — absolut intet — som kunne dulme smærten i hendes sjæls brændende sår undtagen vådt ler — koldt , vådt ler , som blev blødt under hendes fingre . 
Hun sad dér ved sengen og fik for første gang i lange tider en underlig længsel efter arbejdet , en pinende trang til at give sin smærte udtryk og til lige som at knække dens Brod imod noget . 
Hendes bryst snøredes sammen af angst , hver gang hun så hen på den syge , som stadig småsnakkede og blev mere urolig . Det var lige som en hånd klemte om hendes strube , så hun ikke  kunne få vejret ; — men på samme tid lyttede hun efter en vogn , som skulle komme , følte midt i angsten en dirrende fryd over at skulle se ham igen ! 
Hendes tanker fløj ham i møde igennem natten . — nu stod han på vognen uden for doktorboligen — nu travede den lille sorte hen ad vejen — om et par minutter kunne de være her------- ! Om et par minutter ville han sidde dér på stolen ved siden af hende , og hun ville et øjeblik føle sig så lykkelig , så tryg i hans nærhed ! — 

bedstemor Heine havde længe talt sagte ; nu blev hun på én gang højrøstet og rejste sig halvt op i sengen .  » Vi lukker for klaveret «  , sagde hun ,  » Musik kan jeg ikke tåle . Med din far var det en anden sag : han havde hørt ham spille , men det har du ikke . Vi lukker for klaveret — ingen må røre det ! « 
» Nej nej «  , sagde Inga ,  » jeg skal aldrig røre det . Det skal stå , som det altid har ståt , låset og lukket . « 
Den syge så prøvende på hende og nikkede bifaldende : 
» Det er en lykke , at du aldrig har brudt dig om musik «  , sagde hun og lagde sig atter ned . 
Så kørte en vogn op for døren . 
Inga glattede på lagnerne , som den syge stadig krammede mellem fingrene . 
Hun hørte doktoren tage sit overtøj af nede i gangen , tale et par ord med pigen og gå hurtig op ad trapperne ; men hun rejste sig ikke for at gå ham i møde , hun svarede ikke :  » Kom ind ! «  da han bankede på . Hun blev siddende på sin plads ved sengen og talte sit hjertes voldsomme slag uden at vide af , at hun gjorde det . 
Han kom sagte ind og gik straks hen til hende . Han tog begge hendes hænder og kyssede dem heftig , men han talte ikke , og hun var ham taknemmelig derfor . 
Så skød han en stol hen til sengen , tog den syges hånd og spurgte med sin beroligende stemme :  » Nå , kære etatsrådinde , hvordan går det så ? « 
» Jeg vidste nok , at de ville komme «  , sagde bedstemor Heine og stirrede på ham .  » Jeg vidste , 

de ville komme og kræve hende tilbage og sige , at jeg var hård — forfærdelig hård i min fordring — men jeg fortryder det alligevel ikke . Det nytter ikke at gå uden om lidelsen . « 
Doktoren så spørgende hen på Inga . Hun nikkede .  » Jeg skal fortælle dem det alt sammen senere «  , sagde hun . 
Han spurgte ikke mere , men tog sit ur op og følte pulsen . 
Inga ventede i stærk spænding .  » Stærk feber ? «  hviskedee hun .  » Ja , desværre . «  —  » Kan hun — kan hun ikke komme over det , tror de ? « 
Han turde ikke se på hende , — alene angsten i hendes stemme gik ham til hjertet .  » Vær ærlig ! «  sagde hun . Og han var ærlig .  » Med yngre folk er det en anden sag , men når man først er over firs « ------han rystede vemodig på hovedet . —  » Imidlertid skal vi nok få feberen standset «  , lagde han trøstende til .  » Jeg har feberstillende mikstur med — og de kunne måske skaffe mig lidt is ? « 
Inga rejste sig . Hun syntes på én gang , hendes ben var bleven tunge som bly . 
Som i drømme gik hun ned ad trapperne , fik en af folkene sendt over i mejeriet efter is og vendte et par minutter efter tilbage med det forlangte . 
Doktoren var ved at give den syge medicin .  » Hvad skal nu det gøre godt for ? «  sagde bedstemor Heine , som i øjeblikket syntes at være nogenlunde klar over situationen .  » Jeg trænger ikke til medikamenter . Det er synd at forskrække barnet med den slags ting . Jeg trænger kun til at sove . « 

» Det er også det , jeg vil hjælpe dem til «  , lød det rolige svar . 
» Ja , de er en fornuftig mand , kære doktor , en klog mand — og en kæk mand også , hvis de kan klare det skær , de er lige ved at strande på . «  — øjnene lyste i feber — og hun greb hans arm , medens hun talte .  » Husk nu , at jeg har sagt dem det ! Husk , at jeg sagde : de var lige ved at strande . « 
Hun sank udmattet tilbage i puderne ; men da Inga nærmede sig sengen , for hun atter op .  » Se , der er hun ! En af lykkens stedbørn på jorden lige som jeg selv ! 
Men ingen skal beklage os . Vi er en slægt , som forstår at lide . Vi er ranke i ryggen . — ikke sandt min lille pige ? Vi lader os ikke knække . « 
Inga tog den tynde hånd , som pillede urolig ved sengetæppet . Hun strøg den mod sine hede kinder , hun bedækkede den med sine varme Kys , og én efter én listede tårerne sig ned ad hendes kinder ; hun prøvede slet ikke på at standse dem mere . 
Og alligevel slog det doktoren , som han stod dér og drog sammenligning , at der over begge disse kvinder var noget stålsat , noget ejendommelig behersket og stærkt , — netop det , som bedstemor Heine havde betegnet ved udtrykket  » ranke i ryggen . «   . 
Han havde imidlertid gjort en ispose i stand og lagde den nu forsigtig på den syges pande . Virkningen var straks beroligende . Bedstemor Heine lukkede øjnene og småsnakkede med sig selv ; men efterhånden blev stemmen mere utydelig , og endelig faldt hun hen i en tung døs . 

de to sad lige over for hinanden ved sengen uden at veksle et ord ; — først da doktoren havde forvisset sig om , at sovemidlet virkede , skød han sin stol nærmere hen til Ingas og sagde med sagte stemme :  » Sig mig så , hvordan alt dette kom ? « 
Inga vendte sig ikke om ; men han mærkede , at den hånd som lå på lænestolens arm dirrede .  » Bedstemor Heine og jeg talte meget sammen i aftes «  , sagde hun . 
» De talte om mig . « 
» Vi talte også om dem — ja . «  — han så forskende på hende .  » Og så afgjorde de min skæbne — så prisgav de mig for en gammel fordoms skyld , eller for samvittighedens skyld , eller for noget endnu højeres og bedres skyld ? «  sagde han bittert . 
Hun svarede ikke ; hun vendte kun hovedet lidt bort , som gjaldt det for al ting om ikke at møde hans øjne . 
» Er det sandt ? «  sagde han igen .  » Har en anden virkelig skilt os ? Kunne nogen stille sig imellem dem og mig ? « 
» Jeg véd det ikke «  , svarede hun tonløst . —  » Det er ikke sandt ? «  for han op .  » Det kan ikke være sandt ! Da vi skiltes for en halv dag siden , da forstod de , at vi to kan ikke leve hinanden foruden , — og at for sådan en kærlighed må alle mure falde . « 
» Detforstår jeg endnu . «  —  » Men de står alligevel uden for murene og blæser ikke i den lur , som kunne styrte dem ned ! « 
» Jeg ville så gerne gøre det «  , sagde hun og lukkede øjnene som for ikke at se ham .  » Å , de véd ikke , hvor gerne jeg ville ! Undertiden synes 

jeg , at jeg ville gerne dø , når jeg blot havde set dem falde . « 
» Hvorfor blæser de dem da ikke over ende ? «  sagde han og bøjede sit blege ansigt tæt ind til hendes . Hun følte , hvordan hans øjne brændte og bad — bad med en glødende sjæls hele mandomsstyrke .  » Hvorfor gør de det ikke ? « 
» Fordi murene kunne knuse mere , end der kan forsvares «  , — sagde hun ,  » fordi jeg er bleven bange for , at et lille barns lykke kunne begraves under dem . « 
Det gav et sæt i ham , og hun så , at han knyttede hænderne i hinanden , så knoerne blev hvide , men han sagde intet . Det var lige som , han ville tale og kunne ikke . 
Først flere minutter efter sagde han med besvær  :  » Hvordan er det muligt , at det kundekomme  ? Hvad magt har dette gamle menneske over dem , som er større end min ? Og hvad har hun gjort , for at omstemme dem ? « 
» Hun har kun fortalt mig sin historie . Giv mig deres hånd og sid ganske stille , så skal jeg fortælle dem den , sådan som jeg selv har hørt den . Jeg er vis på , at de vil gemme den lige så trofast som jeg selv ; ja , jeg ved , at de vil det . « 
Hun så for første gang lige på ham med øjne , som strålede af kærlighed , skønt de var fulde af sorg — og han var overvunden . Han gav hende stille hånden — og medens de lyse nætters glans langsomt fyldte værelset , hvor de sad , fortalte hun ham jævnt og stilfærdigt bedstemor Heines historie . 
» Ikke sandt ? «  sagde hun , da hun var færdig ,  » den giver tanker til eftertanke — ? « 

han svarede ikke ; han rejste sig kun og gik hen til vinduet . Ligesom i tanker trak han gardinet fra . Han var meget bleg . Da han vendte sig om , så han , at Inga sad sammenbøjet og havde skjult ansigtet i sine hænder . 
Han gik hen til hende og blev længe stående tavs ; så tog han varsomt hendes hænder bort .  » Sig mig «  , sagde han ,  » sig mig ærligt og oprigtigt : tror de virkelig , at vi to nogen sinde kan skilles ad ? « 
Hun løftede sit ansigt op til ham , og de var lige blege , da deres øjne mødtes . 
» Jeg ved ikke , om vi kan «  , sagde hun ,  » men jeg tror , at vi må . «  — han slap hendes hænder . 
» Den dødsdom må de fælde «  , sagde han kort .  » Jeg gør det aldrig i evighed ! « 
Hun stirrede hjælpeløst på ham . 
» Det er synd «  , sagde hun , og stødte ordene frem som i angst :  » Hvorfor skal alt ansvar lægges på mig ? Det er dog ikke mit barn , det gælder . « 
Han tav og gik atter hen til vinduet . Dagslysets første blege stråler faldt hen over hans hår , gled ned over hans jakke og flød i en bred lys stribe ud over gulvet , hvor han stod . Små-fuglene vågnede og pippede sagte — endnu halvt som i drømme . Under det blomstrende æbletræ neden for vinduet holdt to sorte stære en morgenpassiar , og fra hønsegården lød højrøstede hane-gal . 
Han åbnede en rude , og den friske luft strømmede ind i værelset .  » Kom her hen ! «  sagde han dæmpet . 
Inga rejste sig og gik hen til ham . Sagte lagde 

han armen om hendes skulder , og de blev stående tavse begge to , medens livet vågnede uden for — det skære , unge , strålende liv , det tusend-farvede , tusendformede liv — vågnet til morgen-duggens blinkende drik , i glans af sommernattens drømme . 
To bogfinker smuttede ind i buskene efter hinanden , og på græsplænen under æbletræet næbbedes de sorte stære . 
» Se ! «  sagde han ,  » hvorfor skal al ting der ude have lov til at leve , og vi alene dø  ? Menneskene pålægger sig selv ansvar , og segner under det ; men det kommer an på , om fuglene ikke har ret , når de kvidrer for hinanden om , at der er kun én lov i livet : kærlighedens evige lov , den , som binder hjerter sammen alle dage . — hvorfor har de ikke ret ? «  sagde han , og vendte sig heftig om .  » Sig mig , hvorfor de ikke har det ? « 
Hun rystede på hovedet , men svarede ikke . 
» Jeg ville ønske , at de aldrig havde hørt hendes historie ! «  sagde han .  » Jeg ville ønske , at den brand aldrig var kastet ind imellem os ! Jeg tror — ja , jeg tror , jeg ville ønske , at Kai slet ikke var til ! « 
Hun holdt forskrækket hånden for hans mund . 
» Det mener de ikke ! « 
» Det gør jeg heller ikke — Kai har været mit solskin indtil denne dag . — og alligevel — hvis han ikke var , så blev de min hustru nu — jeg véd det — så betænkte de dem ikke , men fulgte hjærtets røst . Og tro blot ikke «  — han vendte hendes lille hoved om til sig og så-hende ind i øjnene med et blik , så hun lukkede sine som under indtrykket af en pludselig ildbølge —  » tro 

blot ikke , at de kan døve røsten , fordi de skiller os ad . Den vil råbe dem op ved nat og ved dag , den vil følge dem alle vegne , fordi den skriger ud af deres eget bryst med livets evige ret til at høres ! « 
Han holdt inde , — for udtrykket i hendes ansigt røbede , hvor hun led . På den dirrende bevægelse under hendes øjenlåg kunne han se , hvor hun kæmpede med sig selv ; — og pludselig bøjede han sig ned og trykkede et brændende Kys på disse øjne — et langt , dvælende Kys , stærkt som kun en mands kærlighed kan give det og dog blødt som en kvindes . 
» Tror de endnu , vi kan skilles ? «  sagde han . 
Da slog hun øjnene op og slyngede armene om hans Hals . Hun knugede sig ind til ham med hænderne om hans nakke og læberne imod hans — hele hendes lille fine legeme skælvede af bevægelse — og han forstod , at det favntag var en afsked . 
» Vi kan ikke skilles «  , sagde han igen ; men denne gang lød det ikke som et spørgsmål ; det kom snarere som et nødråb , en vanvittig protest imod noget , som ikke stod til at afvende :  » Vi kan ikke skilles ! « 
» Jeg ved ikke , om vi kan «  , sagde hun igen ,  » men jeg véd , at vi må — og så kan vi vel også . Kun ikke lige straks — så stærke er ingen af os . Der må tid til for at lære mytten om prometheus således , at man gennemlevet den selv . Jeg har altid syntes , at lidelser så store som hans , måtte dræbe straks ; jeg kunne aldrig forstå , at de blev gennemlevede . Men nu — tror jeg — jeg begynder at forstå det . « 

hun smilede svagt . Han kunne ikke udholde det smil , han kunne ikke udholde klangen i hendes stemme . Uden at sige et ord forlod han hende . 
Hun hørte ham løbe ned ad trapperne som et menneske , der flygter for noget ; hun hørte ham springe fra stentrappen op i vognen , og så hørte hun vognen køre bort i rasende fart ; — hun var vis på , at han selv havde taget tømmerne . 
Hendes skarpe øre forfulgte lyden i flere minutter — og næsten demonstrativt sendte nattergalen sine blødeste triller efter ham . —å , når den nattergal dog ville tie ! Jo højere den trillede og sang fra frugthaven , desto dybere skar smær-ten igennem hende . 
Til sidst kunne hun næsten ikke holde det ud . 
Hun lukkede vinduet og rullede gardinet ned ; hun stængede uvilkårlig for livet og lyset der ude ; hun satte endogså skodderne for , uden dog ret at tænke over , hvorfor hun gjorde det . Så satte hun sig i den mørkeste krog af værelset , indtil bedstemor Heine begyndte at stønne tungt i søvne , så rejste hun sig og gik hen til sengen . 
Hun stod længe og så på det rynkede ansigt , på de store , dybe furer omkring munden . 
» Det er forfærdelig svært «  , hviskedee hun og knugede sine små hænder fast sammen ,  » men jeg skal igennem det . Og du mener jo også , at vi kan . Vi hører til en mærket slægt — en slægt , som forstår at lide — var det ikke det , du mente — ? Og vi er ranke i ryggen , siger du jo---------------- ! « 

de dage , som nu fulgte , vare fulde af spænding . Inga kunne aldrig siden , når hun tænkte tilbage på dem , skelne den ene fra den anden , så underlig gled de sammen for hendes be-vidsthed . 
Der hvilede' som en skygge over den gamle gård . Folkene trådte forsigtig i stenbroen ; der var endogså dem , som resolut tog træskoene af og løb på hosesokker for ikke at forstyrre  » den gamle frue «  . 
Ude på Marken , hvor høhøsten lige var begyndt , hvilede mændene sig på deres leer og talte sagte sammen . 
» Ja , hun kommer sig vel ikke , for hun er jo højt til Års . én kan ikke vente andet . — en farlig skrap kone har hun alligevel været og så god mod de små . — det havde set galt ud her på gården uden hende ; og det bliver nok skidt med bedriften , når hun falder fra , for studenterfrøkenen forstår sig jo ikke stort på de dele — «  . 
Én og anden sukkede også højt og sagde : 
» Bare vi måtte få lov at beholde vor gamle frue i « 
Og der var ikke den vante lystighed i leernes klang — der var ingen , som råbte hurra , da de kørte ind på gården med det sidste læs . Tavse og alvorlige stødte de ølkrusene mod hinanden , da de sad bænkede om den varme mad i folkestuen . 
Bedstemor Heine havde forstår at vinde dem for sig , og de hang ved hende med ægte jysk troskab . 
Sjældent gik hun omkring til de raske ; men de vidste om hende , at hvor der lå en ensom og 

forladt -stakkel , dér havde hun sin gang . Og hun gjorde' aldrig noget halvt . Hun slap dem ikke , før graven var kastet til over dem . Der var fattiglig , som ingen fulgte , undtagen graver og præst , men bedstemor Heine stod ved graven med Inga ved hånden .  » Det er dog så rart , når der er en , som følger «  , sagde hun og lagde en krans , hun selv havde bunden . — ved sådanne lejligheder tog hun al tid barnet med .  » Hun skal lære at føle sig i slægt med de forladte «  , sagde hun . 
Men hun drev hende aldrig ind på godgj ørenheden . Når Inga undertiden sagde :  » Jeg forstår ikke din kærlighed til de mennesker «  , svarede hun blot : 
» Det kommer alt sammen efterhånden . Når man selv en gang har lidt , så lærer man at elske dem , der lider . « 
Der kunne gå lang tid hen , hvor befolkningen ikke så hende ; men der , hvor ingen andre havde mod til at komme , var bedstemor Heine en sikker gæst . 
Var der smitsom syge i et hus , og naboerne ikke turde nærme sig , så kunne det undertiden banke på døren ind til sygestuen , og når der blev lukket op , stod bedstemor Heine der ude med en madspand på armen . 
» Jeg kommer selv «  , sagde hun ,  » for folkene er jo bange . « 
Og nu sad de her og talte sagte om hende og tænkte på hende alle sammen , og spurgte til hende , hver gang der gik en dør oven på . Men de fik ikke noget rigtigt at vide . Doktoren kørte ud og ind på gården til enhver tid af døgnet , men han var al tid yderst fåmælt , og udtrykket i 

hans ansigt var , som Lars kusk sagde ,  » lige ud ubegrundeligt . « 
Forvalteren listede flere gange om dagen op ad trapperne og forhørte ved døren ind til sygeværelset , hvordan begge damerne havde det . 
Det var ham hver gang påfaldende , så bleg Inga så ud , og flere gange bad han hende tage hjælp til al den nattevågen ; men hun rystede altid på hovedet og sagde , at hun helst ville være ene om det .— 
bedstemor Heine havde talt vildt i flere dage ; nu var hun endelig kommen til bevidsthed igen , men det var ligesom feberen havde taget alle hendes kræfter . 
Hun kunne næppe løfte hovedet op fra puderne , og hendes stemme var så svag , at kun Inga kunne forstå den . 
Første gang hun vågnede til fuld bevidsthed og så doktoren stå ved sengen , sagde hun uden al indledning , idet hun så spørgende fra ham hen til Inga :  » Har i talt sammen ? « 
Inga nikkede bejaende , og den gamles øjne gik fra det ene til det andet af disse blege unge ansigter , som begge talte det samme lidelsens sprog . Et øjeblik lagde hun sin rynkede hånd ovei øjnene , som gjorde det hende alt for ondt , hvad hun så ; men så vendte hun sig til doktoren og rakte ham begge sine hænder .  » Er de meget vred på mig ? «  sagde hun .  » Jeg kan godt forstå , om de er det . Jeg var hård — men jeg fortryder det ikke . For helstøbte mennesker er der ikke noget , som hedder uden om . «  — 
nu var det aften — sankt-hans aften . Fra bak 

ken bag ved gården skinnede blus ved blus , og fra klitterne lyste de rødt ud over havet . 
Bedstemor Heine havde hele dagen ligget i en tung døs , men nu vågnede hun og så Inga stå med ryggen mod vinduet — hun vendte altid ryggen til lyset i disse dage , og gardinerne var bestandig nedrullede — men på fuglesangen hørtes det , at vinduet stod åbent . 
Bedstemor Heine løftede hovedet en smule .  » Hvad har vi i aften ? «  sagde hun . 
» Sankt-hans aften . « 
» Så må der jo være blus tændt der ude . Træk gardinerne fra og lad mig se , om jeg ikke kan skimte skæret af det , som plejer at brænde på bakken over hulvejen ! — der må være smukt nede i hulvejen nu , tror du ikke ? «  —  » Jo , det er der vist . «  —  » Du skulle gå der ned , du har ikke godt af al tid at sidde inde . «  —  » Jeg har det bedst , hvor jeg er . « 
» Ja , det tror man al tid lige straks . Man stænger lyset ude , fordi det skærer en i øjnene , — men det bliver anderledes efterhånden ; det bliver helt anderledes . Naturen bliver som en kilde , man øser kraft af . — bare de dog ville passe på den hulvej , når jeg er borte ! For du bliver her vel ikke ? « 
» Jeg ved det ikke ; jeg tør slet ikke tænke på det ; men jeg rejser vist langt bort . « 
Bedstemor Heine nikkede .  » Det er også det rigtigste ,-----skjøndt — for hulvejens skyld og for gårdens så jeg gerne , at du blev . — hvor de ville roser må dufte nu ! — og guldregn og syrener — og den stærke gule gyvel ! — han sagde altid , at den hulvej var et stykke 

af min ungdom . — det er underligt , for hver gang jeg blunder i disse dage , hører jeg violintoner — og ser øjne--------- « 
Inga smilede .  » Øjne som dirrende violinstrenge «  — sagde hun . 
» Ja , — som dirrende violinstrenge . Det er hverken din far eller din bedstefar , som er rigtig nærværende for mig i denne tid , det er altid ham .-------hvor de dog får lidt , de som kun fik legemet ! Den , vi gav vor sjæl til , får alt . Å , du véd ikke , hvor dejligt det er at føle det på sig så sikkert og trygt , at nu går det til mødet ! Det vejer alle tunge timer op . — du vil føle det samme , når du selv en gang skal dø : du vil føle , at du ejer hans sjæl , som han ejer din , og at derfor er i i grunden al tid sammen . « 
Inga svarede ikke . Hun følte , at gråden sad hende i halsen , og bedstemor Heine følte det måske også , for hun lagde pludselig sin hånd over hendes og sagde :  » Det er svært at skulle skilles fra dig , barn ; men jeg er ikke bange for din fremtid . Dig knækker man ikke . Du har din kunst , der er din lykke . « 
Hun faldt atter hen i døs , men for op igen ved lyden af en vogn på stenbroen . Det var doktoren , som kørte op foran hoveddøren . 
Et øjeblik efter kom han ind . Han holdt en stor buket af gyvel , syrener og guldregn i hånden . 
» En hilsen fra hulvejen «  , sagde han og lagde blomsterne på tæppet foran den syge . 
Bedstemor Heines øjne strålede . Hun greb efter den duftende klynge med begge sine hænder .  » De er en god mand doktor — en sjælden 

mand ! De bringer mig et stykke af min ungdom — «  . 
Han blev slåt af den stærke ild i hendes brune øjne .  » De ser så festlig ud «  , sagde han . 
» Jeg skal også til fest i aften «  , sagde bedstemor Heine , og hendes fine gamle ansigt forsvandt med et lykkeligt smil bag ved de blomstrende syrener , som hun holdt trykket tæt op til sig . — 
hun blev ganske stille under den festlige sammenkomst med sine minder ; og de unge nænnede ikke at forstyrre hende . Inga pillede ved en vild Rosengren , som havde løsnet sig fra buketten , og doktoren sad og så over på hende med dette tungsindige , hede blik , som hun hundrede gange om dagen længtes efter og hundrede gange om dagen frygtede for , fordi det lige som brændte hendes modstandskraft ud . 
» Nu er de ville roser snart forbi «  , sagde han . ,  » Deres herlighed varer netop så længe , som lykken varer . « 
Hun lod grenen glide langsomt hen over sin kind og videre ned over halsen uden at bryde sig om de rifter , den gav .  » Ja — netop så længe «  , gentog hun mekanisk . 
» Lykken blomstrer igen fra år til år «  , lød det bag ved gyvelklyngen :  » Lykken varer bestandig — for den , som forstår det . «  det lød , som om stemmen kom langvejs fra . Doktoren blev pludselig opmærksom og bøjede sig så langt frem , at han kunne se den syge ind i ansigtet . 
Han sagde intet , men nikkede kun stille hen for sig , som var han forberedt på det , han så . 
Inga opfangede hans blik og forstod øjeblikkelig , hvad det var , han mente . Hun blev angst og 

ville rejse sig , men han gav hende tegn til at være stille . 
Og så sad de da tavse over for hinanden , lyttende efter de tunge trin af den fremmede gæst , som de vidste skulle komme , ventende på den store , stille indbyder til bedstemor Heines fest . 
Det gamle ur henne i krogen dikkede langsomt og monotont , og ude fra lød sang af en enlig drossel . Foran vinduet summede myggene , i kæret bag ved frugthaven kvækkede frøerne , og fra bakken oppe ved hulvejen skinnede et Sankt hansblus , rødere og smukkere end noget af de andre — skinnede over den gamle gård , ind til den gamle frue , som fra år til år havde givet stedet skønhed . 
Hun lå endnu med blomsterne op til sit ansigt ; men lidt efter lidt slap de trætte hænder deres tag , og de tunge duske gled fra hinanden , spredtes som en gul regn ud over sengen . 
Det gav et sæt i Inga , da hun så hendes ansigt igen , så voxblegt var det — kun de mørke øjne skinnede i det med en mærkelig glans — de øjne , hun havde læst sine eventyr i ! — hun ville sige noget , men det var lige som , hendes strube snøredes sammen af gråd , og som om øjeblikkets højtidsfulde alvor , den knugende følelse af dødens nærhed , tvang hende til tavshed . 
» Bedstemor Heine ! kære , kære bedstemor Heine ! «  hviskedee hun blot , og hendes tårer faldt brændende hede ned på den rynkede hånd , som famlende pillede ved trådene i sengetæppet . 
Der var en anden hånd , der i det samme greb fast om hendes , som ville den med sit tag 

holde alt det tunge borte fra hende , om den havde magt , som den havde vilje . 
Bedstemor Heine så det og så dog ikke . Hendes blik søgte forbi dem , søgte ind i en helt anden verden uden for dem . 
Pludselig løftede hun sit hoved op fra puden .  » Véd i , hvad det vil sige at have overvundet verden ? «  sagde hun .  » Det vil sige : gennem lidelsen at have hævet sig over den . Det er at overvinde verden ! — vi kan kun prøve på det — men der var én , som gjorde det . Han var større end sin lidelse . « 
De stirrede på hende begge to , underlig betagne af den festlige jubel , som lå over dette døende ansigt , og de listede begge deres hånd ind i hendes . 
» Børn , børn ! «  sagde bedstemor Heine , og hendes øjne lyste i døden — mørke og strålende som i de unge dage :  » I vil vide , hvad i har at gøre . I vil ikke gå uden om det tungeste . Husk al tid «  — hun rejste sig over ende og så’ på dem med et blik , som lyste af kærlighed —  » husk al tid : at lidelsen er en livsværdi — lige så vel som lykken ! « 
Der gik et skær hen over hendes ansigt , som havde hun mødt forklarelsen af det , der i sandhed havde været hendes livsværdi . Hun smilede , som den smiler , der har kampen bag ved sig ; hun smilede med barnets lykkelige trygheds-følelse — og i det smil gled hun over tærskelen ind i den store stilhed . 
De to stod tilbage ved hendes dødsleje . De knugede hinandens hænder med lidelsens vånde-fulde kraft og tog arv efter bedstemor Heine . 
O o 

der var hængt hvide gardiner- for alle vinduerne i den store , gamle havestue , hvor Inga havde siddet med bedstemor Heine den aften , hun blev syg . Der var slåt grønt på væggene og strøt blomster på gulvet — et helt væld af guldregn og syrener . — den gamle frue lå lig der inde . 
Inga gik og puslede om hende . Ingen fik lov til at røre noget i værelset undtagen hun . Der var så meget , der skulle tænkes på lige til det sidste , og så mange minder , der skulle tages frem imellem disse to , som trods den store alders-forskjel havde ført så inderligt et samliv . 
Et efter et dukkede de frem for erindringen — fra mindet om den første skoledag til spadsereturene i hulvejen , fra de lange mørkningstimer så gennemvævede af eventyr og så fulde af liv for barnefantasien til den sidste stille skrifte-time her inde . Og- igennem det alt sammen gik den samme sandfærdige personlighed , den sammé helstøbte lille kvindeskikkelse , som havde forstår at drage det bedste ud af al ting , som modig havde givet sig i kast med de forskelligste livsopgaver og aldrig taget det lille ord  » uden om «  med ind i sine beregninger . 
Inga tænkte på alt dette , medens hun gik sagte om i værelset , standsende så ved et også ved et andet af de gamle møbler , som havde fulgt bedstemor Heine her til , og som alle sammen havde deres historie . 
Dér stod det gamle klaver , som han havde stemt sine strenge ved , og som hendes far havde spillet på . Aldrig havde hun set det åbent — al tid havde den rustne nøgle siddet i låsen , 

og hun havde allerede som barn haft en ubestemt fornemmelse af , at frygten for , at det gamle klaver kunne blive taget i brug igen , havde været den egentlig bestemmende årsag til , at bedstemor Heine aldrig havde ladet hende lære at spille . 
Aldrig havde hun så meget som set de gule tangenter ! — at de var gule , var hun overbevist om . Og alligevel hørte klaveret med til hendes tidligste barndomserindringer . Ved det havde bedstemor Heine fortalt hende alt , hvad hun vidste om sin afdøde fader ; og når hun en sommeraften listede sig ind i havestuen , havde hun ofte set den gamle frue sidde bøjet over det ; men der havde været noget i hovedets holdning , som al tid fik hende til at trække sig tilbage igen . Hun var vis på , at der dryppede tårer ned på den lukkede klap . En gang , da hendes barnlige nysgerrighed fik hende til at blive , havde hun , da bedstemor Heine rejste sig , ladet sine små fingre glide hen over stedet og fundet de våde spor af en gråd , hun havde anet , men aldrig set . Siden den tid havde hun haft en næsten højtidelig ærefrygt for det gamle klaver , ognu — med bedstemor Heines livshistorie i frisk minde , blev ærefrygten til kærlighed . 
Sagte tog hun nøglen ud af den rustne lås og lod den glide ned i sin lomme . Hvad der så skete her efter , skulle ingen få adgang til det gamle klaver . Det skulle stå som en lukket skat bestandig . 
Hun strøg kærtegnende med hånden hen over det og gik så videre . 
I krogen ved det gamle ur standsede hun igen . 

hvor ofte havde hun ikke jublet , når gøgen kom frem der oppe ved den lille låge , strakte sin lange Hals frem og kukkende meldte , hvad klokken var , for derefter på en komisk vigtig måde at slå døren i efter sig . 
Hun havde elsket den gøg højere end alt sit legetøj ; selv nu kunne hun ikke se , at den var grim , og at farverne i dens malede fjerdragt skreg . 
Men i dag for hun uvilkårlig sammen , da den kom frem og kukkede fire . 
Hun så sig hurtig om , som var hun bange for , at støjen skulle forstyrre den døde . Så stod hun op på en stol og standsede uret . 
Hvad skulle det gå for nu ? Alt liv var jo standset på gården med den gamle frue , og hun selv havde ikke andet at gøre end hurtigst mulig at komme her fra . 
Hun havde ikke taget nogen endelig beslutning endnu , men hun følte , at den stod for med en ubønhørlig nødvendigheds uafviselige fordring . 
Hun blev stående ved kisten og så på den døde . 
Fin og fornem lå den gamle etatsrådinde dér med blondekappen over det sølvgrå hår og sporene af et lille smil om de stivnede læber . Borte var det smertelige træk , som hendes ægteskabshistorie havde lagt hende om munden , borte var det præg af alvor , som livet havde stemplet hende med . 
Når man stod og så på hende , var det lige som , hendes ungdom gled frem igen . Det var ikke længere den gamle frue , som lå her — det var den pur unge pige , som gladelig dansede ind i det liv , der skulle tage hendes illusioner fra 

hende . Det var lige som , døden havde slettet livets Gjærning ud . 
Inga tænkte på det samme , som hun stod dér og så på hende . Ganske stille og tåreløs stod hun og glattede af og til på det hvide blondelagen , der faldt ud over kisten — helt ned på gulvet . 
Hun mærkede ikke , at døren gik op , før doktoren stod ved siden af hende .  » Hun er smuk — ikke sandt ? «  sagde hun og blev stående i samme stilling som før . —  » Jo , meget smuk . « 
Han stod længe og så på hende . 
» Hvor det er underligt med den store stilhed efter de døde — ! «  sagde han . Og lidt efter :  » Hvordan tænker de dem egentlig en sjæl efter døden ? Tænker de dem den legemsløs eller i en bestemt form ? « 
Hun bøjede sig ned over kisten .  » Jeg skal sige dem , hvordan jeg tænker mig det «  , sagde hun .  » Jeg tænker mig , at når et menneske dør , og tilintetgj ørejsen tager sit , så rører guds finger igen ved det skabte . Den store billedhugger former sit værk : efter billedet i ler former han billedet i lys , og først da når hans tanke det , den ville . Ganske lige som en billedhugger ikke regner sit værk for fuldendt , så længe det kun er formet i ler , men først når det står hugget i marmor . « 
Han svarede længe ikke .  » Det er en køn tanke «  , sagde han endelig . Hun havde en følelse af , at han gerne ville optage den i sig . 
Han bøjede sig ned over kisten og så den døde ind i ansigtet . Så sagde han pludselig :  « de må gå ud nu . Luften er ikke god her inde «  . 

hun rystede på hovedet .  » Å , det er bare blomsterne . «  —  » Det er mere end blomsterne . Det er en bedøvende blanding af alle slags . De kan blive syg , livis de bliver her længe . Folkene siger , at .de har været her lige siden i Morges . « 
» Det har jeg også «  , svarede hun med den tonløse stemme , hvormed hun hele tiden havde talt .  » Men jeg tror ikke på , at der er fare ved det . «  —  » Hvorfor ikke ? «  —  » Fordi — var der virkelig fare , så ville de ikke bede mig om at gå — så ville de snarere bede mig om at blive , og-------de ville selv blive . « 
» Ja , de har ret , det ville jeg . — men det er ikke så vel , at liglugt dræber . « 
» Tænk , hvor underligt «  , — sagde hun og vendte ansigtet lige imod ham —  » hvis det nu var således , at den kunne dræbe ! Så ville vi sidde her sammen den hele dag . Vi ville sidde dér henne ved klaveret og tale sagte med hinanden — ganske sagte for ikke at forstyrre hende . Alle vore tanker ville vi skrifte hinanden — og vi ville ikke mærke nattens komme — de lyse nætter ville skinne uden for — og bedstemor Heine ville ligge ganske stille og vente på os — og syrenerne ville dufte , og guldregnen sende os sin giftige ånde , indtil morgenen kom og fandt os begge døde ! « 
Til svar tog han blot begge hendes hænder og knugede dem ind mod sit bryst .  » Jeg er bange , vi har taget for tung en byrde op «  , sagde han sagte .  » Jeg tror , vi begge vil segne under den . « 
Hun stod og lænede sig træt op til kisten . Så sagde hun med blikket stift fæstet på den døde : 

» Vi skal bære det ; — og vi kan også- : bedstemor Heine kunne . « 
Der gik et par dage-----------disse underlig lange dage , da der er lig i huset , da alle går stille og taler sagte uden at vide hvorfor , da luften er tung og trykkende , og man føler , at der er en fremmed til huse — en uhyggelig , alvorlig gæst , som ingen ved om , hvor fra han kommer , eller hvor han går hen . 
Det regnede meget i de dage . Der faldt ingen stærke byger , der kom intet uvejr ; men sommerregnen faldt tæt og fint fra morgen til aften , — faldt ustandseligt som gråd af en sorg , der aldrig dør . 
Og Inga , som var på færde alle vegne for at ordne alt — dreven af en jagende angst for at blive ene med sine tanker — Inga hørte den falde ustandselig , når hun stod stille et øjeblik . Til sidst stod hun aldrig stille , men gik hele tiden , gik rastløs fra et sted til et andet , indtil natten kom , og hun lå vågen i sin seng og hørte på regnen . Så talte hun dråberne , som i trøstesløs ensformighed gled ned ad tagrenderne og dryppede fra træernes blade . Og da syntes hun , at hun kunne høre sig selv græde , skønt hendes øjne bestandig var tørre . 
» Min sjæl græder «  — sagde hun til sig selv .  » Som regnen falder ustandseligt ned , sådan græder den brændende hede tårer over en kærlighed , som aldrig kan dø , og som dog ikke tør leve--------------1 « 

begravelsesdagen kom . Solen skinnede for første gang i mange dage ned over den gamle gård . Den skinnede på bedstemor Heines kiste , da folkene bar den ud og satte den på den med sort klæde betrukne fjervogn . —  » Hvem skal køre ? «  spurgte forvalteren , som stod med hatten i hånden foran stentrappen . 
» Jeg kører selv «  , lød det korte svar . 
» Men frøken — «  han krammede hatten forlegent i hånden og så bedende på hende —  » Frøken — «  hun lagde venlig hånden på hans arm , og det uendelig vemodige udtryk i hendes ansigt slog ham .  » Bryd dem ikke om , hvad folk tænker «  , sagde hun .  » Denne lille tid på vejen til kirkegården må bedstemor Heine og jeg have for os selv alene . Vi har endnu så meget at tale med hinanden om . « 
Så stod hun rolig op i vognen og tog tømmerne af hans hånd ; — og langsomt , ganske langsomt satte toget sig i bevægelse-------hun forrest på ligvognen og hele det store følge bag efter til fods . 
Folk hviskedee sammen , da hun kørte forbi :  » Hvor studenterfrøkenen ser dårlig udi «  og de hilste hende alle ; men hun så dem ikke . Hun sad og stirrede frem for sig , langt ud overvejen , sad dér med sin egen dybe sorg , som nu ingen i verden kunne dele med hende , den sorg , som ikke døden , men livet bringer , når det ubarmhjærtigt skiller ad . 
Hun lagde ikke mærke til , at flere og flere sluttede sig til toget , hun så ikke , at nogle småbørn strøde grønt for den gamle frues kiste , eller hun så det nok , men tænkte ikke 

over det . Hun sad og talte sagte med bedstemor Heine . 
» Når du forlanger så meget af mig «  , sagde hun ,  » så må du også sørge for , at jeg bliver stærk som du . Endnu synes jeg ikke , jeg er rank i ryggen . Jeg føler det langt snarere , som skulle jeg falde helt sammen . 
Men du har vel følt noget lignende selv , kan jeg tro ; og alligevel gik du her og holdt så tappert ud og tog din Gjærning op og skabte glæde omkring dig — og gik aldrig på akkord med dig selv . 
Mon du dog ikke en eneste gang i hele dit lange liv har ønsket , at du kunne vælge om igen ? Mon det aldrig er forekommet dig usigelig fattigt med den dragt , som ikke blev færdig — ? Nej , det er sandt ! Du havde jo en anden i vente , — den som er bestemt for alle lykkens stedbørn på jorden---------- ! « 
Midt i hulvejen holdt hun pludselig stille , og lod duften fra de blomstrende hegn strømme ud over kisten . De lange , tunge guldregnsgrene bevægede sig sagte i sommervinden og faldt som gyldenslæb ned over grøfterne , gyvelen skinnede i solen , og syrenerne nejede sig helt ned til jorden . 
Pludselig løsnede et vindstød blomsterne , så en hel regn af røde og hvide blade faldt ned over kisten . 
» Nu fik hulvejen også sagt farvel «  — sagde Inga og satte vognen i bevægelse igen , netop som forvalteren kom til for at spørge , om der var noget i vejen , siden hun holdt stille . Hun så’ forundret på ham og kunne ikke forstå det uro 

lige udtryk i hans ansigt .  » Jeg er bange , de er syg , frøken «  , sagde han hviskende .  » Må jeg ikke sætte mig op ved siden af dem ? « 
Men hun rystede blot på hovedet og kørte videre . 
De var nu komne ud af hulvejen , og klokkeringningen fra den lille landsbykirke slog dirrende imod dem . Langsomt og monotont faldt slagene , — underlig klagende hang lyden i luften . 
Da overfaldtes hun pludselig af en uendelig ensomhedsfølelse . 
Sad hun ikke dér og kørte sin far og mor , sin barndom og ungdom til graven ? Var der et eneste menneske , hun nu kunne tro på — undtagen den ene , som hun med hele sin sjæl længtes imod , men som hun skulle støde fra sig ? 
Alle disse sortklædte mennesker , som gik dér bag ved hende , kom hende jo i grunden slet ikke ved ; — de ville glemme hende , når hun var rejst , og hun ville glemme dem . Eller om hun også havde venner iblandt dem , hun kunne dog aldrig give dem sine tanker . 
Det blev hende på én gang ganske umuligt at tænke sig bedstemor Heine borte for bestandig ; og hun syntes , da de løftede kisten ned ad vognen og bar den ind i kirken , at det var alt sammen noget , som slet ikke kom hende ved . 
Doktoren stod ved kirkegårdsporten . Hun kendte hans skikkelse , længe førend de nåde stedet . Han var bleven hentet ud til en syg og således forhindret i at følge med hjemme fra gården . Nu var han gået ind på kirkegården , der lå så tæt op til hans bolig , som ellers kun præstegårde pleje at gøre det . Det ene vindue i 

hans arbejdsværelse vendte ud til gården , fra det andet kunne han se kors ved kors over alle de små grønklædte grave . 
Tit havde han gået timevis op og ned i de dødes have , standsende så ved et , så ved et andet gravsted , altid forfølgende sine egne tungsindige tanker . 
I går havde han gået der længe og beklædt bedstemor Heines grav med grønt , for at den i dag skulle forekomme Inga lidt venligere . 
Nu stod han dér og ventede på hende . 
Han stirrede ufravendt på det underlige tog som nærmede sig : forrest Inga med ligvognen og bag ved hende det store følge til fods . 
Han stod med blottet hoved i den brændende sol , og først da han havde fået hendes hilsen , satte han hatten på og fulgte langsomt efter kisten .  » Får jeg lov til at gå ved siden af dem ? «  sagde han .  » Her tør vi to vel følges ad . « 
Hun nikkede . Lidt efter lagde han til med et bittert smil :  » Synes de ikke , det passer for os to at følge ligsammen ? «  — hun svarede ikke , nikkede kun igen uden at se på ham . 
I kirken hørte hun på talen og salmerne , som var det noget , der ikke angik hende . Hun så , at mange i følget græd — og havde en blød følelse af , at bedstemor Heine var virkelig afholdt , og at hendes død havde fremkaldt sorg på egnen , men selv kunne hun ikke få en tåre frem . Det var ligesom , de blev siddende i hendes strube . 
Ved graven lagde hun kun mærke til to personer : lille Kai , som holdt sin mor i hånden og stirrede på kisten med et par store , forskræmte 

øjne , og hans mor , som så ualmindelig bleg ud , så bleg , at Inga blev bange for , hun skulle få ondt og hviskedee til hende :  » Stå ikke for nær ved graven . « 
Den anden så på hende , men rørte sig ikke . Der var overhovedet ikke en mine i dette blege ansigt , som fortrak sig , men dets udtryk var så forpint , at Inga pludselig gik tæt hen til hende og sagde bestemt :  » Jeg rejser . «  og da den anden for sammen og så forvirret op , gentog hun næsten utålmodigt :  » Hører del jeg rejser . « 
Den tiltalte blev først blussende rød og så atter bleg . Der for som en strøm af glæde igennem hende , og hun grebes instinktmæssig af en næsten overvældende taknemmelighedsfølelse imod den døde . 
» Af jord er du kommen — til jord skal du blive — af jorden skal du igen opstå ! «  lød det over bedstemor Heines kiste , medens lærkerne jublede højt over graven som over en glæde så stor , at den aldrig kunne udsynges . 
Inga stod dér med tørre øjne og så , hvordan jorden skovledes til . Og flere og flere af følget trængte sig sammen om hende for at udtrykke deres deltagelse . 
Mangen en djærv vesterhavsfisker klemte hendes lille hånd imellem sine barkede næver og plirede med øjnene for at skjule , at han græd ; medens han gentog sit troskyldige :  » De’ æ ett’ maueli’ fo’ jer a’ stå ene . « 
Hun nikkede til dem alle og trykkede deres hænder igen , men hun talte ikke til nogen . Det var ligesom , hun var bange for at miste herredømmet over sig selv . Doktoren stod ved siden 

af hende , og hans øjne veg ikke fra hendes ansigt- 
det skar igennem ham , når han så på denne lille fine , sortklædte skikkelse , som stod så ensom ved randen af den nylig tilkastede grav . Dér måtte han stå som en fremmed ved siden af hende , medens deres hjerter bankede imod hinanden — og så havde han dog intet højere ønske end at kunne slutte hende i sine arme og lade hende græde ud ved sit bryst — ! 
Der var i dette øjeblik et udtryk i hans øjne som hos et såret dyr . Hans hustru opfangede hans blik , og hun forstod med bitter sorg , at om end tusende mile blev lagt imellem disse to , så ville de dog altid høre sammen . 
Da de gik hjem igennem haven talte hun ikke . Det blev hans sag , om han ville sige noget . End ikke med det ringeste spor af en hentydning ville hun spørge . Og måske vidste han heller intet ? Måske var det kun Inga , som havde taget denne pludselige beslutning om at rejse — ? Eller han tænkte på at rejse efter hende — ? 
Ja , om han ville , — hun skulle såvist ikke holde ham tilbage nu , selv om hendes hjerte skreg imod ham med sin gamle trodsige fordring på at høres . Hun var bleven knækket nu — hun kunne give slip . — 
tavse gik de ved siden af hinanden med Kai imellem sig , og hver for sig skjulte de deres tanker . Hun lagde kun mærke til , at hans øjne flere gange søgte Kai , og at han hele tiden holdt drengen i hånden . Skønt han ikke talte , syntes hun , det var længe siden , han havde vist sin 

søn så megen ømhed ; og atter dukkede håbet op i hende for ligeså hurtig at forsvinde igen . 
Pludselig sagde Kai :  » Far ! Hvor er den gamle dame nu henne ? « 
» Hun er oppe , hvor lærkerne synger — højt , højt over de hvide skyer , Kai . « 
» Taler hun med nogen der ? «  —  » Ja , hun taler med en , som hun har holdt meget af . «  —  » Mere end jeg holder af dig ? « 
» Ja . «  —  » Og af mor ? «  —  » Ja , af mor også . « 
Den lille ivrige spørger standsede og så ham ind i øjnene .  » Er det bare lærker , som synger dér ? Tror du slet ikke , der er andre ? « 
Han så ned på drengen med et underligt smil , og så sagde han :  » Jo — jeg tror også , der er nogen , som spiller . « 
» Kan den gamle dame høre det ? «  —  » Ja , det kan hun sikkert . Jeg véd ikke , om hun kan høre lærker , men jeg er næsten vis på , at hun kan høre violintoner — ja , jeg er ganske vis på det , Kai . «  — 
Kai spurgte ikke mere , og ingen af dem talte , førend de nåde doktorboligen . 
Det var i dagene efter begravelsen . Inga gik rastløs om i de tomme Stuer . Hun sad på bedstemor Heines stol ; hun rørte ved bedstemor Heines strikketøj , som endnu lå på sin gamle plads i kurvestolen foran vinduet ; og det var lige som , ensomheden skulle kvæle hende . 
Hun gik ned i havestuen , hvor den tunge luft af lig og blomster endnu slog hende i møde og 

tog lagnerne fra vinduerne . Så gik hun oven på igen og satte sig ved skrivebordet . 
Dér lå endnu den gamle stålpen , som bedstemor Heine altid have brugt . Hun sad og stirrede mekanisk på den , indtil hun pludselig rejste sig op og gik ind i atelieret . 
Hun havde ikke været der siden den aften med ham ; — og nu var det længselen efter ham , som drev hende ind til hans billede . 
Hurtig tog hun dækket af busten og blev stående foran den . 
Hvor hun dog havde glemt meget ved det første udkast ! Den lille rynke dér ved øjnene , og det ejendommelige fald af håret i nakkehulen . Også mundens linjer manglede noget i fasthed , og den stærkt markerede hage var mere sluttet i sin form end her i gengivelsen . 
Uden at betænke sig hentede hun vand og satte sig til at arbejde . 
Hun arbejdede flere timer ; og alt som hendes tanker kredsede om ham , og hendes kærlighed favnede hvert træk i hans ansigt , og værket blev mere og mere fuldkomment under hendes hånd , sad hun dér og tog sin faste beslutning om at rejse , lægge tusende mile imellem dem , selv om det skulle koste hele hendes livslykke . 
Efterhånden som hendes slumrende energi vågnede med arbejdskraften , forstod hun , hvad det var , hun i alle disse dage havde gået og pint sig med uden at give det idar form i sin tanke . 
Hun havde nok tænkt , at hun ville rejse , men i baggrunden af hendes sjæl havde det dog ligget : om der ikke var nogen anden udvej — ? om det nu også var nødvendigt , at hun ikke blot afstod 

fra håbet om nogen sinde at kunne blive hans , men at hun også måtte opgive tanken om at leve i hans nærhed og kunne se ham , når længselen efter ham ikke ville unde hende fred —  ? 
INitupiNit==N u forstod huN på éN gaNg , medeNs huN stirrede sig hed på haNs buste , at huN kuNNe rive sig løs fra ham , selv om huN følte det , som heNdes egeN NaturgruNd måtte spræNges derved , meN et kuNNe huN ikke : huN kuNNe ikke leve ham Nær udeN at eje ham , huN kuNNe ikke atter og atter mødes med ham udeN at give siN lideNskab luft ! huN var jo dog kuN et meNNeske , og huN keNdte græNdseN af siN egeN styrke . 
Det var Inga Heines lykke , at hun selv i sit livs mest kritiske øjeblikke kunne se klart og ligesom måle rækkevidden af sine evner — at hun aldrig lod sig gribe af sentimentale forestillinger om noget , som kunne gennemføres i tteori , men ville vise sig umuligt i praksis . 
Og det var hendes ærlige , kloge blik på livets virkelighed , som også her fik hende til at handle fuldt ud og uden at se til siderne . 
Hun bankede en time efter på forvalterens dør og åbnede den hurtig på hans :  » Kom ind ! «   » Gården skal sælges «  , sagde hun , uden nogen som helst indledning ; men hendes stemme rystede , da hun sagde det . 
Forvalteren for op .  » Hvad tænker de på , frøken ! Det var da den blodigste synd , de kunne begå ! Gården , som har været i deres slægt gennem flere generationer , og som den gamle etatsrådinde har arbejdet et helt liv for ! Kunne de virkelig tåle at se den i fremmede hænder ? « 
Der var noget , som konvulsivisk arbejdede sig 

op i Ingas Hals og hindrede hende i at svare , men hun tog sig hurtig sammen og sagde , idet hun så ham lige ind i øjnene :  » Det er min faste beslutning . Det nytter ikke at rokke ved den . « 
» Og har de betænkt , hvad det vil sige at give slip på gården ? Hvor vil de have deres hjem herefter ? « 
» Jeg rejser til udlandet for at arbejde . «  —  » Og når de er bleven træt af arbejdet og trænger til hvile ? « 
» Så var dette det sted , hvor jeg sidst af alt ville kunne hvile «  , svarede hun næsten heftig . 
Han sad forundret på hende , gik et par gange frem og tilbage på gulvet og standsede så foran hende . 
» Det gør mig ondt «  , sagde han ,  » det gør mig meget ondt . Også jeg holder af den gamle gård . «  —  » Ja , det var netop , hvad jeg tænkte «  , faldt hun ind med et lyst smil . —  » Hvad tænkte de ? «  —  » Om de ikke kunne beholde den . «  —  » Forpagte den mener de ? «  —  » Nej , nej , ingen forpagtning . Så måtte jeg jo alligevel komme her en gang imellem , og det kunne jeg ikke . Nej , et køb på billige vilkår . « 
» Jeg har ingen kapital , og selv om jeg havde en — « 
» Å , hvad gør det ! Det kom vi nok ud af . De kunne svare en lille sum hvert år . Jeg skulle ikke blive nogen streng skyldner . Og jeg ville være så glad og tryg ved at vide gården i deres hænder . — jeg er vis på , at bedstemor Heine også ville det . « 
Han var igen begyndt sin vandring hen over 

gulvet , men hun gik efter og lagde lige som overtalende hånden på hans arm . 
» Tænk , hvor hyggeligt , om det blev dem ! «  sagde hun . — han vendte sig bort .  » De må ikke trænge ind på mig «  , sagde han kort ,  » De må ikke bede mig om det . «  —  » Hvorfor ikke ? «  kom det indtrængende .  » Sig mig hvorfor ? « 
» Fordi det er umuligt , som sagerne nu står . Fordi — jeg kan ikke være her , når de rejser . « 
Hun så hurtig hen på ham og blev blussende rød . Hvor havde hun dog haft sine tanker henne , at hun aldrig før havde set klart ? Havde hendes egen store kærlighed fyldt hende således , at hun slet ikke havde lagt mærke til , hvad der foregik i ham —  ? 
Hun rakte ham på én gang begge sine hænder .  » Tak «  , sagde hun ,  » rigtig hjertelig tak for alt , hvad de har været for os og for den gamle gård i den tid , vi har kendt hinanden ! Vær ikke vred på mig , hvis jeg har såret dem . Jeg har ikke villet det . Men vi såres jo alle . Livet er ikke anderledes . Vi møder alle sammen den sten , som vi støder os til blods på . « 
Han glemte aldrig siden den sorg , han havde læst i hendes øjne , da hun sagde de sidste ord . Hun slap hans hænder , og han blev stående forlegen , — ville tale , men kunne ikke . 
» Jeg må jo nok spørge dem til råds lige som hidtil — i alt , hvad der angår gården ? «  sagde hun . 
» Ja , tak ! Tusend tak ! De véd ikke , hvor gerne jeg vil hjælpe dem «  , sagde han kejtet og ubehjælpsomt , men så uendelig ærligt . —  » Jo , det véd 

jeg «  , svarede hun .  » Og det er med den største tillid , at jeg lægger salget af gården i deres hånd . « 
» Men er det også ganske nødvendigt at sælge den ? «  begyndte han igen .  » Hvis de nu kommer til at fortryde det ? Ja , jeg er næsten sikker på , at de vil fortryde det . «  —  » Det er det samme «  , brød hun løs , hurtigt og ligesom stødvis :  » Den skal sælges — hører de , den skal ! lige meget på hvilke betingelser ! Jeg vil ikke beholde den . « 
Klangen i hendes ellers så bløde stemme var så hård , at man skulle tro , gården var bleven hende forhadt , og dog strøg hendes blik i samme øjeblik kærtegnende hen over den gamle hjørnestue , og hendes hånd gled sagte kælende ned over det ormstukne panel , som hun lænede sig op til . — han forstod , at hun led og sagde ikke mere . 
Så gik hun langsomt ud og lukkede døren efter sig . 
Da hun var kommen op i dagligstuen igen , satte hun sig ved bedstemor Heines skrivebord og skrev uden på en konvolut til doktoren . Beslutsomhedens ild var over hende , og hun var lige som bange for at reflektere . 
Hurtig skrev hun på et lille kort : 
» Mød mig i morgen aften kl . 7 nede mellem klitterne . Jeg vil gerne sige dem farvel . « 
Hun lagde kortet ind i konvolutten , men . tog det frem igen og skrev neden under : 
» Tag dagbogen med , — den , de talte om . Den bog er min . Hvor fattig jeg end bliver , i mindet vil jeg være rig-----1 

» Was vergangen kehrt nicht wieder , aber ging es leuchtend nieder , leuchtet es lange noch zuriick — — « 
Inga Heine . 
Hun kaldte på en af pigerne og sendte et bud . bort med brevet . 
Så begyndte hun at tænke på indpakningen . 
Hun skrev en lang liste over , hvad der skulle sælges ved auktion , hvad der skulle gives bort , og hvad der skulle sendes efter hende til udlandet . Hvortil ? spurgte hun pludselig sig selv . Og hurtig svarede hendes tanker : naturligvis til rom , til kunstnernes by , til den hjemlige stad ! 
Kunstnerblodet skød op i hende ved tanken om syden ; men som en mørk skygge gled over hendes sjæl den kærlighed , hun flygtede for , og som dog evig ville være hendes — den nagende længsel , som altid ville hige mod nord og søge efter en ensom skikkelse imellem klitterne . 
Næsten mekanisk gik hun ind i sit atelier og blev stående foran hans buste , men måtte skynde sig bort igen for ikke at briste i gråd . —• 
om aftenen kaldte hun folkene ind til sig og gav hver af dem en pengegave og en småting til minde om bedstemor Heine . 
» I bliver her til flyttedag «  , sagde hun , ,  » så længe bliver forvalteren også . Til den tid vil gården rimeligvis være solgt ; men jeg tænker , at de fleste af jer vil kunne få plads hos den nye ejer . « 
De stod alle tavse og højtidelige omkring hende , strøg kun med bagen af hånden en tåre bort ; men da de var komne ned i borgestuen , sagde den lille røgterdreng med jysk troskyldighed : 

» De’ æ synd , te æ goer skal  sælles . A tykkes , te æ studenterfrøken sku’ ha’ beholdt hin sæl . « 
Ingen svarede . 
» Hun sørger moddelig «  , sagde én .  » Og som hun har skæmmet sig ! «  lagde en anden bedrøvelig til . —  » De’ ka’ vær , te den ny husbond bliver en knøv ka’l , gued nok å tjen’ «  , sagde en tredje ,  » men den gamle frue — hin får vi da no aller igen ! «  — 
der drev en stærk kuling op om natten ; og den næste dag hørtes hele tiden Vesterhavets brøl bag ved klitterne . 
Da Inga hen under aften stred sig frem imod stormen , drev vinden hende salte skumsprøjt i ansigtet og små håndfulde fint flyvesand i øjnene . Havet gik med store bølger imod land . Brændingen sang og larmede dér ude , kastede mægtige skumsøjler tilvejrs og slængte tunge planker af skibstømmer som små pinde op på land . 
Det var lige som , havet skreg i fødselssmerte -— som om hele det mægtige dyb dér ude brølende gav sin lidenskab tøjlen ! 
Larmen gjorde hende godt og beroligede hende , idet den lige som blev udtryk for hendes indre oprevethed og gav røst til skriget i hendes eget bryst . 
Han ventede hende allerede ved foden af den yderste klit . 
Til knæene i flyvesand stod han og lod skummet sprøjte omkring sig . Da han vendte sig om til hende , var hans ansigt drivende vådt . 
Med et Spring var han ved siden af hende , tog hendes hånd og lagde den fast ind under sin arm . 

» De får ikke lov at rejse «  , sagde han og klemte den hårdt ind mod sit bryst ,  » De får aldrig i evighed lov ! « 
Hun så hjælpeløst på ham , men svarede ikke . Han trak vejret tungt , og hans øjne brændte imod hende . 
» Sig , at de ikke mente det ! «  trængte han på .  » Sig , at det kun var noget , de skrev : dette med at sige hinanden farvel ! De må dog føle med dem selv , at hvad vi to end kan have at sige hinanden , farvel kan vi ikke sige . Det er umuligt . Det ville være det samme som at standse sit eget åndedræt . Eller er kærligheden måske ikke sjælens åndedræt ? « 
Hun nikkede , men kunne intet sige . Det var pludselig , som om knæene rystede under hende , nu , da hun stod foran afgørelsen . . 
Han blev ved , stærkt og lidenskabeligt :  » Alt må de sige til mig , kun ikke farvel . Hører de ! Jeg forbyder dem det . De må blive i min nærhed alle dage — så véd jeg dog , at dér på den gamle gård sidder de , at inden for de mure , jeg hver dag kan se , færdes de ved dag og ved nat , og dér skinner solen på den kæreste af alle kære skikkelser i verden ! — de kan dog ikke ville tage alt solskin ud af mit liv — kan de vel  ? Selv lykkens stedbørn får dog et lille glimt at varmes ved . At lægge mile imellem dem og mig , det ville være det samme som brutalt at spalte to sjæle lige fra hjærterodenl det ville være umenneskeligt ! — ja overmenneskeligt ! « 
» Jeg kender det , som ville være værre «  , sagde hun . 
» Hvad da ? « 

» At mødes som fremmede iblandt fremmede — at måtte tale om ligegyldige ting , når alle hjærtets tanker strømmer over af kærlighed — at leve hinanden nær og dog ikke turde ses — — at ligge vågen af længsel om natten , og om dagen koldblodig at måtte regne ud , hvornår man igen kan mødes uden at vække anstød ! At føle sin kærlighed som det stolteste , man ejer , og dog at måtte skjule den som en skam , måtte stride som på livet løs for ikke at lade sit blik , sin stemme , sin blotte nærværelse røbe , hvad brystet er så strømmende fuldt af------1 å , det ville være tantaluskvaler , værre end et langt livs farvel ! « 
Han stirrede på hende , fuldstændig betagen af lidenskaben i hendes ord . Det var første gang , hun fuldt ud havde givet den luft over for ham ; og ikke frygtsomt og forbeholdent , men med glødende kraft sang tilståelsen sig frem fra hendes læber . Han kendte sine egne stærke følelser i den , og hans øjne strålede af lykke . 
» Jeg velsigner de tantaluskvaler ! «  sagde han .  » Jeg ved , at for min skyld vil de holde dem ud «  . 
Hun lagde lige som afværgende hånden på hans bryst . 
» Jeg kan ikke «  , sagde hun .  » Der var måske kvinder , som kunne : stille resignerende kvinder , som har magt til at slå bom for deres følelser , men j e g kan ikke . 
Jeg kunne sige til mig selv hundrede gange om dagen , at jeg burde ikke se dem , og om aftenen ville jeg dog gå her ned for at møde dem . Og al tid ville jeg finde dem her ved havet , og vi ville gå sammen mellem klitterne 

og tale om det samme og tænke på det samme — og til sidst ville kærligheden blive så stærk i os , at den aldrig hørte andet end sin egen røst og trådte på andres følelser som på døde skaldyr .' og så en dag ville vi glemme alle vore løfter og gå uden om lidelsen for at gribe lykken , lige meget om vi havde ret til den eller ej . Og vi ville begynde at foragte os selv for det — og kolde øjne ville møde os — og hvasse tunger ville hudflette os — og Kai , Kai------- « 
Han lukkede pludselig hendes mund med et Kys og slog armene om hende .  » Står valget imellem dem og Kai , så er valget truffet , fra jeg så dem første gang ! «  brød han ud .  » Kai kan jeg miste , hvor hårdt det end vil være , men dem — nej , dem kan jeg i evighed aldrig miste ! « 
Hun lukkede øjnene for hans stormende Kys , og et øjeblik var hun lige ved at give efter , et øjeblik forekom det hende umuligt at føre kampen videre , umuligt at rive sig løs fra disse arme , som holdt hende så fast ; — — men følelsen af at hun måtte og skulle igennem , drev hende atter frem . « 
Sagte viklede hun sig ud af hans favn .  » Kai er kun lille «  , sagde hun ,  » men han har magt alligevel . Eller tør de sige , at den tid ikke vil komme , da længselen efter ham bliver stærk i dem , da de føler det som et savn at stå fremmed over for deres eget barn og pines af samvittighedsnag , fordi de har skudt ansvaret for ham til side ? « 
Han svarede ikke . Han var alt for ærlig til at 

benægte , at sådanne tider kunne komme . Og hun så , hvordan han våndede sig under det . 
Langsomt og med uhyggelig klarhed gik det op for ham , at hvordan hans samvittighed så end ville stille sig i fremtiden , hendes var i ethvert tilfælde ikke  » robust «  nok . 
» For Kais skyld er jeg rede til at fortsætte mit skinliv af et ægteskab «  , sagde han ,  » skønt det bliver til alle tider et åbent spørgsmål , hvem der har mest ret til at leve : dem , som står midt i kampen , eller dem , som endnu ikke har begyndt den . Jeg har ikke fundet svaret . Hvorfor kan vi ikke mødes blot én gang om ugen — en eneste stakkels fattig gang — som selv om den kun varer nogle minutter , gør de andre dages liv udholdeligt ? « 
Til svar lod hun sine små fingre glide igennem hans hår — det kære , buskede hår , som hun elskede .  » Jeg ved , hvorfor vi ikke kan «  , sagde hun . 
Og hun havde næppe udtalt , før han igen greb hende i sine arme , knugede hende ind til sit bryst og kyssede hendes mund , hendes pande og hendes hænder , standsede et øjeblik forvirret , da han så , hun fik tårer i øjnene , lagde så igen armen om hendes fine skuldre og trykkede hende tæt op til sig . 
» Forstår de nu , hvorfor vi ikke kan ? «  sagde hun sagte , da han endelig slap hende . 
Han tav — ja , nu forstod han . 
Han stønnede som et såret dyr , han dirrede i oprør mod sin egen fortvivlede skæbne . Han holdt hende ikke mere omslynget , men han slap ikke hendes hænder ; han klemte dem så fast i 

sine , at hun måtte have skreget højt , hvis hun i dette øjeblik havde kunnet føle legemlig smærte . Og han stirrede på hende , bleg lige ud til læberne . 
» Nu har vi to vel snart gennemlevet alt , hvad mennesker kan lide «  , sagde han  » lige ind til det , som kun fortvivlelsen driver en til . Tror de ikke , det er nok nu ? Eller tror de , der er mere tilbage ? « 
Hun kunne ikke svare . Hendes tårer faldt ustandseligt ned på hans hårde hænder , og hele hendes spinkle legeme dirrede af den gråd , hun ikke længere formåde at tilbageholde . Hun turde ikke se på ham , og alligevel måtte hun atter og atter stirre på hans ansigt , dette ansigt , som hun elskede over alt i verden , og hvis udtryk i dette øjeblik var en eneste stor , sønderrivende smærte . 
Hun fik pludselig en vild , ubetvingelig lyst til at løbe sammen med ham ud i brændingen . Sammen ! sammen ! blot ikke skilles ad ! skreg det i hende ; — og så brat kom fristelsen over hende , så voldsomt greb den hendes sydlandske naturel , at hun uvilkårlig drog ham med sig ned mod havet . 
Han mødte hendes blik og smilede . Hun så , at hendes tanke som et lyn havde krydset hans , og i samme øjeblik satte han i Spring . 
Det var som en fortroldelse , der greb dem — som et jagende vejr — eller som en dødsdømts tanker — eller som havbunden i dem , der rejste sig i fortvivlelse ! 
De løb og løb imod brændingen , og medens de løb så de hinanden ind i øjnene . De så 

ikke himlen og de så ikke havet ; de mærkede ikke flyvesandet , som de sank i til anklerne ; de så kun hinanden — og bag ved den sydende brænding med frådende fald af skummende bølger , den tårnhøje takkede mur , som skulle knuse dem begge . 
Allerede drev skummet dem i ansigtet , og den første bølge slog op om deres knæ . Da standsede Inga med et pludseligt ryk .  » Nej , nej ! vi vi har ikke lov — ikke lov ! «  råbte hun åndeløst . 
Han hørte hende ikke , drog hende bare med sig , og brændingen overdøvede hendes stemme . 
Da skreg hun i angst :  » Kai ! Kai ! Husk på Kai ! « 
Han standsede straks og lod armene synke . Kais røde hue dukkede pludselig op over bølgerne der ude , og Kais egen lille velbekendte skikkelse stillede sig imellem de to mennesker ved strandbredden . 
Stønnende sank han sammen i sandet , og rystende fra hoved til fod blev hun stående ved siden af ham . Så slæbte hun sig langsomt frem gennem sandet og satte sig ved foden af den nærmeste klit . — 
solen gik ned bagved brændingen — skinnende i karmoisinrødt , zinoberrødt , vinrødt — glødende gennem blåhvide bølger — glimtende i rosarøde , lysviolette , grønliggule farvekaskader , hede som de hede pulsslag i et menneskes årer , røde som det røde hjærteblod i et menneskes bryst . 
Og solen sank , og farverne blegnede — og hun sad dér endnu og ventede på ham . 
Endelig så hun ham rejse sig og komme hen imod hende . 

han gik træt som en dødsdømt mand , og hun syntes på én gang , han var bleven ti år ældre . 
» Kommer de nu for at sige farvel ? «  hviskedee hun . 
» Ja , nu kommer jeg for at sige farvel «  , sagde han og tog hendes hånd . 
» Hvor er det , jeg bad om i mit brev ? «  sagde hun — hun kunne næsten ikke tale for sindsbevægelse . 
» Det er her . «  han tog frem af sin brystlomme en lille pakke løse blade , nogle gulnede , andre hvide . 
Hun greb om dem med nervøs hast . 
» Jeg får vel lov til at skrive ? «  sagde han . Stemmen var rolig , men underlig brudt . 
Hun nikkede blot ; tale kunne hun ikke . 
Langsomt rejste hun sig , og langsomt gik de ved siden af hinanden op igennem klitterne . 
Ingen af dem talte . Hvad havde de at tale om , som ikke ville snøre deres struber sammen eller forekomme dem tørt og mat i sammenligning med den smærtefølelse , som i dette øjeblik beherskede dem begge ? Hvad havde de at sige hinanden , som ikke allerede var sagt ? 
Ved den første skillevej standsede de . Hun spejdede , om der var folk i nærheden , men der var ingen . 
Fra den nærmeste fiskerhytte , som lå i læ for stormen , steg røgen fredelig til vejrs , som var det brølende hav dér ude slet ikke til , og ved deres fødder viftede marehalmen . Så tog hun hans hoved imellem begge sine hænder og så ham ind i øjnene med et langt , langt blik . 
» Hils Kai ! «  sagde hun .  » Han sagde en gang 

til mig :  » Hvorfor er du ikke min mor ? «  det spørgsmål liar brændt i mig lige siden . — sig ham — når han bliver stor og forstår det — sig ham , at hans mor kunne ikke have ofret mere for ham , end jeg har gjort . « 
Da hun havde sagt det , gjorde hun noget næsten som i tanker : hun lagde sin ene hånd om hans nakke og purrede med den anden op i hans tykke , mørke hår , sådan som det var hendes vane — slap ham så og gik hjem efter uden at se tilbage . 
Han sagde ikke et ord , da hun gik . Skulle han have åbnet sine fast sammenpressede læber og givet sine følelser luft , da var det bleven i et skrig som det , der kommer fra havets urgrund , når det brøler højt en stormflodsnat . Men han skreg ikke ; han blev kun stående og fulgte hende med sit stirrende blik , til hun blev borte ved en omdrejning af vejen . 
Så gik han tilbage mellem klitterne og vandrede timevis op og ned , op og ned imellem klitten og havet .------ 
da Inga kom hjem , gik hun lige hen til stalden , hvor hendes pony plejede at stå . 
» Den lille sorte er vel dér inde ? «  sagde hun til forvalteren , som stod uden for i samtale med en af folkene . —  » Ja , jeg har lige redet den hjem fra Marken «  , svarede han og åbnede stalddøren for hende . 
Hun gik forbi ham med et venligt nik .  » Doktoren har købt den af mig ; de kan ride den over til ham , når jeg er rejst «  , sagde hun så ligefremt 

og naturligt , at forvalteren måtte tilstå for sig selv , her var ingen grund til mistanke . 
Hun gik ind i stalden og lukkede døren efter sig . Hesten drejede straks hovedet om ved lyden af hendes stemme . Hun gik lige op i båsen til den og stod længe og kælede for den . 
» Du får det godt , pony ! — meget bedre end jeg «  , sagde hun til den .  » Jeg ville gerne bytte med dig og være hans lille hest , som travede hen ad vejen med ham i al slags vejr og blev kærtegnet af hans hånd . Han skulle ikke få grund til at beklage sig over mig ; — jeg skulle gå så trofast og påpasselig foran hans vogn , og mine øjne skulle hilse ham bag skyklapperne . « 
Hesten lagde ørerne lyttende tilbage , som om den forstod hende og gned flere gange sin bløde mule mod hendes kind . Hun fyldte dens krybbe med ren havre , børstede dens manke og dens blanke sorte skind og stod så igen stille for at klappe den . 
Da hun endelig gik , drejede den hovedet og så efter hende med et langt blik ; og da hun lukkede gangdøren , hørte hun den vrinske . 
Doktoren kom sent hjem den aften . Klokken slog elleve , da han trådte ind i stuen , hvor hans hustru netop var i færd med at slukke lampen for at gå til ro . 
Hun så flygtigt på ham , men sagde ikke noget . 
Han var så vant til hendes tavshed , at den ikke undrede ham . 

» Har her været nogen ? «  sagde han blot . 
» Kun et bud fra malerens kone , om du ville se hen til hende i morgen . « 
» I morgen----------ja----------ja naturligvis . « 
Han stod og tænkte på , at da rejste Inga Heine , og gentog tilsyneladende umotiveret :  » ja naturligvis — den dag vil jo gå som alle andre . « 
» Sandsynligvis . « 
Han lod , som han ikke hørte den spottende klang i hendes stemme og gik efter hende ind i soveværelset . Hun var stadig tavs , medens hun trak gardinerne for vinduerne og tændte lys der inde . 
Hun lå med Kai i det inderste værelse , han i det yderste ; men i aften gik han med ind , hvor drengen lå og sov og blev stående ved foden af hans lille tremmeseng . 
Det gav et ryk i hende , da hun sad , hvor bleg han var , men hun sagde ikke noget — hun stod kun og ventede på , at han skulle gå igen . 
Pludselig vendte han sig om til hende !  » I morgen rejser hun «  , sagde han kort . 
» Hvem ? « 
» Inga Heine . « 
» Jeg troede , du rejste med «  , kom det koldt og lige som skærende . 
Han blev heftig og ville svare , men huskede , hvor han havde pint hende , uden egentlig at ville det — og tav . 
» Det bli’r ensomt for dig herefterdags «  , henkastede hun ironisk . 
Han for op .  » På den måde skal du ikke tale om det «  , sagde han .  » Det har du ingen ret til . Jeg forudsagde dig , at det ville komme en 

gang . Jeg gjorde mig ikke bedre , end jeg er ; men du ville ikke tro mig . Du holdt hårdnakket ved . Jeg sagde dig , at hvis jeg nogen sinde mødte den kvinde , jeg kunne elske , så var min skæbne afgjort . Men du troede det ikke . « 
» Jeg troede , at et ægteskab var bindende ; den gammeldags anskuelse har jeg endnu «  . 
Han lo højt .  » Ha ! ha ! hal ja , det er sandt , det troede du ! Du troede , at sjæle lader sig binde ! Du tog lige så massivt på ægteskabet , som du tog på kærligheden . Du har aldrig forstår dens væsen . « 
Hun var bleven blussende rød .  » Det er rigtigt , træd kun på mig ! «  sagde hun .  » Jeg kastede mig jo selv som en hund for din fod , så jeg er vel ikke bedre værd ! Men har jeg gjort uret imod dig , så kan du nu trøste dig med , at du har taget hævn for det alt sammen . — hvordan stred jeg ikke i begyndelsen for at behage dig ! Hvordan levede jeg ikke for at læse dine ønsker ud af dine øjne , — og aldrig fik jeg andet end ligegyldighed til tak ! Så kom drengen , og han skilte os endnu mere . Han blev dit ét og alt . Å , der var tider , da jeg næsten hadede ham for det ! Men da du begyndte at elske  » hende «  , så blev der plads for mig : så fik jeg omsider del i mit eget barn — og nu skal du aldrig kunne fortrænge mig mere ! « 
Han så vemodig på hende .  » Jeg ønsker heller aldrig at fortrænge dig «  , sagde , han .  » Det vil blive min bedste glæde , om vi fremtidig kan mødes i kærlighed til barnet . Den grund er den eneste , som kan bære os to uden at briste . « 

» Der er ingen grund , som kan bære os «  , svarede hun bittert . 
Han trak hende pludselig hen til drengens seng og beholdt hendes modstræbende hånd i sin .  » Hun ofrede sig selv for Kais skyld «  , sagde han .  » Skulle vi så ikke kunne leve livet sammen for hans skyld — blot som to gode , ærlige venner ? « 
Hun så vist på ham , så nikkede hun bekræftende .  » Aldrig mere som mand og hustru «  , sagde hun ,  » men — som far og mor til det samme barn . « 
Da kyssede han hendes hånd — på én gang med beundring og grænseløs taknemmelighed . For første gang i sit liv følte han sig forstår af hende , og for første gang stod de over for hinanden som to mennesker , der i lige høj grad er hinandens skyldnere . 
Der var på én gang kommen ligevægt i forholdet . Det havde der aldrig været før . Han havde bestandig ståt som den forurettede . Nu forstod han , at havde hun ødelagt hans liv , så havde han i lige så høj grad ødelagt hendes  ; — der var kun den forskel , at hun selv havde villet det . 
Kai rørte sig i søvne . Han bøjede sig ned og stoppede tæppet fastere ned om ham . Og som han stod dér og så på sin sovende dreng , dukkede pludselig minder op , som de var fælles om . 
Han huskede , hvordan de havde ståt sammen ved Kais vugge og set det første lille bevidste smil glide hen over hans ansigt — hvordan deres blikke var mødtes i undrende henrykkelse , og hvordan de så begge havde vendt sig bort for at skjule , at de havde tårer i øjnene . 

han huskede , hvor stolte de havde været , da Kai begyndte at kravle — og siden , da han efter mange snublende forsøg endelig rejste sig op og tog de første små skridt ved deres hånd . — alt dette var dog noget , de havde delt med hinanden . Havde der end ikke været samliv imellem dem , der havde dog til tider været samfølelse , det huskede han nu . 
Og han sagde hende det , som han sad dér ved den ene side af Kais lille seng , medens hun , hans hustru , sad ved den anden . 
Og de følte begge , at de havde meget at tilgive hinanden . — 
de sad endnu og talte sammen , da Kai vågnede og troede , at han drømte . 
Han kiggede på skrå fra den ene til den anden , som turde han ikke rigtig fæste lid til det , han så . Men pludselig satte han sig over ende i sengen , slog i drengeagtig overgivenhed armene om deres nakker og nærmede deres ansigter til hinanden . 
» Kys ! «  sagde han ,  » Kys igen ! « 
Og de lystrede mekanisk . 
Den lille fyr lo højt af tilfredshed . Hvad forstod han sig på , at de Kys , som veksledes , var ikke dem , der veksles imellem mand og hustru , men dem , som en Broder og søster stille giver hinanden . Han vidste jo kun , at far og mor , som ellers aldrig talte sammen , sad dér ved siden af hans lille seng og sak venligt på hinanden . 
Og han stak sine små tykke næver ind i deres — en til hver side — rigtig så lunt og trygt — og sukkede ret så lyksaligt ud af sit fulde barne-bryst , som kunne han næppe rumme den fryd , 

han følte . Og næppe tre minutter efter hørte de ham trække vejret dybt og sundt i den rolige , trygge søvn , som karakteriserer en lykkelig barndom . 
Det var sent hen på natten . Inga sad endnu i sit værelse , bøjet over den skat , hun havde bragt med hjem fra deres sidste møde . 
Time var gået hen efter time uden at hun havde kunnet rive sig løs fra disse blade , som lå spredte over hendes bord , og som alle syntes at leve , at tale med hans røst og ånde af hans nærhed . 
Gennem den røde lampeskærm faldt et blødt skær hen over hendes bøjede Hals , hvor det korte , sorte hår krøllede i nakken , og i det varme lys sås det ikke , hvor bleg hun var . 
Brændende som i feber gled hendes blik ned over de skrevne sider , havde næppe sluppet den ene , før det ivrig tørstende gled hen over den næste---------------------------- : 
» Dette er den bog , hvori jeg har nedskrevet mine tanker , — ikke for andre , kun for mig selv og den kvinde , jeg kunne elske-----ingen store tanker , ingen dybe tanker , kun et skibbrudent menneskes skibbrudne tanker . 
Medens jeg skriver dem , synes jeg hele tiden , at en kvindes øjne hviler på mig — : hendes , som jeg aldrig har set ! Og disse øjne er så forunderlig levende — så varme og kloge og strålende  ! 
Jeg ønsker aldrig at møde dem . Jeg ønsker 

helst at gå uden om dem : jeg er en ufri mand , som slæber en dobbelt lænke efter mig — den ene fra en rusten krog i et cellefængsel — den anden fra et blødt menneskes alt for bløde hænder . 
Jeg har ikke lov til at møde andre kvinder end den ene , som har forskrevet sig til mig — og hvem jeg igen har forskrevet mig til — af medlidenhed — muligvis også af fejhed . Hun sagde , at hun ville dø ellers , og jeg havde ikke mod til at se hende dø . 
Dette med døden var som en overrumpling . . 
Siden har jeg tænkt , at det måske ikke var så alvorlig ment . Hvis man virkelig vil dø , så taler man ikke om det . Mulig det dog havde været bedre at lade det komme an på en prøve-------1 
* * * 
jeg har haft brev fra hende i dag — et langt overstrømmende brev . 
Hun skriver , at når jeg kommer ud af fængselet , skal vi finde et ensomt sted , hvor skammen ikke kan nå os , dér vil vi leve ganske alene for hinanden — hun og jeg — ( i ) . 
Men det skal være et sted , hvor ingen kender os . 
Hun er ikke meget modig af sig . Hun kan ikke komme langt nok bort . 
Det forekom mig , som om hun , den anden , stod bag ved og læste med , og at hendes øjne lynede af vrede , da vi kom til det sted , hvor der stod om skammen , som vi måtte flygte fra  . 
Det er der for øvrigt ikke noget at sige til . Hun holder fast ved mig endnu , — det er al ære 

værd . Ikke mange kvinder gifter sig med en straffefange . 
Hun liar holdt skammen ud med mig ; det er da ikke mere end billigt , at jeg holder livet ud med hende .---------- 
der er forresten mange måder at dele skam på : der er den frejdige måde , som jeg aldrig har kendt , kun længtes efter — den , som på én gang tager hele byrden og bærer den syngende afsted . 
Der er den medlidende måde , som i stadig beklagelse og irriterende medfølelse er nær ved at tage livet af en . 
Og der er endelig den tålmodige måde , som tier og lider , men dog har noget af martyriet over sig , og som netop derfor i stilhed piner sit offer . 
Jeg tænker mig , at hun — den anden — ville bruge den frejdige måde , og at hun netop derfor ville blive mig så uendelig kær . 
* * * 
jeg mærker , det er på tiden , at jeg kommer ud nu . Fængselsluften skader mig : jeg begynder at få hallucinationer . 
Når jeg sidder her om aftenen og stirrer på min cellevæg , ser jeg al tid i skyggen omridset af en kvinde . — hendes ansigt kender jeg ikke — hun vender al tid ryggen til — men øjnene kender jeg uden at have set dem — de er varme og store , og der lyser en stærk sjæl ud af dem . Jeg har en dunkel forestilling om , at de en gang vil møde mine . 
Det er besynderligt med disse forudføleiser : der hviler til tider en uro over mig , som var 

det forudbestemt , at jeg skulle møde en sjæl , som det vil sønderrive min egen atter at skilles fra--------- . « 
Hun standsede og så op med et udtryk af dump , håbløs fortvivlelse . 
—  » som det vil sønderrive min egen atter at skilles fra — «  gentog hun hviskende . 
Så læste hun videre : 
.  » Hvordan vil livet stille sig for mig , når jeg kommer ud herfra ? Vil samfundet være barmhjær-tigt imod mig ? Eller vil det bestandig lade mig føle , at jeg er en mærket mand ?---------------- 
hun skriver , der skal være god brug for en læge et godt stykke på den anden side af skj elskør , i en bar , flad egn , tilstrækkelig langt fra hovedstaden . 
Jeg har svaret hende , at jeg vil nedsætte mig der . 
Hun spørger også om , hvornår vi kan holde bryllup — ? For min skyld lige så godt først som sidst . Jeg vil svare , at det må hun ganske selv bestemme . 
* 
* * 
i morgen slår min befrielsesdag ! I morgen skal jeg se træer løves — og høre fugle synge • og føle solen skinne ! Det er mig det vidunderligste af alt , dette : at solen skal skinne på mig — ikke falde i en fattig stribe ned på min hånd , men vælde i en bred lysende strøm ud over hele min person , — gennemvarme hele mit væsen ! 

to måneder har jeg været fri . — for tre uger siden kom jeg her til . I går holdt jeg bryllup . 
Jeg synes , hun må have mærket , hvor trykket jeg var . Jeg synes , hun må have følt , hvordan jeg ønskede mig bort fra det hele , da vi stod foran alteret sammen . Jeg tror , hun må have set det på mine øjne . 
Men hun ville ikke se . — og jeg kunne ikke bryde — : jeg var forpligtet af hendes udholdenhed , afvæbnet af hendes tålmod ! 
Så gled vi da ind i ægteskabet med hinanden . 
Undertiden har jeg tænkt , om det dog ikke var muligt , at jeg kunne lære at elske hende ? 
Men kærligheden er af en underlig vækst : den vil ikke gro i fremmed jord . — og jeg kan ikke lokke den frem over for hende . 
Det bliver godhed , mildhed , overbærenhed alt sammen , men aldrig kærlighed . Man siger at den ægte kærlighed har det lige som agaven : den blomstrer kun én gang i hele sin herlighed og så aldrig mere ! 
Min er ikke begyndt at blomstre endnu--------- . 
Vi har gjort en del visitter hos omegnens folk . De fleste steder blev vi venligt modtagne , men kun få gjengjældte visitten . Jeg befinder mig heller ikke vel iblandt dem . Jeg har altid en følelse af , at de kun halvvejs tror mig . Og aldrig direkte , men på tusende skjulte måder mindes jeg om , at jeg har en fortid . 
Forleden dag i et selskab — det eneste vi har 

deltaget i — var der én , som kom med en ufin antydning . 
Jeg så over på hende . Hun sad og krøb sammen som en lille mus , og hun var blussende rød over hele ansigtet . 
Hendes forlegenhed pinte mig , på samme tid som den ærgrede mig . Hendes forlegenhed er større , end hun selv véd af . Hun har ikke kendt den før ; — den er kommen over hende , fra hun blev min hustru . 
Hun er altid så irriterende ydmyg i sin fremtræden — så overdreven taknemmelig for hver venlighed , der vises hende . 
Da jeg en gang bemærkede det , svarede hun , at vi ikke kunne gøre krav på noget , således som forholdene nu én gang var ; vi måtte være taknemmelige for hvert hjem , som ville åbne sig for os . 
Måske har hun ret . I ethvert tilfælde har jeg selv en følelse af , at de få familier , som ikke holde sig for gode til at omgås os , betragte denne ophøjede handlemåde som et tegn på den største grad af fordomsfrihed . ( sic i ) 
jo , jeg kender dem , disse  » barmhjærtige folk «  i de højmodige , som altid beklager , og som bliver så ophøjede i deres store beklagelse ! De mistænksomme , som ikke taler , men hvis øjne altid spejder ! De retskafne og dydige : — familiefædrene , som kun lukker deres dør op på klem og altid sidder på vagt for deres uskyldige døtre ! 
Jeg lod en gang hele galleriet passere Revue for hende og tænkte at vække hendes trods muligvis også hendes ironi — men i steden for sagde hun blot , at hun længe havde tænkt , det 

vist nok var bedst for os at leve helt tilbagetrukket ------så blev vi snarere glemte . 
Det kan være------------skjøndt , jeg synes det er vel tidligt allerede at opgive kampen ; men når hun helst vil det — så for mig gerne . 
❖ v iii 
dagene glider hen i trøstesløs ensformighed . Efteråret . er så mildt , så at folk ikke en gang bliver syge . Og i stuen sidder vi lige over for hinanden — styrker ikke hinanden , opliver ikke hinanden , er ude af stand til overhovedet at forstå hinanden — ! 
Jeg var i byen forleden dag og sad et mærkeligt arbejde af en ung svensk billedhugger-------- ejendommeligt ved sit æmne , uhyggeligt ved sin virkelighedstroskab , storslåt ved den dristige hensynsløshed i behandlingen . 
Det var to mennesker — en mand og en kvinde — som hang sammenspigrede til det samme korstræ . 
Neden under stod , hugget i mormor :'  » Et livs martyrium ! « 
Jeg tror , jeg kunne sætte tekst til det billede --------- ! « 
Hun standsede igen . Det gik for første gang op for hende , hvor forpint han havde følt sig i de første år af sit ægteskab . Det syntes endogså , som om følelsen heraf for en tid havde ført ham ind i en Art dump , handlingsløs fortvivlelse . 
Der var et sted , hvor der blot stod : 

» Lige ud for mit vindue ligger de døde og sover — den lange , lange , trygge søvn , som en evighed højner sig over . Vendt imod øst de hviler bag visne blomster og smuldnet lin — bytte jeg gad med de døde , deres lod er bedre end min ! « 
Det næste Vers var oVerstreget ; men længere nede stod med oVerskrift :  » Min elskov ! «  : 
en elskov har jeg — en stærk og vild , en modig og ufortrøden , hedere end den hedeste ild , den fyrigste yngling kender til — elskov har jeg til døden ! 
Jaget og pint hver dag , der går , længes jeg mod den sidste ! Såret- og trængt fra år til år , altid med sonden i mit sår , er livet en leg at miste . 
Jeg sidder og flier min lænke tynd , tænkte en gang den at slide ; men lænken skriger : begynd ! begynd ! Jeg hænger så fast som blodig synd , jeg hugger mig ind i din side ! — 
nu véd jeg , at lænken er min , til jeg dør , og nu først fatter jeg nøden ! 
Jeg havde vel elskov til livet før ; 
men siden de stængede mig håbets dør , har jeg kun haft elskov til døden---------- ! 
Pludselig stod så , nogle sider længere fremme : 
» Foråret er kommen ! Der er en besynderlig uro over mig — en uforklarlig angst . Jeg ser igen de øjne , jeg så i mit fængsel ; — jeg spejder efter dem uden at finde dem . 

hver gang jeg møder en kvinde , spørger jeg , om hun har de øjne , — og når hun ikke har dem , drager jeg et lettelsens suk : så undgik jeg da endnu denne gang min skæbne ! « 
* 
* ❖ 
der fulgte nu en række tomme blade , og endelig begyndte optegnelserne igen . 
» Der er gået to år , siden jeg sidst skrev noget ned . Jeg tænker ikke mere mine tanker ud : jeg har ingen ! Jeg spejder ikke mere efter øjnene : jeg har opgivet at finde dem ! 
Jeg er bleven rolig og flegmatisk . Det var kun af gammel vane , at jeg forleden dag igen søgte efter øjnene — 
sov , sov , min bankende puls , mit hede blod , rind sagtelig som en udtørret flod — — — ! 
* 
* * 
syv måneder ! Ikke mere ! 
For mig kunne det gerne være et år , så meget er der sket i den tid . Aldrig havde jeg trot , at jeg skulle blive så forsonet med tilværelsen , som jeg nu er . Jeg føler mig tilfreds — undertiden næsten lykkelig ! Og alt det skyldes alene en ti ugers purk , som er min purk , min dejlige lille velsignede unge , som , når han ligger i sit badekar og spræller som en lille fisk i vandet , er mig mere værd end selve livet ! Og dér ved , at jeg ejer noget , som er mig mere værd end livet , har tilværelsen atter fået betydning for mig . — 
❖ jf ; jjs 
han blev døbt i går , og vi kaldte ham Kai . 
Kai og jeg er altid sammen . Jeg vugger ham om natten og leger himmelspræt med ham om 

dagen . Der er ikke den krog af mine tanker , hvor jeg ikke lukker ham ind ! 
Hun kan ikke lide det — undertiden synes jeg , hun ser næsten fjendtlig på os .--------------- 
Kai liar et underlig spørgende blik og et hurtigt lille , fortryllende smil . Han kan se så ustyrlig skælmsk ud somme tider — ret så fandenivoldsk lyksalig i 
* 
* $ 
vi kan gå : Kai og jeg kan gå ! Vi snublede os frem i tre små bange skridt over havegangen . 
Han lo højt af fryd , — vi lo begge . Hun stod i havedøren og så på os , og jeg tror , hun var lige så stolt som vi , skønt hun ikke sagde noget . — 
Kai er min lykke i han er mit liv og min lovsang ! Han er mit smil og mit arbejde ! Uden at ane det er han delagtig med mig i alle mine kampe , i alle mine skuffelser , i alle mine håb . 
Når han stikker sit krøllede hoved ind ad min dør , flyver alle mørke tanker ud og alle lyse ind . 
Det er utænkeligt , at jeg nogen sinde skulle kunne lukke ham ude .------------------------ 
jeg har købt en newfoundlænderhvalp til Kai og kaldt den Fenris . 
De to boltrer sig sammen på græsplænerne , så det er en lyst . — jeg véd ikke , hvis bevægelser der er pudsigst : hvalpens bløde , fjantede Spring og kejtede dasken med poterne , eller drengens kåde hop og lystige rusken med de små hænder i den tykke Pels , hvor der er så dejlig stor plads til at vokse i ! — jeg leger selv 

med som tredjemand ; og hver leg er som et åndeligt styrtebad . 
Jeg trænger ikke mere til at distancere mine tanker ved at skrive dem ned : de finder alle sammen udtryk igennem Kai . 
Og alligevel kan der stundom falde over mig noget som et savn . Jeg véd ikke , hvorfra det kommer , men det er der . Det føles som en ensomhed — som et stort , tomt rum , der aldrig kan fyldes . 
* 
jeg har set dem — : øjnene ! I dag har jeg set dem ! 
Hvor i verden jeg så havde mødt dem , skulle jeg have kendt de øjne — så mørke og varme , så dybe og strålende ! Og så fandt jeg dem her — i et par hundrede skridts afstand her fra — næsten uden for min dør ! — 
før jeg mødte hende , havde jeg ofte følt angst derfor — en knugende , sønderslidende angst , som den må føle det , der vil løbe fra sin skygge og ikke kan ; — nu følte jeg det ikke . Min sjæl fløj mod hendes som hendes imod min , som de al tid vil gøre det , der fra evige tider blev skabt for hinanden . 
Det var på én gang sørgeligt og uendelig jublende frydefuldt---------- ! 
Jeg véd ikke , om jeg vil være i stand til at skjule det ; men jeg véd , at om jeg stred imod med hver fiber i min sjæl og hver nerve i mit bryst , så kunne jeg ikke lade være med at elske hende ! 
Jeg har levet i en eneste våndefuld angst for at hjertet skulle vågne og kræve sin ret — 

det hjerte , som lå lig ! 
Nu er det vågnet og vågnet med et skrig ! 
Nu slår det i varme , dirrende slag , men tør aldrig møde den lyse dag , må altid stænge sig lysræd inde og higer dog i hvert åndedrag imod hende ! 
Der er dæmmet op for dets hede strøm , så søger det vej ad fremmede stier , bliver' digte og sange , sjælsmelodier — ikke sange af dem , som bevæger og fryder ; deres eneste værd er den sorg , de betyder — : 
hver sang er som dryppende blod af mit hjerte , som sviende sår af min blødende smærte ! 
De er summen af min kærligheds bærende kræfter ; jeg har ingen skrevet før , — og jeg skriver ingen efter . 
••i : 
* * 
jeg har levet i den indbildning , at det var af højmodighed , jeg tog ringen tilbage den aften for mange , mange år siden , da hun tryglede mig til at beholde den . 
Nu ser jeg , det var af fejhed . Det gik mig , som der står i visen : 
» Der dansede imod mig en kvinde , hun bød mig af sin kærlighed så stor , hun lagde mig i lænker af løfter , af bedende og tryglende ord — « 
Hvorfor rejste jeg mig ikke som Samson og kastede lænkerne til jord ? 
» Hun bryggede en drik mig af tårer — 
i tåredrikken drak jeg mig en rus . Hun byggede et tempel af hygge , af hjemmeliv i gift kvindes hus — «  hvorfor rejste jeg mig ikke som Samson og styrtede tempelet i grus — ? . 

kender du de fugle , som bestandig vipper på den modsatte gren —  ? Aldrig har vi villet det samme , aldrig har vi to tænkt som én ! 
Skambinde lod jeg mig som Samson ! Ve ! nu kommer angeren for sen ! 
* & $ 
jeg ser hende hver dag , og når jeg ikke ser hende , tænker jeg på hende . Hun er aldrig ude af mine tanker . 
Hun er fin og spinkel , men hun er modig , og hun ejer den lyse frejdighed , som min sjæl tørster efter — og som , hvis jeg havde mødt den før , ville have forandret hele mit livssyn . 
At veksle tanker med hende , det er som at gøre et Spring ud i Vesterhavet : man kommer al tid tilbage med noget af havets kraft over sig . 
Hun fylder hver krog i mit indre , så jeg stundom synes , der ikke er plads for andre , end ikke for Kai ! Jo , for Kai må der al tid være plads . 
Der er noget , som gør ondt inden i mig , når jeg tænker på Kai . Jeg véd , at jeg ikke er for ham , hvad jeg før var . 
Hans blik er bleven endnu mere spørgende — jeg kan ikke udholde at møde det . Jeg sender ham bort , når han kommer , men næppe er han gået , før jeg længes efter ham igen . Og alligevel tror jeg , jeg er gladest nu , når jeg ikke ser ham — ! 
* ' * 
da hun kom hertil , standsede hun og pressede sine små hænder fast sammen over det skrevne . 

» Det var godt , at jeg valgte som jeg gjorde «  , sagde hun .  » Denne indre oprevethed , som Kai var skyld i , ville være kommen igen bestandig — den ville aldrig have forladt ham . «  da hun havde sagt det — højt — hun trængte til at sige det højt , som for at overbevise sig selv , — læste hun videre : 
» Som en såret hjort , der i skoven skreg , som en såret hjort , ramt i jægerleg , klager højt og vildt , brøler hult og mat efter hinden , skjult i det tætte krat — 
som med bringen våd af det røde blod og med skindet flængt af den rappe fod og med øjet lyst som i feberglød 
den kun haster frem mod sin nære død — 
sådan hver en stund på sin øde vej skriger højt min sjæl , skriger efter dig , — sådan såret dybt haster angstfuld jeg for at nå dig blot , for at dø hos dig ! 

min unge hind , min ranke hind , så fin som bøgens silkespind , så frisk som majgrønt løv af lind — min unge hind , min ranke hind ! . 
Der er en skov med vildkratspind , dér springer hver en stund du ind — min unge hind , min ranke hind , den skov er dybet af mit sind . 
Dér lever skjult en vilddyrflok , min unge hind , du véd det nok , dér jager over sten og stok min tankes hele vilddyrflok ! 

og skoven var så mørk og lang og vejen gennem den så trang ; så dødsensstille løvet hang , og aldrig var der fuglesang . 
I denne ville skov til nu fandt ingen vej undtagen du , og straks det hede vilddyrsblod sig lagde tæmmet for din fod . 
Og derfor , du min egen skat , er skoven din med revl og krat , med sne på top , med fjer i hat , den hele dag , den lange nat ! 
For hindens skyld vil skoven stå , når ville storme mod den gå , for hindens skyld vil skoven stå og drage islagskåben på . 
For hindens skyld én gang jeg ved 
sol falder over skoven ned ; da vejes op med kærlighed alt ondt , som vilddyrflokken led ! « 

og længere henne : 
vi gik sammen gennem frugthaven — hun og jeg . Alle æbletræerne blomstrede . Luften var fyldt af krydret blomsterånde og sejlende blomsterfnug , mættet af vore unge , varme , kærligheds-fyldte tanker . Livet var i hvert eneste fnug , — og våren var i det alt sammen og sang sin evige sang om blomstring imellem mange og kærlighed imellem to . 
Jeg glemmer aldrig den frugthave med sine flettede grene , som dryssede lyserøde , fløjlsbløde æbleblomstblade ned over hendes bøjede nakke ! 


jeg følte det , som om der ikke var andet til i verden end hun og jeg og de dryssende blade , som i ødsel mængde regnede ned over os ! 
Nattergalen fulgte os fra busk til busk og sang , når jeg fløjtede . Stemningen over det hele var så skærogfin — lys , men med vemod 
skoven hang fuld af suk , 
engen græd tåredug , våde små blomsterbørn sov bag en rosentjørn — — 
fremtidig vil jeg gå uden om alle blomstrende 

her blev minderne hende for stærke , hun bøjede hovedet ned over det skrevne og græd — ud af hele sit savnfyldte hjerte — blev ved at græde , indtil lampen begyndte at brænde svagere , og dagen stjal sig ind igennem den første vinduesprække . Så samlede hun de spredte blade sammen og ville gemme dem bort , men faldt atter hen i det , hun netop holdt i hånden — : 
vi har sagt hinanden alt — det , som vore hjerter er så jublende fulde af — og det , som trods alt er vor eneste lykke ! 
Vi har vidst det længe — ikke at vi var en del af hinanden , men at vi indtil de mindste enkeltheder opfyldte og fuldstændig udfyldte hinanden , — at vi oplevede sagnet om halvkuglen , som vi alle drømmer om , men som så få finder . 
Og vi spurgte ikke hinanden , hvem der havde følt det først — vi tænkte ikke på at drage sammenligninger imellem styrken af vor kærlighed . 

vi gav os den gladelig i vold . For en eneste gangs skyld gav vi livet det , livets er ! — 

så blev da det at leve for mig ensbetydende med at lide ! 
Jeg har levet — det vil sige : jeg har lidt , lidt de våndefuldeste kvaler , i samme grad som jeg levede det rigeste åndelige liv ! lidt , fordi selve livet var den diametraleste modsætning til det , jeg ville ! 
Jeg har villet , det vil sige : jeg har stridt , stridt imod min egen lykke , ladet den sønder-flænges dag for dag , uge for uge , — ikke fordi jeg måtte og skulle , men fordi jeg ville , eller rettere : fordi hun ville ! 
Der må blive noget for os at oprette i en anden tilværelse------- : så megen forspildt livslykke , så megen unyttet kraft og så megen , megen tomhed----------- ! 
Og hun læste videre med brændende , feberhede øjne : 
jeg har nu set alle hendes arbejder . 
Hun har gjort en mængde udkast ; men ikke et eneste er bleven fuldt ud gennemført undtagen mit hoved . — jeg kunne kysse hendes fod for det hoveds skyld ! Jeg ved , hvordan hendes tanker må have kredset om mig nat og dag for at skabe liv i disse træk ! — jeg ved , hvad det hoved må have kostet hende af bitter , bitter sorg ! Og jeg priser hende lykkelig , at hun har fået evne til at give den udtryk . 

hun kender det befriende i sorgen , det gør jeg ikke , derfor er byrden en grad lettere at bære for hende end for mig . 
Enhver kunstner forstår at tage sorgen i sin tjeneste , at omsætte den i værdier . Han føler den måske mere intensivt i øjeblikket end andre ; men derved , at han lige som gør den frugtbringende i sit arbejde , får han evnen til at abstrahere sig bort fra den , i det mindste momentvis . 
Hun er for meget kunstner til ikke også at opleve noget af dette . 
Det er kunstens opgave at løse lænker . 
Al kunst fødes af længsel efter frihed , op-ammes af håb og vokser under sorg . 
Lidelsen har den skabende evne , som lykken ikke har , derfor hører kunsten og lidelsen sammen . 
Eller kan man tænke sig stor kunst født i lykke ? Nej , nej ! men sprunget frem i en tung time , da ord ikke kunne frelse , gråd ikke heller , da blev den til !-------- 
jo mere jeg tænker på dette hoved , desto kærere får jeg det ! 
Det er for mig et vidnesbyrd om , at hendes følelser er lige så stærke som mine . Og det lønner hende med sig selv : 
sjældent har den dybeste sjælelige lidelse og den mest pinefulde , mandige udholdenhed fået bedre udtryk end her . 
Det er et ypperligt tantalushovedl det vil en gang gøre hende berømt . — 
jeg vil råde hende til at sende det på udstillingen --------- (  ! ) . 

jeg tror , at jeg en gang vil skrive min historie ned — for Kais skyld . Når han læser den , vil han forstå meget , som hans spørgende øjne nu ikke får svar på . 
Men han skal ikke læse den , før han har nåt støvets år og alderdommens store stilhed er over ham . 
Så vil han elske den for dens egen skyld — og for hendes , som han ikke kendte . Og han vil brænde bladene et for et , — eller han vil lægge dem varsomt ned , hvor han fandt dem : i den samme gamle skuffe under den samme gamle lås . — og hans ældste søn vil en gang finde dem efter ham — og den ældste igen efter ham — helt ned igennem slægten---------- . 
Da hun havde læst det , blev hun greben af et uendeligt vemod : hun syntes på én gang , at han var en gammel mand , hvis sagte stemme kaldte på hende langt , langt borte . — og hun havde intet større ønske end at følge denne stemme ! — 
hendes øjne gled tørstende videre . — hendes tanker blev ved at favne hans — kunne ikke slippe ham . Og pludselig var han nærværende hos hende igen i sin fulde kraft og lidenskab : 
» Hun taler om , at vi må skilles ! Som om det overhovedet var muligt at skille sjæle adl hun véd også godt , at det ikke er , men hun må kræve det alligevel — for sin samvittigheds skyld må hun det . Det er en bittert sårende , blodigt hånende ironi alt sammen ! 

skærende , hvor jorden ler og hånler i sin fylde : se , hvor blomst og urt går frem i sol sig at forgylde ! 
Al ting stræber efter lys og higer bort fra skyggen , du alene ved om lys og griber ikke lykken ! 
Skærende , hvor himlen ler og hånler ganske stille : se , hvor mine stjærner små imod hinanden spille ! 
Evig følges de , som her blev for hinanden skabte , du og hun alene går adskilte og fortabte ! 
Skærende , hvor havet ler og hånler i sin vælde : bølger favnes i mit skød med Kys , du ej kan tælle ; kolde fiske , skaldyr små har elskovsvarme inde , du og hun har kun et savn og favner kun et minde ! 
Skærende , hvor luften ler og hånler ad min kvide : ville fugle , par om par , i ætherstrømmen glide ; svalen har det første kuld — du og hun alene kunne sammen reden bygt , men slog den ned med stene ! 
Hun fór sammen . Det var næsten , som om hun hørte en hånlatter bag ved sig . 
Hun rejste sig op — kunne ikke rive sig løs , 

men følte instinktmæssig , at hun måtte , — fik bladene samlet et efter et og stak dem ned i sin koffert . 
Men da hun rejste sig op , var et par blade gledne ud af hendes hånd og lå på gulvet foran hende . 
Hurtig samlede hun dem op , og hendes blik blev mere og mere stirrende , medens det gled hen over dem . Der stod kun få linjer på hver side , men de var alle understregede . 
Der stod : 
midt i min håbløshed slog pludselig en frelsende tanke ned i mig , — og til den har jeg klamret mig lige siden : 
døden kunne være barmhjærtig imod ost livet har aldrig vist os andet end hårdhed . — tænk , om nu døden viste barmhjærtighed og tvang livet til det samme ! 
Tænk om det blev døden , som evnede at føre os sammen i livets sidste dage ! Den barmhjærtige død !------------ 
* 
denne tanke blev ved at gå igen i de sidste blade og gav dem en understrøm af lys forventning ; — den var som planken , den druknende redder sig ved . Det slog ned i hende som et lyn , at dette kunne blive en skråplan for dem begge ! Det pinte hende , at han skulle gå dér og håbe på en andens død for selv at kunne leve — at han bevidst eller ubevidst skulle ønske dens komme . Det lige som nedsatte ham i hendes øjne . 
Men der var noget forlokkende ved den tanke , det følte hun godt . Hun skjulte ikke for sig selv , 

at den også fik hendes hjerte til at banke hurtigere . — hun gik frem og tilbage over gulvet med små hurtige , nervøse skridt . Hun standsede foran hans buste , og blodet skød op i hendes kinder . 
Tænk , om den tid alligevel kom , som førte dem sammen ! Tænk om hun endnu kunne blive hans hustru — helt og fuldt og uden at forurette nogen — hans jublende glade , unge hustru , som delte alt med ham ! 
Den tanke gjorde hende næsten svimmel — men kun et øjeblik — så så hun faren ved at lukke den ind og forstod , at hun måtte bruge hele sin kraft for med ét slag at stænge den ude både fra sig og fra ham . Aldrig skulle den få lov til at drage ham ned i noget , som ikke var ham værdigt , eller kaste spor af skygge over hans sjæl — den sjæl , som hun elskede højere end sin egen . 
Aldrig skulle han gå dér og måtte foragte sig selv for omgangen med et hemmeligt håb , som han ikke havde lov til at nære . Slå det ned ville hun med et eneste hug — et eneste hårdt , ubarmhjærtigt hug , så det aldrig skulle rejse sig mere ! 
Og så satte Inga Heine sig ned og skrev et brev og tog en bestemmelse over sit liv — en modig bestemmelse , som gjorde hendes hjerte ære . 
Hun skrev : 
» Der er noget i deres sidste dagbogsblade , som gør mig bange — : en higen efter det , som ikke kan nås , en klamren sig til et fjernt håb langt ude i fremtiden . 
Jeg vil være ærlig imod dem . 
Det håb vil aldrig opfyldes . 
Hvad der end kan ske herefter — hvilke skillemure 

døden end måtte rive ned imellem os to , vi vil aldrig blive mand og hustru — aldrig , hører de det ! De og jeg må altid gå igennem verden med ét ærme — : det andet , det som skulle formes af vor mødende trang , vor sejrende unge , besiddende kærlighed , det vil aldrig blive færdigt før på væven dér oppe — . « 
Hun lukkede brevet til uden at læse det igennem ; men hendes hænder rystede , da hun gjorde det . 
Så gik hun frem for bedstemor Heines billede . 
» Forlanger du nu mere af mig ? «  — sagde hun .---------- 
der var kvinder til i gamle dage — stort an-lagte kvinder , som når de stod på en lille plads , fik pladsen om sig til at vokse under deres egen ranke vækst . 
Den slags kvinder findes endnu . De er ikke døde , fordi de er bleven sjældnere — kvinder med store lidenskaber og stærke viljer — kvinder med stolte tanker og varme , stærke følelser . Selv om oldtiden og middelalderen skabte flere af dem , de findes dog endnu — ikke mindre oprindelige — ikke mindre personlige end den gang . 
Inga Heine var en af dem . 
Livet havde lært hende , hvordan livet kan leves med resignationens kunst ; og sorgen , som mejsler så dybt i de levendes træk , havde lært hende at mejsle i marmor . Fandt hun end ikke lykken , og fik hun — som bedstemor Heine sagde — kun en svanevinge i steden for en arm , så var det til gengæld svanevingens skyld , at hun blev en af de få — de meget få kvin 

der , som højnede tempeltrappen med mere end et trin . 
Hun samlede bladene et efter et og stak dem ned i sin koffert . 
Men næsten demonstrativt og som et sidste forsøg på at holde hende tilbage faldt den sidste side hende i øjnene , netop som hun ville lukke kufferten : 
» Stands din flugt , min rappe falk , — min falk , du unge , hvide i 
sæt dig på min skulder ned og se , hvad jeg må lide ! Ser du mig i øjet ind , livor hårdt mig savnet tærer , aldrig mere at flyve bort du over hjertet bærer . 
Sæt dig på min skulder trygt , min falk , du stærke , unge ! Du skal mine tanker få de mørke og de tunge . 
Loddede du mit hjertes bund og dybet af min kvide , aldrig gav du mig på jord en time mere at lide ! 
Hvil dig her , min unge falk , du stærke , varme , fine ! 
Lyt kun til mit hjertes slag , thi alle er de dine ! 
Tæl du dem kun hver og et , indtil de sprænger brystet , sving dig så med tak mod sky , thi da først er jeg trøstet ! « 
Hun lå på knæ foran kofferten og gned det tynde blad imod sin kind , pressede det mod sine tørre , feberhede øjne , kyssede det flere gange heftigt og bed til sidst tænderne sammen over det som for at kvæle et udbrud . 
» Stands din flugt , min rappe falk , — min falk , du unge , hvide ! «  — 
den strofe blev ved at kalde på hende med hans stemme , blev ved at synge for hendes ører , 

våndefuldt klagende , anklagende ; — og det var med opbydelsen af hele sin viljekraft , at hun endelig fik kofferten lukket over det alt sammen . 
Så gik hun langsomt hen til bordet , slukkede lampen og trak skodderne fra . 
Dagslyset vældede ind over hende . For sidste gang åbnede hun vinduet og så ud i frugthaven . 
Stormen var stilnet af , men i dybe dønninger sukkede det fra havet , og over alt i den gamle have sås spor af et uvejr . Planerne lå fulde af afrevne kviste , og bratte regnskyl havde slåt dybe furer i gangene . Luften var lun , men ingen fugle sang der ude , — det var efter Sankt hans . 
Stille lå den gamle gård i den stille gamle have — den kære gamle gård , hvor murene sukkede i stormfulde nætter og sang så under-ligt , når regnen i lange efterårsdage drev ned , over dem — den gamle gård med sine sagn og minder , sine sprukne tapeter , sine ormstukne paneler og sine hengemte spøgelsehistorier , som hun ikke troede på , men som hun alligevel elskede og havde en slags medfødt ærbødighed for ! 
Det var lige som , hun måtte rykke noget af sit eget væsen op med rode , når hun skulle rykke ud her fra . 
Men der var ingen mellemvej — ingen omvej . Hun måtte bort nu . Hun havde måske aldrig følt det klarere end i dette øjeblik . Gården måtte sælges , gå over i helt fremmede hænder : den måtte aldrig stå dér som et fristed , hun havde i baghånden , og som hun vidste , hun ville ty hen til , når længselen efter ham overvældede hende . Skulle hun kunne klare sig i livskampen , så måtte alle broer slås af imellem dem . Med 

den gamle gård i ryggen ville hun straks bukke under , — det følte hun nu . 
Og hun sad dér i karmen og stirrede ned i frugthaven , hvor hun havde leget som barn , — hvor hun som halvvoksen havde siddet timevis på en af de knortede æblegrene med fødderne trukne højt op under sig og en bog i skødet , — hvor hun havde undfanget ideen til arbejder , som endnu ikke var bleven udførte , — og hvor hun havde gået med ham den aften , da alle frugttræer blomstrede og ikke sanset andet end den kærlighed , som sang sig ind i hende og lykkefyldte hele hendes væsen . — 
hun sad dér i karmen og sagde farvel til den stille gamle gård — og den gamle , stille have . 
Og hun samlede alle sine minder omkring sig . Og de lyste imod hende som strålerne af den røde sol , der , når den går gylden ned , kaster et langt , lysende genskin efter sig--- 
» Was vergangen kehrt nicht wieder , — aber ging es leuchtend nieder leuchtet es lange noch zuruck---------- ! « 
Næste morgen rejste hun . 
Folkene stod omkring vognen . Nogle græd , andre var forstemte ; alle undrede de sig . De vidste ikke rigtig , hvad de skulle tro . Ingen forstod sig på hende . Hendes hurtige afrejse forekom de sindige jyder som en Art galskab i sorgen . 
Røgterdrengen stod bagest i flokken og skuttede sig op ad muren , medens han gned sig bag øret med et grumme bedrøveligt ansigt .  » A to 

stoer ett , hwa hon will rejs’ for «  , sagde han :  » men den studenterfrøken har no alti’ været en bette korn tåsig . « 
Og dermed traf han så temmelig udtrykket for den almindelige mening . 
Forvalteren kom løbende med en stor buket blomster fra haven , som han i sidste øjeblik stak ind i vognen til hende . 
Da hun kørte forbi staldbygningen , vrinskede den lille sorte , og grævlingehunden , som var bleven lukket inde i forvalterens værelse , hylede ynkeligt . 
Udenfor doktorboligen for Fenris gøende imod dem , men standsede pludselig med logrende hale , og straks efter kom Kai løbende for at se , hvad der var på færde . 
Hundens viftende hale og Kais røde hue var det sidste , hun så , da hun ved omdrejningen af vejen endnu en gang vendte sig om og sendte et langt blik tilbage . 
Et øjeblik havde hun været bange for at møde ham på vejen ; og for intet at se havde hun lukket øjnene til i jagende angst for smærten ved et nyt farvel , men næsten i samme nu følte hun på sig , at han ikke ville komme . 
Bag de lukkede øjenlåg så hun ham tydelig gå frem og tilbage , frem og tilbage på gulvet i sit arbejdsværelse , tvingende sig med magt til ikke at gå ud . 
Og hun forstod , at en afsked som deres gøres ikke om , og der er ikke ord for et sådant farvel , der , om det skulle gentages , ville sprænge dem brystet — ! 


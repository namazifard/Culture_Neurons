I . 
Det er altid morsomt , når man kan lokke sig selv på eventyr , bort fra den slagne vej . Jeg mener aldeles ikke : liste sig fra en pligt ; de stjålne vande er søde , som skrevet står ; men det er kun galgenfrist ; en svegen pligt hænger ved og bliver stadig tungere som sne under træsko . Folk , der kan tænke udover deres næsetip , bider heller straks i det sure æble og hviler siden lykkelige på den fuldendte gærning . Kun meget uerfarne skoledrenge giver sig af med at skulke . Nej , det er noget andet , jeg tænker på . Jeg er , i al beskedenhed sagt , et meget forsigtigt og betænksomt og fornuftigt mandfolk . Inden jeg gør noget , ser jeg mig godt for , overvejer sagen fra hver en side , lader den helst gå til højesteret , før jeg bestemmer mig . Sådan når jeg skal på ferierejse om sommeren . Isen sidder gerne tykt på ruderne , når jeg begynder at lægge planer om , 

hvor jeg nu bør tilbringe min frihedsmåned det år . Der er da også disse krydrende modsætninger : den varme stue og den barske storm , der rusker i vinduerne ; vinterkulden udenfor og sommeren , man har i vente . Og det er jo altid en rar lun sommer uden dagregn og landevejsstøv . Så gennemgår jeg de steder , der kan være tale om at vælge mellem , så studerer jeg kort og rejsebøger , undersøger hvilke familier der bor i nærheden , forhører hos venner og bekendte , , hvor de skal hen den sommer , og røber eller fortier min plan , eftersom jeg ønsker at være sammen med dem eller jeg synes , bekendtskabet kunne have godt af at ligge brak en lille tid . Og er der en ven eller veninde , jeg særdeles gerne ville omgås nøje i ferien , bruger jeg al min overtalelsesævne for at få dem med . Jeg vil have fuldt udbytte af min frihedstid ; så jeg overlægger , hvilke bøger jeg skal læse , hvor meget tøj jeg skal pakke ned ; og når jeg sidder på jærn-banen , kunne jeg tage eksamen i vejen og priserne og skiftestederne ; det går alt sammen så glat som en maskine ; og jeg ville blive højst forbavset , om der hændtes mig noget overraskende , fra jeg drog ud til jeg kom hjem . Men ål hvis jeg i sidste øjeblik skulle få held til at overliste mig selv , så jeg pludselig styrter hele min omhyggelige bygning 

overende , kaster planerne pokker i vold og løber løbsk efter et lune , der er dukket op i mig et minut før , hvad er det dog for en nydelse , hvor er jeg da lykkelig ! På den anden måde går det helt godt , jeg har det rart , men det forløber jo dog bare , som jeg selv har indrettet det , der kommer ikke noget plus til ; jeg overraskes ikke ; der rystes ikke op i mig . Det er alt sammen i sin orden ; men det er ikke det overordenlige . Men at følge sådan en flyvegrille , det forfrisker , man bliver yngre , lettere , føler sig ligefrem som en slags genialt menneske ; man har fået vinger . Ja , sommetider går det da én ligervis som den mand med voxvingerne ; man kan komme i forhold , der skær i nerverne som en sav , der bliver filet ; så man snarest lusker af som en våd hund , flov , elendig , hen til det sted , man først havde valgt sig . Og der får man da kun en tynd fornøjelse ; man skammer sig og bander over , at man kunne være så barnagtig og hestedum at gå på den vildmand . Jeg håber , det ikke bliver enden i år . Nå , håbet er som et af de store piletrær der ude ; hugger man kronen af , skyder det straks et tykt bundt grønne kviste . Men her tror jeg virkelig , jeg er kommen på den grønne gren . 

og det var dog det reneste tilfælde . Det var på skibet , mens jeg stod og så’ børnene give mågerne brød , — disse måger med sorte , stive øjne og de strakte hvide vinger , kresende skrigende slughalse , evig sultne , og så vups ! basker de nede over søen — da sad der et par foran mig og talte om , hvor her var kønt på Vanggård , noget for sig selv , hegnet mod verdens støj , sagde den unge dame ; hun havde været her for nogle år siden og havde fundet sådan en lægende fred , sagde hun . Og i det samme kastede hun et stykke hvedebrød ud til sine gamle venner fra den gang , som hun kaldte mågerne . Det lokkede mig og bestemte mig : ikke mågerne , der er dumme ; skønt de forresten så’ godt ud , mens solen forgyldte deres hvide fjer , og det blå vand bagved ; men hun havde sådan en behagelig blød stemme , og hun kastede brødet med en så yndefuld bevægelse , at jeg straks sagde til mig selv : jeg vil til Vanggård . Det var vel at mærke ikke for hendes skyld ; hun skulle ikke herned ; jeg så’ heller ikke hendes ansigt . Det var det rene herlige vanvid ; jeg kuldkastede min gode plan , som gud véd har kostet mig møje nok — det bliver hvert år vanskeligere at finde et fornuftigt sted , synes jeg — og føjtede ud på denne ville jagt ; jeg vidste dårlig , hvor ejendommen 

lå , anede ikke , hvem folkene var . Men jeg lo med et stort smil indvendig i mit ansigt , mens jeg smurte forbi mit oprindelige bestemmelsessted ; der går nu mine to smukke vinhandlerdøtre og sukker efter mig , håber jeg . Og det er da ventelig skæbnens vilje , at jeg heller ikke i år skal træffe min gode ven , skuespilleren , — vi har jo den bedrøvelige lod , at vi kun kan mødes med fornøjelse hen på sommeren ; for han er absolut til at blive syg af , når han ikke har skæg . Men lad ham nu trøste sig med de to bakkantinder . Jeg trøster mig med at se ud over Vanggårds grønne enge helt ud mod havet , hvor mågerne glimter i solen over det blå vand . Og om lidt ringer klokken , og så skal vi ned til den brave fru porses gode mad . Hvis hun ikke var bleven frue på Vanggård , kunne hun være bleven en søgt kogekone . 
I . 
De mænd af slægten porse må have været nogen svære karle . Alting er rummeligt og stærkt her . De har skullet have plads til at røre sig , møbler , som kunne bære dem . Når jeg kommer ind på mit loftsværelse og sætter mig i lænestolen , gør jeg det med al den vægt , jeg kan opdrive ; det ligesom 

hører sig til . Jeg befinder mig også særdeles vel ved dette gamle brede sorte mahognibord ; det stemmer én til at skrive i ro og mag . Og stole og sofa og bord er lavede så renlig op og ned ; . ingen kruseduller eller forsiringer , men godt stof . . De lige simple linjer gør værelset mere luftigt . Om vinteren ville jeg vel nok fryse bare ved at se på dem . 1 det hele brød jeg mig ikke om at være her på gården , når det blev koldt . I den gamle porses tid må her just ikke have været hyggeligt heller ; han ser mig ud til at have haft en god del vinter i sig , en tung og barsk gammel knægt . Men han er gudskelov død og borte for længe siden . Enken hun er så skikkelig som en mild sommerdag . Jeg kan skam også takke min gud og være glad til , at det ikke var gamle fatter porse , der tog mod mig , da jeg uforvarende kom herud på min eventyrrejse . Han ville nok i en grumme mut tone have belært mig om , at han holdt ingen kro , men at der var én i fiskerlejet en mils vej borte , og der kunne den mand maske blive anbragt . Det ville have været en hæslig kold stråle ; men egentlig kunne jeg jo ikke have ventet bedre behandling . Jeg bliver endnu helt rød langt op i panden , når jeg tænker på den ankomst . Jeg tror , det var af pur medynk , den gode fru porse 

gav mig husly ; hun nænnede ikke , jeg skulle køre den lange vej igen . Det kan også være , hun fandt , at det var et uforsvarligt pengespild , om jeg skulle have gjort turen forgæves . Det var nogle fælt flove øjeblikke . Jeg havde ikke et sekund tænkt mig , at jeg ikke kunne tinge mig ind hos dem . Jeg forstod damen på skibet således , at hun havde boet til leje her på gården . Det var ene og alene min medfødte forsigtighed , der fik mig til at spørge vognmanden , om han troede , jeg kunne få et værelse herude . Han svarede så , at det kunne jeg sagtens ; der var plads nok , og det var meget gæstfri folk , og de var ikke hovmodige af sig , og de ville ikke kræve synderlig for mad og drikkelse . Jeg agtede ikke videre på , hvad han sagde : det stemmede jo med , hvad jeg ventede . Men siden har jeg grundet noget over , om der lå en forbeholden forundring i hans ord , eller om han blot malede rosenrødt for ikke at gå glip af turen . Jeg troede imidlertid , den hellige grav var vel forvaret , og sprang nok så frejdig af vognen og gik ind og spurgte frisk væk , om jeg kunne være der , naturligvis yderst høflig , men dog med en lille tone af noget selvfølgeligt . Så da jeg mærkede fruens forbavsede udtryk , og den lange knægt , sønnen , målte mig med øjnene fra den ene ende til den anden , og pigen , som 

havde vist mig ind , blev stående i døren med munden på vidt gab , så gik det som et glimt op for mig , hvad jeg var for en flynder , og jeg blev ganske umanerlig tynd i skafterne , og min tunge slog fuldstændig klik . Jeg var dygtig træt , og jeg må vel have set ud som den rene jammer og elendighed , for fru porse blev straks mild i sit gamle , trivelige ansigt , og hun begyndte at fritte mig ud om , hvor jeg var fra , og hvad jeg hed , og om jeg var kommen lang vej den dag . Nu burde jeg jo have trukket mig tilbage med den bedste undskyldning , jeg var mand for ; men jeg var så lammet , at jeg bare kunne svare hende så lydig og ydmyg som en tyv overfor en forhørsdommer . Og •så erklærede hun i sit hjertes godhed , at de ellers ikke plejede at have andre gæster end nogen , de kendte ; men det beroligede hende at høre , at jeg ikke var handelsrejsende , og for en gangs skyld kunne jeg da godt blive der , hvis jeg ville nøjes med loftskamret , for jeg tog jo da ikke så farlig megen plads op , at jeg kunne genere dem synderlig . Hun er som sagt vist nok vant til at have med store føre karle at bestille , så hun betragtede mig åbenbart nærmest som en bitte dreng , en ren spirrevip . Jeg havde ikke kræfter til at sige nej , og sådan blev jeg her da . Men jeg vil ikke nægte , 

at aftensmaden smagte mig noget almisseagtig , og jeg sov ind med en ubehagelig samvittighed , og de første dage følte jeg mig dygtig flad og gjorde en mængde undskyldninger og kom med mange vidtløftige forklaringer . Men fru porse smæltede isen , som den milde sol hun er , og da hun opdagede , at jeg på tredje eller fjerde hånd kendte en broder af hende , som er en stor hørkræmmer , var vi jo på en måde langt ude i familie . Hun hygger om mig som en moder , behandler mig nærmest som en syg , finder åbenbart , jeg er noget skral og trænger til styrkelse . Vi snakker meget muntert sammen og uden nogen anstrengelse . Hun véd ikke alt det gode , hun vil gøre mig . Imorges gav hun mig en mængde roser , en mægtig stor skålfuld — mindre kan naturligvis ikke gøre det — dem skulle jeg sætte på mit bord , for de lugtede så kønt . Hvad de også gør ; og da jeg sover for åbne vinduer , bliver de mig ikke for stærke om natten . Og om dagen , når jeg kommer ind fra loftet , hvor solen brænder på tagstenene , og luften er hed , og der lugter af gammelt korn , er det virkelig så friskende at møde denne duft af røde roser ; skønt korn-lugten for den sags skyld ikke er mig ubehagelig . Men nu er den cigar færdig . 

Iii . 
De første dage af ferien går jeg på en måde virkelig og føler mig som rekonvalescent . Man kommer jo også ud på landet befængt med hverdags-arbejdets syge . Al ens kedelige maskinmæssige syslen , de samme breve i de indbankede snirkler , om farveløse tal og ting , de ørkenagtige linierede forretningsboger , alt det drysser dag for dag sit grå støv over hjærnen . Som en anden sygdom — man kan gå og ikke mærke den , så længe man har travlt og anspænder sig ; men når hviletiden kommer , tvinger den os i knæ . Så begynder hjærnen sit arbejde på at løsne laget , den skiller støvet ud , vil forny sig og blive frisk igen . 
Jeg har nu disse rekonvalescentfornemmelser ; jeg sparer på mig selv og sanker kræfter . Færdes ikke meget ude . Om morgenen ned til badehuset , så langsomt tilbage . Den meste tid driver jeg i haven , tænker ikke , ser på det grønne græs under æbletræerne , det kvæger mine øjne . Lister rundt i gangene som en gammel kuldskær mand , træffer en kat , der også soler sig og stryger den dovent over det bløde skind eller trykker hunden til goddag i dens lange lådne øre . Følger med fru porse og hører hende fortælle om sine høns og køer og 

træer . Det morer mig virkelig . Æmnerne er så små og letfattelige , at de ikke kræver arbejde og ikke vækker storm i sjælen , blot en let behagelig bølgen ; det er ikke noget , man behøver at huske , ind ad det ene øre og ud af det andet . Når jeg derpå har spist frokost , og det er så frisk alt sammen , æg og mælk og brød og bagværk og kaffen med den fede gule fløde , så strækker jeg mig i hængekøjen med en bog , hvor jeg er nået til side 4 , og nyder langsomt min cigar , mens jeg kigger op gennem æblegrenene til den blå stille himmel . Så det samme driveri om igen til middagstiden og atter videre til aftensmaden , og så iseng med hønsene gerne , når jeg ikke bliver siddende lidt for at høre en fugl synge i æbletræerne . Men om natten ligger jeg og drømmer en hel del tøjeri . Det er hjærnen , som retter sig og renser ud . 
Jeg har knap været udenfor gårdens enemærker . Hvad skulle jeg der ? Vi ligger så dejlig afsides . Det er ligesom det høje land , inde hvor skovene står , har strakt en lang krum arm ud i søen for at tage en 0 , som ligger derude . Armen , det er ejendommens gode kornmarker , og på hånden findes gården selv . Indenfor armen har der i tidernes løb dannet sig en fed marsk ligesom et vidt ærme . Det er fru porses stolthed , de grønne enge , der ligger 

langs sundet med det høje øland lige overfor . Det er ganske rart sådan at have sundet på den ene side og havet på den anden , så har man både det smalle og det store vand , det højtidelige og det nydelige . Her er ingen naboer , langt borte oppe ad kysten ligger en fiskerby , de hvide mure lyser i solen om morgenen , nede ved sundet er der et par hytter , ovre på øen nogle huse og smågårde , men der er ingen vej mellem dem og os . Så der er ingen forstyrrelse her . Folkene og deres færden ser jeg ikke synderlig , til , avlsbygningerne ligger heldigvis lidt til en side . Det burde de altid , gemmes væk som en mødding . Så jeg går næsten helt i fru porses varetægt , og det er jeg glad ved . Sønnen ser vi ikke meget til uden ved måltiderne ; han hører næppe til de meget talende ; jeg véd ikke rigtig , om han er muggen eller undseelig ; i begyndelsen troede jeg det første ; men nu er jeg ved at gå over til den anden mening . Han bliver rød , når jeg kommer med en lille spøgefuld bemærkning til ham . Han får let blodet op i ansigtet . Han går i stuerne som en stor hundehvalp , der slår tingene ned med sin hale ; hans bevægelser er ikke helt sammenarbejdede . Jeg har iøvrigt ikke søgt videre tilnærmelse ; jeg vil ikke buse på , men heller tø ham langsomt . Han har forresten sit værelse 

her ved siden af mit . Om aftenen hører jeg ham sommetider le højt derinde . Jeg var en stund bange for , at det mulig kunne være mig , han load . Men dertil er latteren for hjertelig . Så jeg har sluttet ligesom den spanske konge : enten er han gal , eller han læser Don quijote . 
Iv . 
Hvor en ting eller en tildragelse hurtig taber sin friskhed . Hvad der i går var os en kilde til stadig undren , gær vi nu ligegyldige forbi . En eskimo , der kommer ned fra nordpolen , gider efter et par dage næppe nok se til vore høje træer og store huse . En , som hver dag havde en ildsprudende vulkan udenfor sit vindu , selv om han bestandig i næste øjeblik kunne vente sig et styrtebad af kogende lava med udsigt til først at blive gravet op om nogle tusinde år , jeg er vis på , han ville gabe af lede , når han trak dynen over sig om aftenen , og finde , det var et kedeligt fortærsket skuespil , naturen bød ham . Ja , hvis verdens undergang tog længere tid end højst en uge , ville man være ganske glad ved at få ende på den bare for at kunne gå over til noget nyt . 

naturligvis har jeg også fået mit første anfald af kedsomhed her . Jeg kender jo det hele ud og ind , har været her , fra før jeg blev født . Der er intet nyt under solen over Vanggård . Jeg må have mere luft ; jeg gror fast ; jeg begynder at kigge efter , om der ikke spirer rødder ud ved mine støvlesåler . Det er ens fremhigende drift , som gør oprør , ens udviklingstrang , der siger : jeg vil ikke være stok eller sten . Så bagefter véd jeg godt , der kommer en modbølge , en følelse af velvære ved det tilvante , det , der er én så hjemligt som et par tilgåede tøfler , det , der glider så let , fordi man går ad en banet vej og ikke skal bryde sig nye stier . Og så veksler de to stemninger , til et pust ude fra eller en overmægtig bølge af lede river os løs og skyller os bort . Jeg har været trykket dybt nede i mismodsfølelsen i dag . Græssets grønne kedede mig og syntes groft og råt og falmet . Æbletræernes blade var alt for ormstukne , havet og landets linjer var hamrede fast i min hjærne som en lille dum visestump med en knytnæverytme , man ikke kan gøre sig fri for . 
Jeg måtte tage mig sammen og gå på opdagelse efter noget nyt . Der er altid nok om os , blot vi gør os umage for at se det . Jeg kunne have taget ind i landet eller over på øen , men så 

megen umage gad jeg dog ikke gøre mig . Fru porse kunne jeg ikke få mere ud af , hende kendte jeg til bunds . Så fandt jeg , det kunne være på tiden at undersøge det ukendte land , som hedder hr . Keld porse , stamherren til godset og gården og engene og skovene . Jeg slog følge med ham efter middag , og vi skridtede hen ad landevejen sammen . Jeg søgte at indsmigre mig med nogle passende bemærkninger om hans smukke gårds mange fortrin , udspurgte ham interesseret om dens størrelse og skovens udstrækning , marker , landvæsen , køer og mælk og kunstgødning , — som et menneske , der ikke er uden forstand på de dele , men mest med forsigtige spørgsmål , så jeg ikke blottede mig . Det tænkte jeg måtte virke blødgørende . Men han traskede af med sine lange skridt , så jeg ligefrem måtte gå til , og han svarede meget knapt og svævende . Gården lå jo ganske net ; den var ikke så farlig stor ; men man kunne da leve af den , og skoven kunne nok give nogen læs brænde ; men det kom an på , hvad man fik for dem . Jeg mente , han omtalte sin ejendom alt for beskedent , og klemte på med jagt og hunde og luftede min smule lærdom i denne gren af videnskaben . Han hørte meget tålmodig efter , men indskrænkede sig væsenlig til en bemærkning om , at Nero , min ven fra haven , 

ikke var nogen hyrdehund , som jeg havde kaldt den , men en — hvad det nu var . Så gik jeg over til at tale om kunst og literatur og musik og kvinder . Men det var håbløst ; han blev ved at være lige fåmælt . Man kunne tro , han var sløv eller dum ; men det ser han ikke ud til . Jeg véd ikke , om det er forlegenhed blot eller en slags modvilje — han betragter mig måske næsten som et firben , der piler om ham , og med den følelse af sky for sådanne dyr , som folk tit har . Men jeg tror egentlig ikke , han har noget imod mig . Han advarede mig virkelig ligefrem venlig mod en tyr , vi snart ville komme til : den kunne gerne blive arrig over min røde solskærm . Jeg takkede ham hjertelig ; jeg havde da også gået langt nok med , vi kunne snart nåe til skoven ; så jeg fandt det rådeligst at vende om . Jeg gav ham et varmt håndtryk , og vi skiltes særdeles venskabelig . Men det ærgrer mig , at jeg ikke fik ham dirket op . 
Det er dumt at give sig til at snakke om ting , man ikke er inde i . Jeg véd ikke rigtig , om han ikke gik og hånede mig indvendig over mine agrariske spørgsmål eller i hvert fald følte sig lidt overlegen . Der var noget af det i hans tone . Men så kunne han gerne have været en kende mere tilgængelig på de områder , hvor jeg er hjemme . 

men det var måske latin for ham . Han har dog været i hovedstaden , men ganske vist kun på landbohøjskole , så vidt jeg kunne forstå . Det er overhovedet det , man let glemmer : man må stikke fingeren i jorden og lugte , hvor man er . Herude lever folk mindst et halvhundrede år tilbage . Det kan næsten ikke nytte at snakke med dem om de ting , der ligger os på hjerte . De måber forbavsede over , at vi bryder os om sådan noget . Navne , vi kan udenad , har de aldrig hørt nævne . Jeg tænker , en og anden , som soler sig i sin hovedstadsberømmelse og ikke kan gå ned ad gaden , uden at hvert tredje menneske ser efter ham , ville blive noget lang i ansigtet , hvis han en gang kom ud på landet og mærkede , hvor lokal hans berømmelse i grunden er . — og dog er denne fyr med det krøllede gule skæg åbenbart ikke dårlig lært . Han læser fagskrifter på fremmede sprog ; de er jo snart naturvidenskabsmænd , disse bønder ; desnakker kemi værre end en farmacevt . Men hans bøger og blade er ikke fri for sorte fingre . 
Hvad der morede mig , var derimod , at da jeg svippede ind på kvindekapitlet , i al ærbarhed gudbevares , og blot figurlig talt fingrede blidelig op ad en danserindes trikotlægge — sådannoget som vi ser i aviserne hver dag — så gav dette lange mand 

folk sig virkelig til at slå øjnene ned og blev helt rød under skæget . Og det er nu ikke det morsomste ; men iaftes så’ jeg eller , rettere sagt , jeg hørte den samme landlige uskyldighed stå nede bag haven med . en af karlene og underholde en malkepige ; og den tale , de herrer førte , havde sandelig ikke noget stort figenblad på . Jeg var glad ved , at fru porse ikke var med dernede . For så ville jeg have rødmet . Nej , hr . Keld er ikke så lige at løbe til endda ; og han synes dog ikke at have nogen sær dyb bund , selv om han hører til det stille vand , i hvert fald overfor mig . Sagen er vel blot , at han så at sige er af en fremmed race ; jeg kan da ikke lodde og dømme ham , næsten med lukkede øjne , som en af min egen klasse . Nå , det er mig da heller ingen livsfornødenhed at granske hans hjerte og nyrer . Der er dog én ting , jeg fik rede på . Det var ikke Don quijote , men pickwick . 
V . 
Der er dage , man vågner op så fri for tynge , som om man i drømme havde drukket mælk fra paradis . Alting bær bud om lykke . Der er også tider , da hele verden står én strid imod ; man aser op ad en stejl og glat banke ; hvert skridt frem 

købes med møje ; man stønner indvendig : går det dog ikke snart ned ad ; nu må det snart blive lettere , eller jeg segner . Men vejen er stadig lige tung at træde ; man vinder frem , men så usigelig langsomt , skylder ikke lykken nogen tak . Nå , det er nu blot en historisk bemærkning , ikke en personlig . Jeg klager ikke . Min vej har gudskelov altid været bred og let at vandre , jævnt nedad skrånende . 
Men da jeg vågnede i morges , havde jeg netop denne lyse fornemmelse : i dag blæser børen gunstig for dig ; i dag er livet lagt tilrette , som om du selv var taget med på rad . I dag er du i fru Fortunas kridthus . Jeg kan godt tænke mig , hvorfor jeg var så vel til mode . Om aftenen var jeg ilde tilsinds , utilpas , gik tidlig i seng ; blæsten strøg også lidt kold og himlen var grå . Den smule forkølelse , jeg har båret i kroppen , er så i nattens løb drevet bort , jeg har da følt mig frank og fri ; min indvendige himmel er atter bleven ligeså ren og blå som den udvendige . Jeg følte mig som en dun-haget yngling , da jeg trippede ned til stranden i morges . Badet var friskere end ellers , vandet mere salt og grønt . Den lunefulde lykke smilede virkelig over hele sit ansigt . Da jeg kom hjem fra stranden , blev jeg ganske overrasket ved at høre pianoet 

inde i havestuen synge og larme og brumme og kvinkelere . Det står ellers så stumt , som det havde tabt mælet . Men nu var det vel også vågnet med lykkefornemmelser og kunne ikke styre sin glæde . Jeg lod mig nøje med at nynne så sagte ; det måtte juble af fuld hals . Hvem mon der spillede så godt ? 
Da jeg gik op ad havestuetrappen , tav tonerne ; og da jeg kom ind , så’ jeg for mig en ung , ukendt dame . Havde det nu været på en gammel herregård med skrammel og spøgelser , kunne jeg gerne have troet , det var en genganger , en højbåren dame , som var kommen i sine kisteklæder og havde sat sig til instrumentet og ladet de hvide skyggehænder jage over de støvede tangenter — om sådanne var tænkelige under fru porses styre — og så havde glemt tiden for musiken , til solen overraskede hende . Men den unge dame så’ forresten ingenlunde skyggeagtig ud ; der blomstrede også en varm rødme på hendes kinder , og det var ikke frit for , sommersolen havde brændt dem noget brune . 
Fru porse kom frem og forestillede :  » Den unge pige , hr . Brink ! det er Grete vest ; hun er også fra hovedstaden , så de kender hende måske ; hun spiller . « 
» Henrivende «  , sagde jeg , som sandt var . Jeg 

var endnu propfuld af forbavselse over at se hende .  » De er nok kommen dumpende uforvarende herud , frk . Vest . « 
» Det plejer jo fru porses gæster «  , sagde hun og lo lystig ad mig med sine klare øjne . 
» Somme mere end somme «  , sagde fruen og lo så småt ,  » Grete er en gammel kending , og hun havde mældt sig . « 
Jeg bekendte , at jeg var en stor synder ; men fru porse havde belønnet min frækhed så rigt , at jeg ikke kunne skamme mig over den , som jeg burde . Men en anden gang skulle jeg nok mælde mig . 
Så sladrede vi løs om dit og dat og blev snart helt gode venner . Frokosten var meget munter ; selv den store hundehvalp , unge hr . Keld , tøede op ; han gjorde endogså flere forsøg i veltalenhed ; men de udmærkede sig mest ved en kendelig mangel på eftersætninger . 
Det er rart , hun er kommen her . Lidt hovedstadsluft , sød musik , en ung smuk dame , mulig anledning til en lille bitte smule sværmeri , der lige kan sætte blodet en kende i fart . 
Jeg synes godt om hende ; måske fortager det sig senere ; men det første indtryk er gerne sejt . Hun tog sig svært kønt ud , som hun stod der lige rejst fra pianoet , halvt vendt mod døren ; legemets 

linjer blev så fint svungne . Og som hun var lys i den lette morgenkjole og stor , og det mørke friske hår kruset om tindingerne . Hun er muligvis nok en del sikker . Gud véd , om kvinder med smukke hvide tænder øver sig i at smile , sådan at tænderne rigtig kan ses ? Der er liv i hende . Jeg venter mig en behagelig feriefælle . Mon junker Keld også vil lægge sig efter musiken ? Han sidder derinde og fløjter prisværdig flittig . 
Vi . 
Sært nok : tit har man kun halv fortrolighed til dem , man kender nøje og holder meget af ; derimod kan man ligge som en åben bog for andre , første gang man ser dem ; man fortæller løst og fast om sig selv , stiller næsten ingen skærmbrædder op . Det er vist navnlig overfor personer , som er noget større end én selv ; små tynde folk nedlader man sig ikke sådan til ; dér er man overlegen , tilhyllet , tilknappet . Det kommer vel af , at disse store personer må man se op til ; man stiller sig ubevidst under deres beskyttelse . Måske er det en lævning fra den tid , man kom løbende til sin moder og pludrede løs om alt , man havde på hjerte . 

nye ansigter , folk man ser første gang , har også tit den virkning , at man uden at vide det samler sine ævner og rykker ud med hele sin styrke for at vinde dem ; de ægger og frisker , man bliver veltalende , frodig og sprudlende ; man går på dykkerfangst i dem . Et nyt ansigt stimulerer som et godt glas vin ; især når det er et kønt ansigt det samme . 
Det viser sig , at frk . Margrete er langt ude i slægt med fru porse , næstsøskendbarn eller sådan-noget — det kan da regnes ud med et fjerdingkar ærter . Sikken ellers noget lumskeri af min gamle borgfrue , at hun ikke havde sagt mig , at frøkenen var i vente . Jeg er noget fornærmet derover . Så urimelig er jeg . 
Der er folk , man bør være sammen med i stuer , de tager sig kun ud på den lille scene , mod en baggrund af gardiner , tæpper , ja nips , et moderne hjems forfinede hygge . Andre skal ses i fri luft ; i en stue er loftet for lavt , de kan ikke røre sig ; det er som en stor græsk marmorkvinde i en pa-riserindes boudoir . Men sæt dem under en høj himmel , hvor der er vidt til væggen og luft til at fylde deres brede bryst ; der klinger ingen mislyd . 
Jeg kalder hende dronning Margot i det grønne . 

vi . 
Disse kvinder kan være så mangesidige i deres følelse ; den er udviklet i de fineste afskygninger , deres smag kan være så medfødt sikker i de mindste ting ; men hvor deres tænkning tit er underlig kluntet ; de tumler med et par grove modsætninger ; når man så vil vise dem , hvor tanken må sønderdeles , for at den kan blive rigtig , springer de helt væk . De skulle gå sindig ned ad en trappe med mange trin ; i stedet for går de et helt andet sted hen og lader sig dumpe ned ad en stejl bjærgside . Dernede samler de nok så kækt deres lemmer op ; de har ikke stødt sig en smule ; kvindekjolen er en faldskærm , der hjælper dem let fra de værste logiske spring . Og så påstår de dristig , at det just var det rette sted , de gik ned ad . Nej , nej , min smukke dame , når de endelig ville springe , så var Rhodus dér henne . Og så at høre den påstand fremsat med et eget eftertryk , som om hver sætning var malm , der omhyggelig var smæltet og støbt og størknet i sin faste form , inden den blev lagt frem . Og så den lidt dybe stemme , der ligesom slog det endnu mere uigendrivelig fast . Jeg smilede ad det indvendig . 
Men alligevel er jeg uhyre taknemmelig for , at hun er kommet . Når jeg tænker tilbage på tiden 

før , undrer det mig , hvor jeg holdt livet ud den gang . Jeg kunne jo ikke tale med nogen uden om de simpleste hverdagsting . Jeg var til mode som i et fremmed land , hvis sprog volder én besvær , så man kun kan stamme de tarveligste ord for mad og penge og har en så ubehjælpelig tunge som et barn . Jeg havde måttet holde mig på det flakke vand ligesom en vadefugl og ikke kunnet svinge mig ud på det dybe som en dykmåge . Der er noget , som hedder at sidde åndelig på vand og brød . Det , at man ikke kan hentyde til noget almenkendt , en person i et drama , en figur på et billede ; men først må gå tilbage til verdens skabelse og give forklaringer , det er som en spand vand over en kåd hund . Glæden ved dannet selskab og nydelsen ved at samtale hidrører dog for en stor del fra , at man underforstår så meget , man fatter en halvkvædet vise ; det er som et frimureri . Dronning Margot hører til de indviede . 
Men til det ulogiske køn hører hun også . Vi talte om -- 
der blev jeg kaldt ned . Hun ville spille kort , og de manglede en makker . Herregud , hun finder fornøjelse i at spille kort ! Og jeg har siddet og spillet med til langt ud på natten . Og jeg har fundet det frygtelig morsomt . Herreje ! 

Viii . 
Hvor det dog er behageligt at kunne sværme for en smuk kvinde uden den ringeste gnist af reelle hensigter — enten deres mål er få hende til lån eller til eje , med kirkens højtidelige stadfæstelse eller naturens letsindige velsignelse bare . Forholdet kan være nok så løst : i begge tilfælde bindes man og blindes af sin attrå , føler et åg over nakken . Men når man slet ikke begærer nogen besiddelse , har man det så herlig frit . Ikke noget , der snærer om brystet og tvinger suk frem . De søde sukke ! Jo pyt ! Nej , jeg synger : o , frihed ! o du søde ! 
Længselens fylde , det er ikke kvinden og denne — hvad er det en gammel romersk vismand kalder den — foeda et brevis voluptas . Det er hendes skønhed , man skal dyrke og nyde . Skønhed er dog det egenlige . Når man kan dysse alle lyster i søvn og få skønheden for sig , å , da gynges man så henrivende på et hav af fred og renhed og salig harmoni . 
Så er der tilmed ved en kvindes skønhed dette fremmede , der ægger og krydrer . Hun er kød af vort kød , som allerede Adam bemærkede , men man løber dog stadig på en vrimmel af små afvigelser , i hendes linjer og røst , i hendes latter 

og gang — dette vuggende , næsten nikkende ligesom en due går — og i sympatier og sindelag . Det gør skønhedsglæden så levende og vakt , den bevæger sig i en let bølgende dirren , bestandig frastødt og tiltrukken , uden at man egentlig bliver det vår . 
Det er så velgørende at le — ikke den skraldende latter , der fordrejer kæberne . Den er gerne fremtvungen , — som når man killes under armene eller prikkes med brandere og lignende meningsløse vittigheder . Den følges af ubehag som en rus af tømmermænd . Nej , det skal være den sunde glæde , der af sig selv risler over som vand af en fontænes kumme . Denne latter er befriende , den renser luften ligervis som tordenen , jager alt smitstof bort , også forelskelsens . Man ser hinanden ærlig , åbent ind i øjnene ; der lurer ingen spejder bagved . 
I dag har vi vistnok været i det land arkadien . Jeg fornemmede atter en duft af de roser , min barndoms uskyld hvilte på . Igår spillede vi kort , i eftermiddags spillede vi boldt . Det var sådan , at frk . Margot ovenpå et skab i sit værelse havde fundet en gammel tingest af en boldt ; den gav vi to voksne mennesker os til at lege med som et par skolebørn . Jeg havde øvelse i at gribe og kaste , fra den gang en tyk gul flætning fik mig til 

at drive boldspil i den årle morgenstund ; — elskoven lærer menneskene mange kunster — de kan synes kærligheds møje omsonst — men det kommer igen , sagde  bonden . Jeg er jo også let til bens , så jeg gjorde mine sager helt godt . Det morede mig at kaste boldten til hende i lange runde buer , så dansede hun den i møde over det grønne græs , med hovedet bagover og løftede arme . Sådan tænker jeg mig hende , kongedatteren hos Homer , der leger med sine tærner . Hun har temmelig vide ærmer ; det er hende bekvemmere , når hun spiller ; og armene var faste og fyldige . 
Hr . Keld ville ikke være med ; han stod på trappen og så’ ud , som om han fortrød sin middagsmad . Engang blev frk . Margot besat af en kåd nisse og stak pludselig boldten hen i hovedet på ham . Den kom så uventet , at han af ren befippelse tumlede ned ad trinene . 
» Klumpe-dumpe , der faldt ned af trappen ! «  råbte hun . 
» Og så resten med «  , sagde fru porse'tørt ; hun sad og så’ til . Det lød , som hun blev en smule stødt på sønnens vegne . 
» Ja , trøst dem med det , Keld , og til lykke ! «  råbte frøkenen og lo nok så lystig . 
Han blev ganske flov og rød over sin klodsethed . 

resten ? — hvad er resten ? Jeg husker ikke den historie . Men måske er det en stedlig vits . 
Bagefter forbarmede hun sig over ham og fik ham lokket til en tagfat i haven . Han løb bedre end hun , naturligvis , men hun snoede sig smidigere i gangene . Hendes lyse kjole flagrede alle vegne mellem de grønne buske . Så kom hun hed og åndeløs og satte sig på bænken hos os andre . Jeg lavede en vifte af en avis og viftede hende ; mens fru porse betænksomt sad og knyttede sine masker på strikketøjet . 
Ix . 
En tanke , der fylder vort sind , virker som usynlige skyklapper . Vi har kun sans for det , der sker i forlængelsen af vor egen næse . Der kan hændes de særeste ting lige ved siden af , vi mærker dem ikke . Dog ser vi hver smule , der foregår , synes vi . Deraf den overraskelse , når der pludselig falder som skæl fra vore øjne . Så klasker man sig for panden : dosmer ! Man skulle heller klappe sig på skulderen , tage hatten af for sit eget gode hoved . Thi egentlig har man jo set det hele ; mens man gik optaget af sin herskende tanke , indsamlede hjærnen i smug alle de uvedkommende indtryk og lagde dem stilfærdig til rette ; når man så har 

stunder til at vende sin opmærksomhed derhen , kan man overse og bedømme dem i et øjeblik . Ens hjærne bær sig ad som nisserne i eventyret ; de pusler om natten , brygger og bager , fejer hus og tænder ild ; og om morgenen , når tyendet vågner , er arbejdet gjort . Der står da folkene og gaber . 
Alt dette her vil blot sige , at jeg i dag er bleven klog på , hvad jeg for længst kunne have vidst , nemlig at vor unge frøken har tændt en ganske umanerlig ildebrand i vor endnu yngre agronoms hjerte . Tegnene er såmænd tydelige nok : han er bleg og hulkindet ; han vimser om hende ej anderledes end musen om den gamle ost - uden fornærmelse min frøken 1 — han pynter sig og tager en ren flip på hver middag ; hans øjne er aldrig fra hende ; han har mørbanket Nero , for det sølle dyr holder ikke af musik — hendes musik ! — han er gået fra fo’ret , siger hans bekymrede ophav ; han lader sanke alle sten af mark og vej , for at hun ikke skal støde sin spæde fod eller knække sine hæle ; han er det galante , men noget kluntede pindsvin ; han har flyttet hængekøjen ned i en afsides krog af haven ; han skær hendes navn ind i alle skovens bøge ; den dulmende søvn træder ikke hans leje nær om natten ; men han fylder sit kammer med suk og skrig og sin seng med salte tårer . 

noget af det , jeg dutter ham på , er ganske vist , når jeg selv skal sige det , kun løse gisninger , og andet er den sorteste løgn . Han vimser ikke om hende ; det ligger nemlig ikke rigtig for ham at vimse . Har han tabt sit huld , er det allenfals ikke i nogen mærkelig grad . Og jeg skylder ham at bekende , at han heller slet ikke hyler om natten : dertil er han for øm over min nattero ; jeg smigrer mig også med , at det er af hensyn til mig , han har indstillet sin fløjten og latter om aftenen . Men selv om jeg bare holder mig til , hvad jeg kan bande på , er der ingensomhelst tvivl mulig . Flipperne alene vil få ethvert nok så besindigt menneske til at fælde den uomstødelige kendelse : du er’en , lille Keld ! 
Han morer mig virkelig . Den stakkels Keld ! 
Hvorfor skulle jeg være fortrydelig ? Når jeg har opdaget en smuk ting og beundrer den , og en anden bagefter kommer og ligeledes finder den smuk , roser han min smag . Og jeg har dog den særlige fryd , at jeg kom først . 
Så er spørgsmålet naturligvis , om hans smag er så lutret og fin , at den aftvinger mig agtelse . Ellers har hans ros ikke større vægt . Men den kan da også helt undværes . 

X . 
Han ærgrer mig , hr . Keld . Som hans øjne hænger ved hende , møre , liggende ; de rent ud oversavler hende . Det vender sig i mig ved tanken ; jeg synes , jeg har gummi på fingrene , vader i sirup . Jeg skammer mig på hans vegne , — et voksent mandfolk med bukser ! 
Hun lider heller ikke det klisteri . Dertil er hun for karsk i sindet . Hun har ikke nævnt et ord derom ; men jeg mærker en ulmende modvilje i hendes adfærd , en vis hån . Han er hendes træl ; hun befaler , han må springe ; hun er lunefuld mod ham , næsten hård . Var hun sådan overfor andre , ville det smage mig ilde ; her fatter jeg det godt : en krybende og tryglende hund ægger til spark . Og han lyder hende , slavisk , logrende ; jeg venter hvert øjeblik , han skal komme og slikke hendes hånd . 
Sommetider kan jeg ikke lade være at smile ad ham , sølle fyr . Vi sad ude i engen ved den lille dam i læ af sivene ; vinden strøg over dem , det var , som de hvæssede deres grønne klinger . Keld blev sat i arbejde med at skære muskedonner til hende . Vi talte om musik ; jeg lovpriste strygeinstrumenterne på klaverets bekostning , — halvt for 

alvor men til dels på dril . Hun forsvarede selvfølgelig sit eget instrument og blev helt varm , da jeg var uartig nok til at snakke om hamremusik i modsætning til strygemusik . Jeg mildnede min mening lidt og sammenlignede dem med mosaik og maleri , og lod mig så læmpelig drive hen mod hendes anskuelse . 
I samtale lønner det sig at tage stilling , hvor man véd , den anden part vil angribe , og lade sig slå der . Men ikke fejt kaste sine våben : man trækker sig kæmpende tilbage med eggen vendt mod fjenden . 
Vinder man i en dyst , stiger sejrens værd , jo større den kraft , man har betvunget , føles . 
Det har så lidt at sige , om man taber i en ordtvist , når man derved indtager sejrherren selv . 
Hun nød sin lille triumf — ikke mit nederlag . Og jeg lo i mit hjerte over min vinding . Desuden var det mig , som havde ret . 
Imens kom hr . Keld stadig stikkende med disse fede sortebrune lampepudsere , for at hun skulle beundre dem . Hun jog ham kort afsted igen : så er der den , kære Keld i eller : de kan også nok skaffe mig den dér , ikke Keld ? 
Tilsidst blev hun utålmodig og sendte ham hjem efter den lange stang med saksen på : hun 

ville have nogle , som stod midt ude i dammen . Han så’ aldeles ikke nådig ud , da han hoppede af . 
Men hun løftede sine blanke øjne mod mig , og der var et ganske fint smil om hendes læber . 
Hvad er der at se ved et øje ? En brun ring med en rund sort plet . Måske opdager man sit eget dumme spejlbillede derinde og genkender sit velplejede skæg . Og af glæde over dette gensyn skyder der pludselig en dirrende strøm af jubel op under ens isse ! Mon ? 
Jeg sad endnu og stirrede på hendes røde læber , så var han der igen ! Han havde blot skyndt sig at rive en gren af en pil i gærdet ; den bandt han sin kniv til og gik i lag med at kappe flere muskedonner . Jeg tror nok , hendes mund kom ud i en lille trut . 
Vi gik tavse hjem ; det blandede lidt i vejret . Det er som naturen sygner ; vi andre mærker det også , føler uhygge , bliver gnavne . 
Der er en , som har sagt , at kvinderne ofte tager en mand , bare fordi han har tigget dem så længe . De har ingen kærlighed til ham ; men de trættes af hans evige tryglen . 
Fordømt også : jeg havde det så rolig og frit . 
Det er denne Keld , som laver uro . De skulle helst holde dem lidt i skindet , unge mand . 

Xi . 
I eftermiddags var vi komne udenfor gården og drev hen ad vejen . Ellers plejer vi at vende om ved rugmarken ; men i dag gik jeg rask væk videre , og hun fulgte med og lod som ingenting . Vi blev ved , indtil vi nåede skoven . Det var første gang , jeg kom der , fortalte jeg ; man måtte have hjælp til at gå så lang en vej . 
Regnen i nat havde furet små render i det gule grus på skrænten . Nu var der tørt , men det kneb at vinde op ad den stejle sti . Så da vi kom ind i skoven , havde vi begge rast behov . Hun satte sig på en bred stub , jeg nøjedes med en sten ved siden af . 
På vejen havde vi været oplagt til løjer . Jeg gik og skumlede en lille smule over hr . Keld , i al godmodighed og selvfølgelig uden at røre ved hans bedrøvelige kurmageri fra de sidste dage , bare nogle lette stiklerier til hans små landlige kejtetheder , meget godmodig som sagt . Hun lo ad det og stemmede selv i med . Der var ikke gran af ondskab fra nogen af siderne . Jeg havde min lille private morskab deraf ; men det er en helt anden sag . 
Inde i skoven døde lystigheden ud . Den trængte til solen for at trives . Eller mulig var vi blot 

trætte . Hun sad og stirrede mod skovdybet med store øjne . Alvoren gjorde hende blegere , der kom en vis forvandling over hendes træk , de syntes mere stort skårne ; det misklædte ikke . 
Vi synger altid om vor yndige lyse bøgeskov . Det er kun et par flygtige vårdage , vi har den . Nu er løvtaget mørkt og grunden bar og brun . De trinde stammer svinger sig tilvejrs som grå skællede slangekroppe . Det er forståeligt , at fremmede , som ikke bær vore silkegrønne løvspring i taknemlig erindring , knuges af mismod under disse bøge , finder dem skumle og uhyggelige . — jeg sagde noget lignende til hende . 
» Her er så højt til loftet «  , sagde hun ,  » man ånder dybere i skoven , tankerne vokser sig større . Man bliver måske ikke et bedre menneske herinde ; men jeg tror , man bliver mere udpræget menneske og kommer mulden nærmere . « 
» Ja «  , nikkede jeg ,  » det var ingen helt dum benævnelse : den hellige bøgeskov . Stammernes slanke søjler og løvets høje hvælvinger og halvlyset — det er som man i tusmørke ser ind i en gotisk kirke , hvor de grånende piller taber sig i dunkelheden højt oppe . Der var også denne fugtige kulde . De kunne forresten gerne have lavet nogle vinduer i taget her . Gudskelov for de små solpletter , som 

leger over de gamle brune blade . Det er så dyssende og dulmende sådan at sidde og se , hvor i’ombrage incertain lentement se remue . « 
» Jeg véd ikke «  , sagde hun mere til sig selv end til mig ,  » jeg føler mig på en måde urolig her — en angst , men med forventning nedenunder . Som i en båd , der går fra den stille bugt mod den stigende og synkende sø . Ja , her er omtrent som i en kirke ; man bliver sørgmodig , griber sig i brystet , angrer . Nej , det er dog anderledes end i kirken . Om det er røster , som vækkes indvortes ? Eller skovensomheden , der maner og mumler ? Jeg bøjer mig og lytter , men kan ikke tyde meningen ; måske netop det volder min uro . « 
Vi havde hver for sig famlet over vore egne stemninger . Nu bedst som jeg sad og frydede mig ved , hvor hendes hals var hvid og fyldig , blev jeg pludselig ivrig interesseret i hendes ord . Det slog som et sporestød . 
» Nej , de har ret «  , begyndte jeg lidt efter , med temmelig lavt mæle tror jeg —  » skoven præker ikke præstens lære . De , som er i den friske ungdom , har ikke let ved at fatte dens mørke tale . Jeg , som er ældre — ja , alderdommen trykker mig ikke endnu — jeg er dog så meget ældre , jeg har hørt den længer og fået den præntet ind i mit øre . 1 

kirken prækes der evindelig : du skal undvære , spæg dig , forsagt her , om hvert blad havde en tunge , ville den klage over , at skønheden forgår og livet' varer så kort . Ja vel så : det ene kuld løv hvirvles ned , men skoven skyder nye den næste vår ! En tynd trøst for de enkelte løv , som regnen har sortnet og stormen hærget og ormene hullet ! Javist , skoven vækker anger , jeg kender den ; men ikke fortrydelse over , hvad man har gjort ; det er angeren over det ugjorte . Tænke sig , når døden kommer , kun at have minder om forsagelse at hylle sig i . Et selvisk hovmod , højst en kold glæde . Kulde får man nok af i sin kiste . Når det begynder at isne gennem marv og ben , vil det dog lune at mindes det solskin , vi sugede ind , de glæder , som mættede os , de frugter , hvis saft flød liflig over vor tunge , selv om de var plukkede af kundskabens træ . De minder , man helst vil bære ind i alderdommens hytte , er det ikke om styrke og latter , om fest og favntag og bedrifter ? Forsagelse — ja at sidde vissen , tyndhåret og høre jubelen af ungdommens gilder rundt om , bide sine falmede læber sammen af misundelse og mumle til sin forbitrede sjæl : hvem skænkede du dit hjertes varme og dit røde blod , hvem din brusende skønhed , hvis liv gav du større fylde og rigdom , følte du selv livets højsang 

i dine lemmer , drak du den perlende vin ? Og så at måtte svare : jeg forsagede , jeg klædte mig i kulde og bredte kulde om mig ; jeg lod vinens perler briste ; nu sidder jeg med en syrnet vammel drik . Jeg lod ilden slukkes i mit blod , nu holder jeg mine runkne hænder i solen og kan ikke varme den blå væske i de svulne årer . Intet har jeg nydt , ingen glæde , nu er det for silde ; jeg kan kun hulke af kraftløs harme over det forspildte . A , det er så fattigt , så forfærdeligt , så kvælende . Nej , lad os gribe til , tage livets lyst , mens timen er inde . Den er snart forbi . Vi sidder med ledige hænder og minuterne farer fra os hastig som svaler . Ak , kære — « 
Jeg slog med den ene hånd på mit knæ . Jeg dirrede over det hele , sådan rev mine egne ord mig med . Det var en ældgammel vise ; alle har sunget den . Men den er skræmmende frisk for hver af os . For hende også . Hun havde vendt ansigtet halvt bort og holdt hånden for sine øjne ; hendes bryst løftede sig som af fangen gråd . Den anden hånd strakte hun søgende ud imod mig som for at give trøst og finde støtte . Jeg tog den , og hun trykkede min . Det var en hed og lidt fugtig hånd ; og hun lod mig beholde den . Jeg lagde min anden under hendes arms runding , varlig som en fisker 

drager sit næt med en stor skat i . Og sekunderne faldt som tunge regndråber før torden . 
Pludselig gav det et ryk , og hendes hånd var borte . Der kom noget springende gennem det raslende løv . Hun skreg kort . Det var Nero , som kom farende og hoppede op ad hende og glammede . Jeg kunne have slået den elendige køter for panden . 
Hun lo træt og smertelig , og hendes blik fløj ind mod den mørke skov . Der ved krattet kom hundens herre rask hen mod os . Han følte næppe skovangst , han . Her var han hjemme ; i sin grå snævre dragt syntes han i slægt med stammerne . Jeg var til mode som en græsrytter , tænker jeg , flov og mør og sønderrystet . Og den tossede hund havde gjort mig nervøs . Så jeg kendte mig virkelig en stund næsten angst for knægten , benovet i hvert fald , imponeret . Her var han ikke kejtet . Han gik rank som en ung rå . Men jeg tog mig straks i det ; han følte sig åbenbart som selvejer , som skovherre . 
Hun sad og tvang sin bevægelse , bøjede sig frem som for at se efter ham ; jeg kunne ikke få kig på hendes ansigt . Men da han var nær ved , vendte hun sig imod mig ; der glødede endnu en 

dunkel brand i hendes blik som genskin af et synkende bål . 
Vi fulgtes ad hjem , jeg gik sløv som Adam af paradis ; inde i mig borede en stump harme over keruben , der jog os ud . Han talte mere , end han plejede ; men det var ikke meget . Hun blev efterhånden nervøst livlig . 
Nå , man kan jo ikke forbyde mennesket at gå i sin egen skov ; men hvis han ikke var kommen — 
et syndefald ? nej — kun et håndtryk . Er det ikke mere end nok ? Synes en ringe ting ; tværtimod 1 der er lødig visdom i de ord om at give fanden den lille finger . Et håndtryk , der taler , ikke disse slatne goddag-og-farvel-håndtryk , det er den første fortrolige berøring , kød , som favner kød første gang . Det er skridtet over rubikon . 
Når man vil bringe et hjerte i brand , bør man ikke sætte en tændstik til . Man skal omgive det med bål , til luften rundt om bliver glødende , til det endelig antændes af sig selv . 
Hvis han ikke var kommen — 
a , så havde jeg naturlig sluppet damens hånd , og når vi vel var komne udenfor skoven , var vi gået rolig hjem til vor te , adstadige , høflige . Lad os bare ikke se syner , bedste ven . 

og dog , den , der læner sig over en afgrund , bliver let svimmel . 
Eftertanken er årvågen , men handlingen blind . Jeg bør måske være junker Keld ganske taknemlig . 
Xii . 
Selv de bedste kvinder kan være så besynderlig , jeg havde nær sagt ublufærdige . Hun mødte mig i morges , da jeg kom fra badet — som iøvrigt var slet i dag , lavvande og tanglugt — og spurgte nok så frejdig , med den roligste røst , om vi ikke skulle gå lidt ud ad vejen . Vi to ene , nemlig . Og nu havde der dog i går sikkert været et pust af flamme mellem os , noget , der en hastig stund tvang vore sjæle sukkende mod hinanden under samme åg . Frugten gyngede ikke længer blånende uberørt på grenen . Jeg havde måske ellers selv bedt hende følge med ; men jeg havde næppe turdet se hende åbent i øjnene . Hun sænkede ikke sine det mindste . Derover blev jeg en smule forstemt . Vejret lovede heller intet godt ; jeg havde størst lyst til at sige nej , men var så slap , så tung , viljeløs , lod mig føre med , lyttede og talte , véd ikke hvad . 
En mængde småtteri kan slå sig sammen om at gøre én pirrelig og stikken . Så er ingenting til 

pas . Man føler ubehag i sine klæder , flippen gnaver ; man kan være vis på , at alle vejens sten er lagt med beråd hu , for at man kan støde sine tæer på dem ; cigaren brænder skævt og bider huden af læberne , alt , man tager fat , går i skuddermudder ; man gør den ene dumhed efter den anden . 
Vi gik inde på en markvej , da det begyndte at stænke . Der var ikke tale om , at vi kunne nåe nogenlunde tørre hjem ; men der stod en tæt hyldebusk ved gærdet ; den valgte vi til paraply . 
Jeg sad og vrissede inderlig ad mig selv , over at jeg ikke var glad ved hende . Hun kunne mærke mit onde lune og talte til mig nænsomt og trøstende ; hendes ord strøg mod mig som bløde hænder . Nå , jeg var hende virkelig helt taknemlig , men langt langt borte ; udadtil sad haltefanden på vagt . Hun var så venlig at ville spore min ærgærrighed : jeg måtte due til noget bedre end at gro fast i banken ; der skrev jeg jo bare efter lineal , hvad de andre satte mig til . Hun udbredte sig smigrende om mine ævner og kundskaber ; jeg var for god til et arbejde , den første den bedste kunne besørge . Og jeg , som bilder mig ind , jeg er næstendels uundværlig ! Hun slog endogså på , at jeg havde den pligt at gøre noget verdenshistorisk ; man skulle ikke grave sit pund ned under en døsig stillings lune dyne , 

som hun sagde med et lidt speget billede . Det var åndeligt selvmord . Og jeg havde jo selv sagt , jeg kunne være de penge foruden . 
Der jog en flok tanker gennem mit hoved som stridige vindpust over vand . En længst afdød bitterhed væltede låget af sin kiste og ville være spøgelse , men blev i en håndevending manet ned igen . Så et drag af ømhed ; jeg var lige ved at buse ud : ja , når jeg havde dem til at ægge mig , Margot , dem at virke for , så skulle jeg krybe til månen og spise en krokodille . Men heldigvis holdt jeg tand for tunge . Haltefanden vågnede og sagde : kære ven ! det svar ligger i den grad lige for døren , at man skulle tro , meningen netop var at lokke det ud . Derover blev jeg igen forstemt . Og der gnistrede et ondt glimt gennem min hjærne : er hun nysgærrig efter at kigge i dit pengeskab ? Det sved inde i mig , over at jeg tænkte så stygt ; men jeg kunne ikke lade være . Desuden dryppede regnen ned på mine skosnuder . Og var det hele egentlig andet end høflige talemåder , tomme bobler , spillepenge , noget hun sagde blot for at sige noget ? Havde ordene værd og vægt ? 
Fagre ord ! sagde jeg og lo tørt . Hun så’ mig i et alt for gunstigt lys . Gjorde mig ondt , om jeg selv var skyld deri ; jeg plejede ellers ikke at 

blære mig . Havde jeg ævner til noget større , var jeg næppe bleven siddende som en østers i banken , så havde jeg nemlig allerførst haft ævnen til at gå længer frem , kejser Karls utålmodige plus , ultra . —  .der hviler vist også hundens bene ! 
Lidt efter drev bygen over , og vi skyndte os hjem . Det syntes , som den klamme fugtighed var trængt ind mellem os . Vi var begge noget kølige , også lidt sørgmodige , da vi skiltes i forstuen . 
Om eftermiddagen havde solen fejet himlen ren og funklede som en almægtig gud over markerne ; og de takkede med at vende deres dybeste og dejligste grønne udad . Vi var atter komne på vejen . Vi er jo snart bleven farende folk . Men nu var Keld med . Mulig dømmer jeg vrangt ; men det tog sig afgjort ud , som hun forsætlig koketterede med ham . Hun sværmede sommerfugleagtig om ham , tiskede og lo til ham , var svært fortrolig . Engang sendte hun mig et sideblik . Som en skytte , tænkte jeg , der spejder efter , om hans kugle har ramt . Jeg kunne ikke lade være at smile : det var så naivt . Keld skulle sanke kornblomster til hende , men han fik en anden behandling end ved sivene forleden . Hun fulgte ivrig med i plukningen , stillede sig helt hen på grøftekanten og svøbte kjolen stramt om benene , så hendes små 

brune sko sås , og lidt til . Jeg så’ det og Keld så’ det ; hvem af os skulle helst se det ? Og hun takkede ham så sødt for blomsterne på sin lystig pludrende måde . Keld var ovenpå ligesom solen , himmelglad og overmodig af sin lykke . Men pris ingen lykkelig , før han dør , og hovmod står for fald m . m . Han kunne ikke dy sig for at se ned på mig ; der var noget i hans mine , som ikke smagte mig . Det bed , og hun nåede sin hensigt . Jeg havde gået og dasket af og været ugidelig . Nu sprang der en higen efter angreb gennem mig . Min sjæl blev pludselig spændt som en bue . 
Jeg blandede mig i samtalen , og det more'de mig at se , hvor hendes interesse for blomsterne synlig kølnedes . Jeg advarede hende også mod at gå i det fugtige græs ; hun kunne gerne blive våd om fødderne , og sæt hun forkølede sig og blev syg : det var meget værre for os end regnvejr i hele høsten . Jeg var allerede vundet godt frem i hendes gunst igen , og Keld skubbede mig i et minut resten af vejen . Han var bleven noget tilbage og havde ikke mærket , at der var omslag i vejret . Nu . kom han springende med flere blomster , endnu helt kåd af sin lykke , og idet han gav hende* fangsten , så han sit snit til at trykke hendes hånd 

i begge sine ; men han var for hidsig på det og tog så voldsomt , at jeg kunne se , det smertede . 
» Tag dog lidt skikkelig , Keld ! «  sagde hun noget stødt ,  » jeg er ikke af jærn ! « 
» Se dem dog for , kære ! «  sagde jeg passende strengt . 
Det skrog ! Han knækkede over som et rør i blæst og trak sig skamfuld tilbage . Imens greb jeg lejligheden og hånden — for at se , om den fejlede noget — og talte sagte deltagende til den : den var sandelig for kostbar til , at man kunne omgås uforsigtig med den ; en kunstnerhånd var et helligt klenodie , man skulle fare varlig med . Besynderligt , at så mægtige toner kunne fødes under disse spæde fingre . Det var fem små tryllestave , som skønhedens luftige ånder ydmygt måtte lyde . Men det gjorde de naturligvis gerne , og jeg vidste nok hvorfor . Den lille hånd var da også i og for sig så hvid og sart , at intet ondt og groft burde komme den nær . 
Jeg kunne med min bedste vilje ikke bare mig for at stryge ganske blødt og ærbødig hen over den . 
Hun trak hånden til sig , men ikke vredt . 
Fagre ord ! sagde hun nu og smilede og blev rød . 

vi gik sammen side om side , og jeg så’ , hun lod blomsterne falde , den ene efter den anden . Det var en stille afbigt , hun gjorde mig . Jeg tænker , hver af disse blomster , der sank så blidt , ramte Kelds hjerte som et snærtende ris . Men jeg ynkedes ikke over ham . Det gjorde hun derimod . Hun vendte sig om og så’ hans bedrøvelige ansigt ; hun gemte da et par af de smukkeste blomster og fæstede dem ved sit bryst . Lidt efter kaldte hun på ham ; han blev stedet til foretræde , og nådens sol skinnede atter over ham . Hun var igen helt kammeratlig og venlig imod ham , og han livede op på ny . 
Siden , da vi kom hjem , og han gik til sit , sagde hun ligesom halvt undskyldende : 
» Man kan ikke være vred på ham , vel ? Han er en stor dreng , så letbevægelig , altid fra den ene yderlighed til den anden . Men han er jo også endnu et helt barn . « 
Jeg var stadig i krigshumør ; desuden skønnede jeg ikke , hun havde behøvet at gemme de to blomster . 
» A , den barnlige uskyld trykker ham allenfals næppe synderlig , «  sagde jeg en kende hårdt . Og jeg gav hende en høvisk afdæmpet beretning om samtalen med malkepigen . 

hun studsede , men svarede meget sindig :  » Det kan jeg slet ikke forstå ; det ligner aldeles ikke Keld ; han har jo altid været under sin moders varetægt , undtagen netop da han læste til eksamen . Og dengang kom han næsten aldrig ud ; han boede hos sin tante ; hun er sådan en sirlig gammel frøken , virkelig helt indtagende , «  sagde hun afledende og fortalte videre om denne dame . 
Men snart efter faldt hun i tanker , og jeg tav også ; jeg grublede tvivlrådig over , om jeg ikke helst skulle have ladet den dumme historie være død og magtesløs . Måske gav jeg den desuden en sortere farve , end den egentlig havde . 
Bagefter , da Keld kom igen , og hele aftenen , kunne jeg mærke , at hun ligesom skyede ham ; hun gjorde sig ikke lystig med ham som før . En tid nød jeg denne forandring . Men nu , når jeg tænker nærmere derover , véd jeg knap , om jeg har grund til glæde . Muligvis skyr hun ham af en kvindelig renhedsfølelse , hun synes , der klæber noget smuds ved ham . Det vil jeg helst tro . Men der kan tænkes en anden forklaring : sæt , hun pludselig er bleven vår , at hendes legekammerat fra gamle dage ikke mere er det barn , hun plejede at ansé ham for . Barnet er voksent og barnet er smukt , som skrifterne siger . 

nej , jeg bar mig dumt ad og ikke rigtig net . Jeg ærgrer mig derover og skammer mig tillige . Jeg indså det også straks , ja inden jeg endnu havde mælet et ord derom . Men det viser da betryggende klart , at jeg ikke sætter noget alvorligt ind på denne sag . Ellers havde jeg nok vogtet mig for muligvis at hjælpe fjenden en dagsmarsch frem . Jeg ville omhyggeligere have betænkt min egen fordel . Nu tænkte jeg bare på at drille Keld . 
Der er ingen alvor i det fra min side ; men måske nok nogen forfængelighed , når jeg skal være ganske ærlig . 
Men hvis det nu alligevel var ved den hyldebusk , lykken havde sat mig stævne . 
Når jeg om morgenen er ved at dukke op af søvnen , føler jeg halvvågen , at der venter mig en glæde ; når jeg da bliver helt bevidst , fylder hun straks alle mine tanker og gør mig ganske varm om hjertet . 
Det er noget betænkeligt ; men der er ingen fare på færde endnu . Lad os sove rolig på det . 
Xiii . 
I dag har vi ikke talt mange ord sammen ; hun var pludselig bleven grebet af en ustyrlig flid ; hun 

har spillet næsten fra morgen til aften silde . Jo , hun måtte øve sig ; hun var bange for , hun helt skulle glemme , hvordan en node så’ ud ; hendes fingre var bleven ganske stive , syntes hun . Det kan da nok være , de fik lov at gøre gymnastik . 
Jeg fandt det usømmeligt at sidde og hænge over hende ; og hendes spil var da heller ikke stort andet end fmgergymnastik . 
Så drev jeg alene rundt på må og få og kvalte tiden med udsøgt sejpineri . Jeg lagde knap mærke til verden udenom , så’ kun lige , hvor sent vejen drog sig ind under mine fødder . Ikke fordi min hjærne havde travlt på anden måde ; jeg tænkte ingenting , tyggede bare drøv på gamle tanker . Der er et vist sløvt velvære i den tilstand . 
Men den varede ikke ved ; noget efter middag mældte der sig en pinagtig åndelig hunger ; jeg følte mig så tom og forladt , og min sjæl frøs , så jeg kunne have pebet . Jeg flygtede fra de øde marker og havnede under det store æbletræ og hørte taknemmelig på , hvor hendes fingre klatrede op ad de stejleste stenfjælde og rullede ned ad de bratteste skrænter . Kun en enkelt gang forsøgte det plagede menneske i mig en smule oprør : jeg fik sådan en lyst til at løbe ind og bære hende 

langt bort fra det klaver . — der går ellers en urimelig mængde cigarer med i disse dage . 
Om aftenen gav hun os til gengæld noget rigtig musik , yndig musik . Jeg får stadig den erfaring bekræftet : der findes intet højere end den rene skønhed . Mens hun spillede , gik det mig omtrent som Henrich , da han dansede på maskeraden . Elskovsvånden lettede som en tåge ; jeg drog vejret så frit og rolig ; jeg var ikke længer trælbundet til jorden ; jeg tænkte næppe på hende , rytmerne og tonerne rev mig løs . Keld sad hele tiden og slugte hende med øjnene . 
Bagefter snakkede hun mest med fru porse . De kom til at tale om teatret . Jeg sad stille i krogen ; det morede mig at iagttage , hvor livlig hun kunne gøre rede for et skuespil . Hun fortæller godt og så overbevisende ; fingrene gik som strikkepinde , hele hendes legeme spillede med ; det blev lyslevende for os , fru porse sad og stirrede , som så’ hun selve stykket for sig — — 
nu skal det være nok ; nu har jeg lusket mig fra det så længe . Lad os tage krabaten i ørene og drøfte sagen ganske åbent og sindig . Thi tilspørger jeg dig , Julius b . , vil du virkelig for alvor gifte dig ? 
Oprigtig talt : jeg holder ikke af at se det spørgsmål sort på hvidt . Jeg tilstår : der kribler mig en 

kold krebs ned ad ryggen . Højst rimeligt , at jeg ikke kunne gøre noget fornuftigere . Mine ældre veninder , de brave gamle damer , har tit nok belært mig om , hvor uforsvarlig min ungkarlestand er . Og hvor kan jeg vente at finde en bedre livsledsagerinde end frk . Margot her ( om hun ellers vil have mig , når det kommer til stykket — jeg sidder og tusker om bjørnens skind ) . Men alligevel . Livsledsagerinde er et fælt ord . Jeg kan ikke gøre ved , at mit hjerte krymper sig , når jeg tænker derpå . Ægteskabet kan være uhyre fortræffeligt , jeg indrømmer , hvad det skal være . Men sæt , jeg en aften på vejen mødte et kvindevæsen så højt som et hus , — selv om hun var skøn at se til , selv om jeg vidste , hun var en potens af alle dyder , — håret ville dog rejse sig på mit hoved . Kan være , jeg er tåbelig angst som en dreng , der første gang skal springe i vandet ; for søen er liflig , når man vel er kommen i . Men jeg har en rædsel for afgørelsen , det stemmer mig for brystet ; jeg føler mig på forhånd , som jeg blev trukket ind i et fængsel og hørte døren blive låset bag mig . 
Skulle jeg da ikke lade være at lege med denne ild ? Jo vist skulle du det , kære , men du véd godt , at du gør det ikke . Giften er så sød . Jeg kan aldeles klart og tydelig følge , hvordan den mere 

og mere lammer min vilje , men jeg letsindige menneske gotter mig hemmelig derover . 
En vanvittig tanke vælder op i mig . Sæt , hun nu kom sagte op ad trappen — jeg hørte den knage let under hende — så stod hun udenfor døren og famlede efter låsen — så gik den op , og hun trådte ind til mig , med åbne arme , og hviskedee : her er jeg , tag mig ! — pinedød ! om jeg ikke slog afgørelsens porte i bag os , 'så det drønede  .  .  . Jeg kunne såmænd være gal nok dertil . 
Her blev mig for hedt ; jeg måtte ned i mørket og køles af blæsten . Jeg kom fra asken i ilden . Jeg var inde i gangen med de tætte buske henne ved gavlen . Der har hun sit værelse oppe . Hun stod i vinduet og rullede ned . Jeg så’ hendes hals og nøgne arme . Hun skulle ikke stå sådan ; hun kunne gerne blive set af andre . Hvor lyset glødede gyldent over de dejlige arme ! Hvordan skal jeg sove fra det syn ? 
Xiv . 
Min ærede skæbne har været noget muggen i dag . Hver gang jeg har stræbt at blive ene med hende , er hun så at sige forduftet mellem mine 

hænder . Hvad kan hun være optaget af ? Ikke af at spille . 
Jeg kunne ikke slå mig til ro nogetsteds , gjorde mig et ærinde snart hist snart her ; jeg greb mig rent ud sagt i at lede efter hende rundt om ved gården . En gang var jeg kommet hen på den anden side stalden og skrævede varsomt fra tue til tue , — det er jo blød , sivende møddinggrund der . Så hører jeg pludselig nogen tale indenfor en åben lem , en lille sort luge i muren . Det var dem . Jeg blev stående midt i pløret , stiv som en stok og lyttede spændt . Han holdt bare en sagkyndig forelæsning for hende om sit nye og ! Det lettede . 
Men den borende utilfredshed er bleven ved at murre inde i mig . Forholdet mellem de to er ikke mere det gamle . Der er ingen forandring , man kan tage og føle på ; jeg mærker blot , synes jeg , ligesom flygtige skyskygger , der varsler andet vejr . Måske er det rent gøglende indbildning . Men hvorfor ser hun i smug så spejdende på ham  ? Hvorfor er hun bleven ked af at gå ture ? 
Efter middag havde hun nok noget at gøre på sit værelse , eller mulig var hun ikke rigtig rask . Jeg søgte så til min egen hule ; jeg kunne trænge til ro . Unyttigt ; jeg sad og æltede mine ærgrelser ivrigere og ivrigere ; de blev ikke lindere deraf . 

så brød der frem et nag over , at hun om middagen havde været en smule skæmmet af træthed eller ildebefindende . Og straks efter kunne jeg have sparket mig selv op ad benene for at give min harme luft . 
Døren gik inde hos Keld , og pludselig for det i mig , at jeg ville besøge ham . Hvorfor ? Ja — var han glad , kunne min ærgrelse få ny føde — det er også en art tilfredsstillelse , når man har malet sig hul og gold — og hvis han var mismodig , det ville kvæge og kilre mig . Forresten havde jeg også lyst til at sparke ham . 
Jeg puttede mine tændstikker i lommen , gik ind og bad ham om ild til min cigar og gav mig i snak med ham . Fyren glemte nok af lutter forbavselse at bede mig tage plads . Hans værelse var temmelig nøgent og uhyggeligt : et par bøsser på væggen og en hundepisk , store fedtlædersstøvler i krogen . Der hang en lille reol med to tre bogrækker , fagskrifter og lærebøger og nogle få romaner . Da jeg havde mønstret dem , tog jeg syn og skøn over hans bord . Der fandtes et tarveligt blækhus , en pen , jeg nødig ville skrive med , en kornvægt , nogle regnskabsbøger og et portræt . 
» A , deres fader , ikke sandt ? «  spurgte jeg .  » Tillader de ? « 

jeg kendte godt den salig afdøde fra det store billede nede , men betragtede alligevel fotografiet med synlig interesse . 
» Det må have været en stovt mand , deres fader , «  sagde jeg . 
» Jeg husker ham knap , «  sagde Keld . 
» Nej , det er jo mange år siden , har jeg hørt . Tænke sig , at en så kraftig mand skulle dø så ung ! « 
» Han var ikke farlig ung , da han døde . « 
Det kunne man i og for sig se af billedet ; jeg var heller ikke uvidende derom . 
» Nej for så vidt , «  indrømmede jeg ,  » men jeg tænkte bare — . Deres moder er jo endnu i sine bedste år . « 
» Fader giftede sig sent ; han var noget ældre end moder , «  sagde han ligesom lidt forlegen . 
» Der er en svær kløgt i det ansigt , «  vedblev jeg og stillede portrætet på plads . Jeg nedlod mig af egen magtfuldkommenhed i sofaen , sad en stund og så’ røgen stige og sno sig under loftet . 
» Vist så «  , sagde jeg , næsten som jeg tænkte højt ,  » han bar sig klogt ad . Man skal ikke gifte sig for tidlig . Ægteskabet er en rustning , den værner og tynger . Men det er kun tosserne , der lader sig jærnklæder skære , inden de er fuldvoksne . 

så vil brynjen snart blive en torturmaskine , der forkrøbler dem . De sidder som bag et fængselsgitter og ser ungdommen sværme frit og rørig udenfor ; kan de forstå , hvor det piner og nager dem i deres skruestik ? Han var en fornuftig mand . « 
» Gud véd «  , sagde Keld mut . 
» Jo han var , tro de mig «  , sagde jeg med overbevisning .  » Det er skam ingen spøg at gifte sig . Der kræves både alder og erfaring for ikke at gribe fejl . De ser da også , at deres fader stod sig ved at vente ; han gjorde jo et fortræffeligt valg . Men den , som hæsblæsende smeder sig til det første nogenlunde glatte ansigt , han ser , — tøv lidt og læg så mærke til hans ansigt ; de kan tro , det er langt . De ægteskaber ender gerne som hund og kat . Marry in haste and repent at leisure , siger englænderne . Og var der endda en virkelig forelskelse med i spillet , men det er mest ren vigtighed , ligesom når konfirmanderne ryger cigar . Allerhøjst leger de kærlighed . Men kærlighed er en smertelig alvor . Hvor véd de , hvad kærlighed er ? « 
Han svarede ikke , men så’ ganske trøstig ud . 
Jeg rettede  .mig i sædet :  » Det er sikkert også det dummeste , en mand kan gøre , at gifte sig med én , der er ældre . Jeg har haft lejlighed 

til at se adskilligt af den slags ; de kan være vis på , det er ikke hyggeligt . « 
Han stirrede hårdt på mig . 
» Ja , en lille tid kan der være en vis ligevægt mellem dem ; de står åndelig set på samme udviklingstrin , han endnu kun halvt fremme , hun på sit højdepunkt . Men bi et par år , så er han langt forbi hende , og hun har ikke mere sin ungdom til at blænde og bedåre ham . Hendes rose bliver vissen og brun , mens han endnu står med grønne aks . Jeg vil ønske dem , at de aldrig må få den skæbne . Det er fælt nok bare udenfra at være vidne til sådan et samliv . Tænk dem hendes pinsler , når hun mærker sin sol synke —• ja , gik hun endda ind i det mørke , hvor alle katte er grå ; men hun bliver grå og stiv og grim , og det ses ; de andre er sorte og smidige og bløde . Så at føle , hvordan hver dag skiller dem mere og mere , fører hende til de gamle og ham til de unge . Og den frygtelige skinsyge , som er des mere besk , jo klarere hun indser , at hvis han forlod hende , fulgte han kun naturens bud . Nå , hun er måske sløvsindet nok til at kunne lukke sine øjne og drømme , at det forbigangne er nærværende . Men manden , tænk dem hans forfærdelige stilling . Man snakker om folk , der har et skelet i huset . Han har sit og 

behøver ikke at lede om det . For det stikker åbenlyst ud af hans kones ansigt . Tænk dem , der går han i sin friske kraft , bundet til dette rynkede kvindemenneske , hun skal være hans hustru , hun gør fordring på ham og hans kærlighed . Stakkels kone ! hun mærker hans kulde ; for at vinde ham tilbage , bliver hun overdreven øm og netop derved des modbydeligere for ham — disse falmede læber , som spidser sig mod hans , det hæslige smil , der er så vandende sødt , denne lugt af alderdom , de matte grådige øjne . Og han må gøre vold på sig , for at hans væmmelse ikke skal ses . Og hendes sørgelige forsøg på at dække ødelæggelsens vederstyggelighed ved kunst . Han ser det hele så tydelig , mærker , hvordan det lægger et lag af småløgne om hende . Det er alt sammen så ynkeligt og en rædsel — « 
Han sad stum , men hans øjne var talende nok . På én gang så fulde af had og lidelse . Jeg kunne mærke , hvor han vred sig som en orm under en støvlehæl . Det pinte også mig selv . Jeg kunne ikke mere ; jeg kastede den kolde cigar , mumlede og styrtede ind til mig selv . 
Det var råt og plumpt , det véd jeg ; men han trængte til skarp lud , og han måtte have det ind med skeer . 
Bare medicinen hjalp ! Da han gik nede i 

haven noget efter , syntes jeg , han smilede nok så stolt . Men lad ham blot tygge en stund på den pille . Den skal nok virke . Der er da heller ingen tvivl om , at det var til hans eget bedste , jeg talte . 
Ellers er det underligt , så sent han nu kommer op om aftenen . Hvor mon han føjter om ? Jeg vi ! ikke håbe , han holder vagt henne ved gavlen . 
Xv . 
Al den snak om heste og de besøg i stalden var pokker ikke den rene uskyldighed . Han plumpede ud med det i morges . Jo — meningen er , hun skal lære at ride . Alene med ham naturligvis . Tænk , hvor han kan have hende hyggelig for sig selv . Nå , foreløbig skal der skaffes en sadel til hende fra byen ; det er altid et par dage vundet . 
Han var ude at røre den nye hest i dag . Lad gå ; den trænger vel dertil . Men det var næppe bydende nødvendigt at lægge vejen uden om haven , hvor vi andre sad . Hensigten var gennemskuelig nok . Hun skulle se , hvor hjerteknusende han tog sig ud , når han sprængte afsted på sin rosinante . 
Når sådanne folk falder over noget , der ligner en idé , hamrer de på den som en kobbersmed på sin kedel . Nu skal hun med djævelens vold og 

magt bedåres af hans dygtighed som hestebetvinger . Derfor også denne køretur i eftermiddags . Men den gang fik han dog sin snabel forlænget , den brave Keld . Det var næppe efter bestikket , at hun ville have fru porse og mig med . Og han blev åbenbart grusomt skuffet , da hun ikke ville op til ham på bukken , men overlod mig den plads . Hverken han eller jeg var synderlig henrykte ved naboskabet ; vi kan dristig stå til regnskab for de ord , vi talte . 
Før ville jeg have fnyst over , at jeg ikke sad hos hende ; nu var jeg nok så tilfreds med , at han ikke sad der . Man bliver nøjsom . 
Fanden også i det 1 jeg mærker godt , for hver dag der går , skubbes jeg mere og mere af vejen . Han graver og roder under jorden og bag min ryg . Nu og da støder jeg på muldvarpeskudet efter et eller andet lille lumskeri . Han bær sig aldeles ikke snedig ad ; men herregud , verden regeres jo ved et grumme ringe mon af fiffighed . Han kan nusagtens ; jeg er gæst her , men han er hjemme ; han kan lægge omstændighederne til rette for sig ; han tager vinden fra mig , som det nok hedder . 
Det pinagtigste er , at jeg inderst inde koldt og klart véd med mig selv , at denne forelskelse for en stor del er et bedrag . Havde jeg truffet hende 

mellem andre smukke , indtagende og dygtige kvinder , ville hun rimeligvis ikke have ødelagt mig min nattero ; jeg kunne være gået min vej , fri og frels , med lyse minder om et behageligt samliv . Nu er hun den eneste , og så kom han til og æggede mig . Hvis jeg vinder hende , — når så kampens spænding er ovre , når jeg kan sammenligne hende med de andre , så falder der mulig som skæl fra mine øjne , og Grete står flov og flad igen , når jeg vågner op udaf besvimelsen . A snak , det mener du ikke . Det er blot tankerne , der går hjemløse omkring og drømmer uhyggelige drømme . Allenfals er det præk i en lygte . Kan mulig skærpe fortrydelsen bagefter . Nu er jeg døv og lam på forstanden . 
Ellers havde jeg naturligvis også søgt nøjagtige oplysninger om hende og hendes slægt . Nu véd jeg ikke stort mere , end at hendes fader var søofficer . Og den viden synes mig så overmåde trøstelig , den gør mig så usigelig tryg ! Det er dog latterligt ! Hvad er det , jeg klynger mig til ? En traditionel forestilling om den djærve , friske , ædle og dannede søofficer . En ren og skær fantasi måske , en teaterfigur ! Eller det kan gælde om søofficerer i almindelighed , men her spørges om denne enkelte , bestemte søofficer , hendes fader . Så er han tilmed død for adskillige år siden . Og 

i i i 
fordi søofficererne er engle med sabler på , behøver deres døtre ikke at have usynlige vinger . Præsterne er meget hæderlige folk , deres sønner har ikke det bedste lov . 
Denne hemmelige tvivl holder , højt regnet , lidt igen . Og gud véd , om den gør . Hvorfor har Keld ikke vovet at søge en afgørelse ? Vi står begge to på springet . Hvad betænker vi os på ? Sagtens , fordi vi har det som løverne ; hvis vi springer og går glip af byttet , må vi luske af med halen mellem benene . 
Ak , ak ! man får stundum en from længsel efter det andet og bedre liv , hvor der ikke gives eller tages tilægte , og hvor elskoven ikke skal være mere , ej heller suk , ej heller skrig , ej heller pine . Der må være fredeligt . Men jeg gad vidst , hvordan de får has på den evige ferie . 
Xvi . 
Jeg har aldrig været så uhyre begejstret for Shakespeares sonetter som andre siger , de er . Selvfølgelig kan jeg godt se de mange fortræffelige ting i dem , naturstemninger navnlig . Jeg husker et efterårsbillede : de nøgne grene , hvor kun et enkelt gult blad sidder igen i kulden . Og i en anden 

hører man en ligklokke ringe med onde monotone slag , jeg har en fornemmelse , som ser jeg kirken stå mod en tung grå himmel . 
Men han tramper så meget på samme sted , synes jeg , og alle hans sirlige komplimenter er mig noget hårtrukne og anstrengte og stive . Så ærgrer det mig også , at han gør de mange ydmyge dikkedarer for den opblæste adelsdreng , hvem det nu er . 
De sidste sonetter er langt bedre ; der var især én , som slog mig . Da jeg læste den , sagde jeg straks ; se nu er vi på det dybeste hav , og han rækker dog til bunds . Jeg mindes ikke mere , hvordan den begynder . Men det var noget om den ugudelige elskovsdrift , der vågner i os som et vildt dyr og går brølende på rov ; savage , tror jeg der står — ja nu har jeg det ; 
savage , murderous , bloody , full of blame . 
Det er nok stærke ord , men der er noget i dem . 
Er det ikke også som en lygtemand , vi rent vanvittig forfølger , til vi sidder i mosen op over begge øren . Sikkert og vist : intet æsel , man holder en visk hø for mulen , ingen hund , man viser et kødben , løber blindere efter lokkemaden end vi efter denne sæbeboble . 
Before : a joy proposed , behind : a dream ! 
Jeg burde pakke min kuffert og rejse den dag 

i dag ; men de har bundet mig til pælen — pælen i kødet . Og 
none knows well to — hvad hedder det nu ? — undvige , fly ( jeg har glemt ordet ; jeg har dog engang kunnet den sonet på fingrene ) 
the heaven that leads men to ttis helt . 
For det kunne dog muligvis hændes , at man standsede i himlen og ikke endte det andet sted . 
Xvii . 
I dag blev det mig , som tog stik hjem . 
Da posten kom efter middag , gik jeg ude i haven . Der var brev til mig fra Olsen ; han kan som sædvanlig ikke klare sine afdrag , den drønnert . Jeg sad på bænken under træet og holdt brevet i hånden , da hun kom forbi . Rimeligt nok har jeg set noget bitter ud ; for hun spurgte mildt og deltagende : jeg havde da ikke fået onde bud ? Hvor dog den dybe røst kan lyde blødt og kærlig ! Jeg kunne ønske en alvorlig ulykke over mit hoved , bare for at høre hende trøste mig . Mens hun stod der ved min side , drak jeg duften af hende , den var frisk og fin som de vilde- rosers . Jeg gad vidst , om elskov gør lugtesansen skarpere . Nej , 

Eros , den gavtyv driver vel sit gækkespil bade i næser og øjne og hjerter . 
» Jeg sidder og tænker på «  , sagde jeg og foldede brevet sammen ; — jeg sad og tænkte på , at man må være om sig i denne verden og benytte lejligheden —  » jeg sidder og tænker på , hvor et ægteskab dog er farligt og usikkert , når mand og hustru ikke står lige højt i dannelse . «  og jeg så’ bekymret ned på Olsens epistel , som om den var ophav til disse tanker .  » Når forelskelsens sommernatsdrøm er til ende ; når de to skal drage livets læs sammen ad den alfare vej , i det grå dagslys , bliver det snart den rene elendighed . Navnlig for den mest dannede af dem , den , der har den fineste smag , de sårbareste nerver . Og når den anden , den plumpere natur , mærker , hvor han ligefrem flår sin mage , bliver han let ond , fordi han føler sig skyldig ; han finder en hævngærrig nydelse i at stikke og bore og vride brodden om i såret . « 
» Det er frygteligt «  , sagde hun gysende . 
Jeg slog over i en lettere tone :  » Det er ikke sådan , at dannelsen bør være af samme slags . De har vist lagt mærke til , at så går ægtefællernes liv tit som to kedelige parallele linjer . Nej , det er netop bedst , om linierne buer sig hver sin vej ; men de skal bare være symmetriske . Derved bliver 

forholdet stadig frisk . Den ene lærer af den anden , de udfylder hinanden , danner i forening et afrundet hele , et fuldstændigt menneske . Det kan være de udviklede følelser , der vies til den øvede tænkning . En gentagelse af den samme tone er ikke morsom ; men mellem to forskellige kan der være en sikker og smuk harmoni . Ja undskyld , nu vover jeg mig ind på deres enemærker , hvor jeg er fremmed . « 
Hun havde sat sig hos mig på bænken . Da jeg var færdig , nikkede hun tankefuld . — 
om aftenen blæste det dygtig , så vi holdt os inden døre . Det var hyggeligt at sidde ved lampen , mens vinden suste og sled i de svingende blade . Jeg følte et behageligt velvære ; vi bymennesker er nu engang mere hjemme mellem fire vægge end under den brede himmel . Men en stue får først sit rette trylleri , når vejret bliver barsk . Jeg var i mit elskværdigste hjørne og læste Winthers Annette for damerne . De var nok så henrykte . Nå , jeg tør uden at prale sige , at jeg er ikke helt ueffen til den slags arbejde . Siden snakkede vi om digtet , men efterhånden listede jeg over til det samme æmne , vi havde drøftet på bænken under træet . Af hjertets overflødighed taler munden . Og der vandt jeg så min stolte sejr . Ja , i grunden var det den reneste ubetydelighed ; men på vor snævre 

scene gælder småbegivenheder ligeså meget som verdensslag . 
» Et ægteskab «  , prækede jeg ,  » der ikke bygger på jævnbyrdig ånd og dannelse , det forsumper i bedste fald . Det går som en klog mand har sagt : sejladsen ender i vindstille under linjen ; vand og levnedsmidler slipper op eller mister deres smag — « 
» Pyh ! «  hørte jeg mester Keld blæse . 
» De har det nok med varme «  , bemærkede jeg blidt . 
» A , jeg bliver prikket med nåle , når jeg hører på dem . Så har den sagt dit , og så har den sagt dat . De er altid propfuld af andre menneskers ord . Jeg bliver væmmelig derved . Jeg holder mere af , man snakker for sig selv uden at maje sig ud med lånte fjer . Det er ligeså hæsligt som at gå med døde menneskers hår eller med en forloren tand . Og så får man tit den mistanke , at det ville knibe , om de skulle gøre rigtighed for , hvem der har lavet al den visdom ! « 
Det var åbenbart , at han af et godt hjerte stak mig en knyt næve på næsen . Tonen var utvetydig studs . Og han ville sikkert have været høfligere , om han havde sagt tænder i stedet for tand . Det stød faldt lovlig klods på . 
Angrebet kom uventet for os alle . Fru porse 

tog sine briller af og så’ højst betuttet på sin pode . Frøkenen sprang op og vinkede heftig afværgende til ham , målløs af overraskelse eller vrede . Jeg holdt mig gudskelov ganske kold og klar . 
Efter en lille lummer pavse sagde jeg fuldstændig rolig , og ikke uden velvilje : 
» Jeg kan egentlig godt sætte mig ind i deres stemning og finde den berettiget . Det er blevet en vane hos mig ; jeg indrømmer , den kan undertiden være mindre behagelig for andre . Mellem bogdyrkere , ser de , har disse citater en vis ynde , man glæder sig over dem som ved at møde gamle venner . Men for de uindviede bliver det noget irriterende frimureri . 
Ellers synes jeg nok , de tager den sag temmelig hårdhændet . De lånte fjer — ja undskyld  ! det billede er så aflægs , at jeg vil lade det ligge . De døde hår passer med deres tilladelse ikke . Sig heller , at jeg poder en fremmed gren ind i min egen stamme . Der vokser den fast og bliver en levende del af træet . De ord , vi husker af vor læsning , er væsenlig dem , der siger klart , hvad vi selv dunkelt tænker . Eller måske de netop falder sammen med , hvad vi selv forud har ment og sagt . Det er i og for sig intet tyveri , om vi bruger dem som vore egne . Jeg synes nu blot , 

det er ærligere at sige til , når vi har set dein hos andre . 
De kan såmænd have ret i , at man ofte vil have ondt ved at angive kilden til sine citater . Men derfor behøver de ikke at være samlede op på en mødding . Man kan redelig have slidt sig dem til i de værker , hvor de hører hjemme . Når man mellem år og dag læser måske hundrede bøger , hvor tror de så , man kan huske stedet for hvert enkelt ord , man sanker ind til sin kube . Hvis man kun læser en enkelt bog i ny og næ , er det ganske vist nemmere . 
Nå , de bruger sikkert daglig mange fortræffelige ordsprog og gør dem næppe nogen samvittighed af , at de ikke véd , hvem der har lavet dem . Vi andre har blot en adskillig større ordsprogsskat . 
Forresten véd jeg godt , hvem der har sagt de uskyldige ord , de tog mig så ilde op . Det er en ikke ukendt franskmand , som hedder la rochefoucauld . «  — 
jeg må iøvrigt tilstå , at dengang jeg brugte dem , havde jeg skam glemt , hvor de stammede fra . De er da heller ikke så uhyre kostbare . Men nu , da jeg samlede mig til forsvar , blev støvet gnedet af min erindring ; jeg kunne se stedet oppe til højre 

på en side , jeg har haft det på lignende måde ved eksamen . 
Hr . Keld havde ikke yderligere at bemærke . Han sad og mumlede noget mellem tænderne , måske en undskyldning . 
Hun sendte mig derimod et langt og varmt blik . Da fyren lidt efter trak sig  . slagen ud af ilden , spurgte hun af sig selv , om hun ikke skulle spille nogle af mine yndlingsstykker . Og mens vi bladede i noderne , takkede hun mig sagte , fordi jeg ikke havde ladet mig rive hen af Kelds uhøflighed . Jeg svarede , at hun behøvede slet ikke at takke ; og det behøvede hun heller ikke ; hun var ikke hans værge . Jeg undskyldte ham forresten . Det kunne jeg have sparet mig . Ædelmodighed er en grumme god ting ; men det var bedre at lade noget af brodden sidde igen ; hun skulle ikke tro , at han aldeles ikke havde forløbet sig . — 
løvrigt en rigtig god dag . Jeg har fået medbør på ny . Nu gælder det om at sejle , mens vinden varer . Noget må der gøres . Nu stunder jeg mod havet , og der skal ikke blive vindstille . 
Hallo ! det var forresten en idé . 

Xviii . 
Ser man nogle år tilbage , får øje på sig selv , som man dengang var , læser , hvad man dengang skrev , kan man forbavses over , hvor man dog har været en pokkers flink fyr . Betragter man en nærliggende fortid , korser man sig over , hvad man er for en idiot . 
Det duer ikke at være spåmand . Selv om sandsagnet slår til , krænges det om tvært mod vore ønsker . Jeg profeterede rigtig i går ; nu behøver jeg ikke at tvivle om djævelens tvetydighed . 
Lad mig ganske sindig drive hele hurlumhejen i det mindste en pens længde fra mig . Det klarer . 
Blot jeg kunne sidde rolig . Men jeg synes hele tiden , en eller anden tager mig bag i bukserne for at løfte mig op og hælde mig ud over bordet . Eller som stolen sad på hug og pludselig blev tilsinds at strække sine ben . 
Nede ved fiskerhytten i nærheden af badehuset plejer der at ligge en lille hvid båd , en rigtig pæn lille båd . Den var der også i morges . Jeg ville være forsigtig og så’ udtrykkelig efter , da jeg gik fra badet . Jeg betænkte overhovedet sagen med største grundighed og omtalte den ikke til et menneske . Først efter middag , mens Keld så’ til 

folkene og vi var ene i haven , spurgte jeg , om hun ikke kunne have lyst til en rotur . Jo , det var ypperligt , fandt hun , og vi drog straks afsted . Lidt udenfor haven kom hun i tanker om , at hun vist måtte have et sjal med . Jeg tilbød at hente det ; men hun var allerede i fuldt løb , og vips kom hun susende igen . 
Vinden blæste os i ansigtet , og det støvede en del ; hun måtte holde i sin hatteskygge . Alle pilene bøjede grenene mod landet og vendte det hvide ud . En gang kom der et kraftigt vindstød , så kjolen svøbte sig tæt om hendes ben og flagrede bagud ; hun standsede lidt uvis : om jeg ikke troede , vejret var lovlig hårdt . Men jeg havde også overlagt den side af sagen . Stille vejr var sikkert bedst ; men vi plaskede jo husvant til søs . Det skulle jeg sagtens klare ; jeg havde været i en roforening en hel sommer . Desuden ville vi naturligvis holde os i sundet , og under skrænterne ovre ved øen var der godt læ . 
Og jeg førte hende ned til fiskerhytten , hemmelig hoverende som en tyv , der har snuppet en diamant . 
Ak ! der dumpede hele min knejsende luftbygning ! Den lille hvide båd var væk . Jeg véd aldrig , man føler sig så forbitrende magtesløs , som 

når man står ved stranden og savner fartøj . Bølgerne rakte tunge ad mig . Der lå nok fiskerens anden båd , men det var en stor plump tingest , uappetitlig at se på , tjæret , med snavs og fiskeskæl og to master og lange klodsede årer . Jeg stampede af ærgrelse i broen , så sprinkelværket rystede .  » Det var kedeligt «  , sagde hun ,  » men lad os tage den store . «  ja tak ! det var ikke hende , som skulle ro . Jeg var imidlertid opsat på at få hende ud , ene for mig selv , så jeg indvendte kun meget spagfærdig :  » Jamen , den båd kan jeg da ikke byde dem ; de snavser deres kjole til . «  men hun slog leende ned ad sig : den tåler det nok ! og hoppede lystig ned i det grimme trug . 
Jeg kastede endnu et fortrydeligt blik på de to læssetrær af årer og løste fangelinen med spidsen af mine fingre . 
» Hov ! hvad er det ? Vil de ud at sejle ? «  lød det hastig bagved . Jeg rettede mig og snurrede rundt , som jeg blev bidt . Der stod gud-hjælpemig Keld . Egenlig var jeg ikke så forbavset endda . Fra det øjeblik jeg så’ den lille båd var væk , ventede jeg kun alskens uheld og modgang . Desuden havde jeg hørt ham , før jeg så’ ham ; og jeg tror ikke , øret overraskes så let og så stærkt som øjet . 

» Ud at sejle ? «  gentog jeg meget koldsindig .  » Nej , vi vil bare ud at ro . « 
» Hum , ja , så bliver det vist bedst , jeg går med og hjælper dem «  , sagde han .  » Den båd er ikke så lige at rende med . Ja , de har vel spurgt om lov til at låne den ? « 
Det havde ingen af os tænkt på . Så han ind til fiskeren . Imens krøb jeg ned og satte mig ved siden af hende agterude . Ville han endelig ro , skulle han sågu få den fornøjelse alene . Jeg var ædderspændt . Dog ikke nær , som hvis han var kommet , ligesom vi skulle have været ud med den lille båd . 
Han tyggede noget bittert i munden , da han så’ , jeg havde sat mig til borgeleje på agtertoften . Men han tog begge årer uden at gøre kvalm . Jeg gned mig sagte inden i hænderne : der slap vi for nogle fæle vabler ! 
Under det høje land på øen blev der læ , som jeg havde forudset . Helt roligt var der dog ikke . Strømmen satte rask ned ad sundet og lavede små malstrømme . Vandet bølgede noget : ikke sådan , at vinden drev søerne for egen regning ; jeg tror snarere , strømmen havde sladret til sundet om de store havbølger , så det lille vand fik uro i kroppen . Engang imellem jog der lunefulde kast ud fra land , 

så hist , så her , brede sorte bånd af små iltre krusninger . Jeg kom til at tænke på eventyret om konen i muddergrøften : der er havet vist også sådan ængstende stille uroligt . 
Hun havde siddet og stirret alvorlig ned i dybet . På engang lo hun og sagde :  » Da jeg var en lille pige , fik jeg skænd , når jeg pjaskede med armene i vandet . Nu vil jeg tage mig selv forlov . «  hun smøgede sit ene ærme op og stak armen udenfor . Jeg bredte mit lommetørklæde på bundbrædderne og knælede ned ved siden af hende for at tynge båden over , så hun bedre kunne nåe . 
» Søen gør os letsindige , tror jeg , «  sagde hun .  » Inde på land farer den ædderkop , der kaldes skik og sædvane og binder os med en mængde små fine tråde . Hver gang båden gynger og vandet løfter mig lidt , er det som en af dem brister . «  hun nynnede en stump vise .  » Ved de «  , hviskedee hun ,  » jeg får sådan en syndig lyst til at stænke vand på Keld , det skind . « 
Hendes arm tumlede sig som en lysende , trind vandslange . 
» Kan de tænke dem ham «  , vedblev hun ,  » hvis jeg nu gik hen og pludselig lagde s^dan en våd arm om hans hals ? « 
» Hvorfor gå så langt ? «  spurgte jeg blot . 

hun vendte sit ansigt mod mig . Et par egenrådige lokker hang ned og skyggede hendes kind ; hun var lidt hed af at sidde bøjet ; under de sænkede øjenlåg spillede en sær dunkel glans . 
Jeg tog øjnene til mig , men fortrød det straks . 
» Se strømhvirvlerne , hvor de vælder op , sorte og kogiende «  , sagde jeg .  » De véd nok sagnene om de bedårende havfruer . Jeg syntes engang , at man snarest måtte blive bange for de damer og løbe sin vej . Nu forstår jeg det . Jo , angsten var der ; men de lokkede med nynnende røster , vakte en sugende længsel , et blindt og stramt mod . Sådan gør søen . Jeg véd kun én ting , der drager farligere og sødere , «  hviskedee jeg hastig ,  » det er deres dejlige dybe øjne . « 
Jeg kunne gerne have taget hendes røde smilende mund med . Var der spot i det smil eller bud om et kys ? 
Hun havde lagt armen på rælingen og tørrede den . 
Der for et ryk gennem mig ; min vilje var pludselig spændt , stiv som stål , hensynsløs . Jeg flyttede mig lidt nærmere , lagde den ene hånd om hendes , min dirrede næsten ikke ; jeg ville hviske : Margot ! 
Men plump ! bump ! Keld tog pludselig årerne 

ind . Han kunne ikke ro , når vi sådan lå ud over kanten . Nu ville han sætte det ene sejl . 
Jeg tror ikke , han havde hørt eller set noget . Han var vist bare ked af at trække på de årer . Men nedrig ubelejligt var det . 
Da sejlet var løsnet , sprang han agterud og tog roret . Jeg var kommen op og sad hos hende på toften foran ham . 
Vi var dengang omtrent ved enden af øen . Inde fra bredden strøg en hel vifte af sorte ilinger ud . Keld sad og rumsterede og raslede med roret , men styrede ikke bedre , end at båden løb ud og ind , helt op i vinden , så sejlet slog og flaprede . 
Nu var jeg rasende arrig : jeg kunne ikke dy mig for at sige ganske højt til Margot , at hr . Keld var en ganske flink kusk på landjorden ; men en båd havde han nok ikke lært at styre . 
» Det kan jo komme an på en prøve ! «  råbte han og fløj op . Jeg troede , han ville have dunket mig hatten ned over ørene . Men han rev blot den anden smakke løs . Den foldede sig smældende ud , og det grimme gule sejl daskede mig i ansigtet . Han ordnede tove og trak i dem og gjorde fast . 
» Vil de så sætte dem hen på den næste tofte ! «  sagde han . Det var til mig . Han ligefrem kommanderede . Men jeg flyttede mig . 

nu begyndte vinden at komme frit og kraftig ind over den lave odde på øen . Båden lagde sig på siden og tog fart , stævnen kastede skum og stænk ud fra sig . Det gik nok så behagelig , og efter at jeg havde drillet Keld , gjorde han sig åbenbart umage med at styre rigtig . Helt tryg var jeg : dog ikke ved ham . 
Mens vi drev i sundet , lagde der sig noget dyssende , blødt lammende over os . Den raske fart gjorde os vågne . Hun fik pludselig en levende interesse for sejlads og gav sig til at spørge ham ud . 
Da vi blev klar af næsset , lod søgangen sig mærke ; vi gyngede noget ; men jeg havde egentlig ventet større bølger ; her satte jo hele den brede sø ind mod kysten . Ude over vandet så’ det heller ikke rigtig indbydende ud . Solen var blegnet og havet grånede , men et stykke ude strakte bølgerne sig som en kogende hvid kam . Det var revet , fortalte han hende , en sandryg , der løb ud fra odden . 
Vi var komne langt hen , og sejladsen havde tabt sin friske nyhed , syntes jeg . Det var bedst at vende om , mens legen var god . Desuden kunne bølgerne uden skade være lidt mindre . 
» Skal vi så se at komme hjem ? «  , foreslog jeg . . 

han tøvede en lille stund , som han ville høre hendes mening . Men hun tav . 
» Nej , nu begynder vi først rigtig «  , råbte han .  » Vår hatten der ! « 
Jeg fik ingen tid til gensvar , jeg måtte dukke hovedet under sejlet , som han tog over . Men så vendte han dog båden : hvad betød det da , at vi nu først skulle begynde ? 
Ja vist vendte han , men stævnen pegede nu mod det åbne hav . 
Jeg rynkede brynet ; den unge mand var mig lidt for grøn til at spille herre og mester . 
» Ja , de er da ikke bange ? «  spurgte han drilsk . 
Jeg trak naturligvis på skuldrene . Men jeg ønskede nok , det var aften og alt vel ovre . Han ville åbenbart vise sig , kommandøren . Nu går jeg gerne langt udenom folk med den art vanvid . Men her sad den gale ved roret . Og han styrede båden mod det hvide rev . 
Jeg var forberedt på , at vi om en føje stund ville vende benene i vejret alle i hob . Men jeg sad ganske rolig og mælede ikke et kny . 
Hun skottede lidt betænkelig til mig , da vi var ved at nærme os brændingen . Jeg lod imidlertid fuldstændig ubekymret . 
» Her går en meget god rende tværs gennem 

revet «  , forklarede Keld rolig . Den var iøvrigt synlig nok , en bred dunkel vej mellem de hvide vande , der hvæsede og brød og tumlede og skummede og viste tænder og bed i den lyse sandbund på begge sider . 
Det lod et øjeblik helt stille , da vi havde al den larm bag os . Derude kom bølgerne nok løbende med hvidt i kammen og sydende skum efter brådet ; men de var langstrakte og regelmæssige mod det urolige oprør på revet . 
En stund fandt jeg overgangen behagelig ; der var noget kilrende i at løftes på den høje sø . Men havet er lumsk . Efterhånden svandt enhver fornemmelse af velvære . Bedst som jeg sad og grundede på , om jeg ikke skulle se at få tændt en cigar , blev jeg grebet af væmmelse ved tobak . Jeg fik vand i munden , det kriblede og hulede så ækelt inde i mig . Jeg blev på ingen måde søsyg , bare så usigelig ilde til mode . Turen var da heller ikke ufarlig , båden kunne måske godt bære sine sejl , men den vippede som en nøddeskal i de svælgende bølger . Ikke at jeg var angst , ingenlunde , snarere ligeglad , men modløs , uden spænstighed , sønder-knuget . 
Jeg véd ikke , om hun var glad ved det . Engang der kom en truende stor bølge skridende ned 

mod os med sine listende fødder og sin larmende tunge , sagde  hun hastig til mig som for at søge hjælp . Men jeg ævnede kun at svare med et håbløst blik . Bølgen dukkede forresten meget skikkelig nedenunder båden . Der vaskede blot et par stænk ind over stævnen . Undertiden kan derimod en sø , som lader yderst godmodig , vælte en bøttefuld vand indenfor . 
Jeg følte en sløv trang til at sidde som i varetægt ovre hos hende ; men så snart jeg rørte på mig , blev der øjeblikkelig nedlagt forbud : han kunne ikke have mig siddende der ; og jeg måtte helst gå forud , så sejlede vi bedre ; og jeg skulle værsgo sidde stille . 
Jeg adlød uden at mukke ; en smule forkommen trods murrede nok i mig ; men ombord bør man lystre . 
Det var aldeles ingen forandring til det bedre ; jeg blev gynget langt værre end før ; når båden løftedes , blev mit hoved tåget , når den sank , kunne jeg snappe efter luft . Det hele var så trøstesløst og vederstyggeligt ; den ækle bad , fiskestanken , det hårde gnavende sæde , vanddråberne , der løb hen under det snavsede sejl og dryppede ned , og udenfor den grå gabende sø . Man bliver så umådelig træt af at se disse evindelige , uendelige , ensformige 

bølgerækker , af at høre båden ustandselig hakke ned i den ene sø efter den anden . Man kan ligeså gerne more sig med at se en mand kløve brænde . Når båden nu og da gav et prust som den nyste , var det ligefrem opmuntrende . 
Jeg sad sammenkrøben og sugede på min stok og så’ mest ind mod øen . Det var en barsk kyst , nøgne gullige skrænter , men hvor jeg ville have følt mig lykkelig , om jeg kunne gået derinde . Undertiden skævede jeg hen til dem i agterenden . 
Han nød kendelig sejladsen , ikke på skrømt . Han smilede strålende sorgløs ; engang fløjtede han endogså , hvilket nok aldeles ikke er sømandsmæssigt . Han havde lagt sin hat ; vinden løb i hans lyse hår ; han sad rødkindet med blanke øjne og bredte sig i højsædet , som han var en ung gud , der legede med sø og blæst . 
Han kunne sagtens være modig . Det , der skræmmede en anden som et voveligt eventyr , syntes vel rent dagligdags for en , som var søvant . Faren er jo tit kun ukyndighedens drømmevæv . Han sad muligvis ligeså tryg her som i sin agestol og kunne se andre over hovedet for en billig penge . 
Hun havde vendt sig mod ham , jeg kunne ikke få hendes ansigt eller øjne fat , hun så’ slet ikke til siden . 

vi var næsten nåede ud for den anden ende af øen , da båden kom til at krænge så stærkt , at der pjaskede en strøm vand ind i læ . Jeg kastede mig ganske ubevidst op mod luvart . 
» Sid stille derhenne ! «  råbte han hårdt . Han var idethele bleven svært bydende , den unge herre . Overfor mig da . Det var i en ganske anden tone , han sagde til hende , at hun ikke skulle være ræd . 
Hun svarede ham højt og klart : 
» Jeg er ikke bange , når jeg er hos dig , Keld . « 
Jeg undredes nok en kende over , at hun duttede ham , men lagde ingen videre vægt derpå . Det var vel gammel vane , der uforvarende levede op igen , måske netop på grund af frygt . Keld måtte derimod have fundet en dybere mening deri : 
» Margrete ! «  råbte han , så det sang gennem blæsten . 
Og da jeg vender mig , står de to oprejst overfor hinanden i den gyngende båd ; og pludselig ser jeg , han slår begge sine arme om hende . 
Jeg blev så overrasket , eller jeg tænkte så trægt ( jeg havde egentlig mine tanker helt udenfor mig ) nok er det : straks troede jeg , han bare ville støtte hende . Men han blev ved at holde hende fast , knugede hende , kyssede hende , lo og stammede meningsløse ord . Mærkeligt , de ikke ding 

lede overbord . Så indså jeg omsider med besvær , hvad der var sket , og at det vedkom mig . 
Men jeg fik ikke stunder til at tænke derover . 
Han lod ror være ror ; båden løb i vinden , sejlene begyndte at smække , der vippede en sø ind over stævnen og hældte en hel spand vand i mine bukser . 
Jeg sprang op , stivede mig af ved masten og skreg af fuld hals : 
» Pas dog roret , menneske da ! « 
Hun snoede sig rundt i hans arme og sendte mig et eneste blik . Det rummede hverken blu eller undseelse , men tydelig hån , en ganske åbenbar foragt . Jeg skulle naturligvis som forsmået elsker have takket gud og været glad til , om båden kunne gå til bunds med os alle tre . Så elendig jeg var , kunne jeg ikke bare mig for at smile en lille smule . 
» Og nu skal vi hjem til moder ! «  råbte han og fik travlt med ror og skøder . Sejlene blev firede ud og båden vendt for vejret . Man skulle tro , den var ligeså ivrig som han for at bringe det glade budskab hjem . Huhej ! hvor den susede gennem vandet , fra den ene sø på næsen over i den anden , videre frem , rokkede fra højre til venstre , sprang op , dumpede , løb om kap med alle 

de tossede bølger . Det var til at blive ør af . Jeg klamrede mig til toften med begge hænder . Kun en enkelt gang så’ jeg tilbage ; hun sad nede i bunden foran ham , han bøjede sig hen over hende med den ene arm om hendes skulder . Hvordan han bar sig ad med at styre , aner jeg ikke ; det gik vel som i søvne . Begge var de barhovede ; hendes mørke hår fløj i blæsten . 
Den meste tid vendte jeg dem ryggen . De hviskedee sammen , kunne ligeså gerne have snakket højt ; jeg gav ingen agt derpå . Sad blot sløv og sørgmodig , døvet af farten og havbruset , så’ kun , hvor vandet skummede ud fra begge sider som en tyk kruset snurbart . 
Omsider nåede vi ind . Jeg drev efter dem op ad vejen , slunken som en våd hund . Jeg var slet ikke harmfuld , følte mig blot så inderlig ydmyget , kunne ikke andet end indrømme , at mit nederlag var fortjent . Det slog mig , hvor godt de passede til hinanden , de to smukke store menneskebørn , der dansede arm i arm foran mig . Jeg måtte spørge mig selv , om ikke Kelds smerte ville have været anderledes dyb og brændende , hvis han nu var i mit sted og jeg i hans . Jeg fik sådan en ringeagt for mig selv og mine egne slappe og klamme følelser . Ungdommens friske lidenskab . 

hvor er den ikke langt mere værd end vore valne fornemmelser , som gustnes af erfaring , slides , stykkes ud , nuanceres og svækkes . Lad så være , det hele er en drøm , og skuffelsen følger . Lykkens korte ødsle fylde vejer mere end vor sparsommelige lunkenhed . De lever i lidenskabens solbrand , som vi knap mindes . Vi nøjes med det kolde måneskær , opvarmede , andenhånds følelser . Stympere . 
Og dog , det kunne dog være du valgte fejl , dronning Margot fra det våde hav ! 
Det lyner derude over vandet . For mig må det lyne ad helvede til ! 
Xix . 
Først usigeligt besvær med at falde i søvn , fordi sengen leger himmelspræt med mig . 
Dernæst at vågne og bande dagens lys og bide rasende i sin pude . 
Så at skulle færdes mellem overstrømmende lykkelige mennesker og smile som en pisket spartaner . 
Hvor man kan synke dybt ! Jeg greb mig i et fejt sindssygt håb om , at der pludselig skulle hændes et jærtegn , som ugenkaldelig skilte dem ad . 
Og alle de plastre , man smør’ til sin sårede forfængelighed . 

og den jagende tummel af døde muligheder : hvis jeg havde biet én dag til eller prøvet én dag før — hvis hun ikke var vendt om efter det sjal —• hvis fiskeren ikke var roet over sundet med den lille båd — visvas ! 
Jeg kunne ikke dy mig ; jeg måtte ned til stranden for at se , om den hvide jolle var på sin plads i dag . Naturligvis var den der , både før og efter middag . 
Jeg skar tænder og kunne have sparket den . 
Nå blæse — det er da ingen herregård , om jeg ikke får hende . Nej , men for hende er det mulig en herregård at få ham ! 
Fy , fy kære ! Den dame har du jo selv næret ømme følelser for . Gør hende da ikke hæslig . Agt din egen smag . 
Nej , nu da længslen i hende er bleven så at sige fortættet fra luft til væde , kan hun jo knap sidde rolig af elskov til sit store mandfolk . Der er ingen bagtanke ; det er ikke med hovedet , hun har valgt . 
Jeg kunne sige noget grumme ubehageligt om kvinderne over en bank ; men jeg gør det ikke af hensyn til de hæderlige undtagelser . Desuden ligger det så nær at stikke mig ræven og rønnebærrene ud . — 

Xx . 
Klar besked gør altid godt . Jeg tænker , at en dag bedst som hr . Damokles sad og spiste duesteg , dumpede det berømte sværd og tog livet af ham . Jeg er sikker på , han døde med et lyst smil . Ikke fordi det smagte ham behagelig at blive skåret i halsen med koldt jærn , tværtimod . Ikke heller fordi duen smagte ham ilde , tværtimod . Han ville hurtig vænne sig til det sværd og spise og drikke og leve , som det var lænket med kæder til himlen . Men kun udvortes set . For i hjærnens baggrund ville tvivlen gnave som en fil , bore som en muldvarp , fare frem og tilbage som en væverskyttel : kommer det nu ? kommer det ikke ? Hvilken lettelse og hvile , når afgørelsens time slog ! Det gør for så vidt mindre , om- afgørelsen går én imod . Et bredt nej er mere beroligende end springfyre som : måske , vent lidt , prøv igen , se i morgen , under visse forudsætninger , kan hændes ! Når muligheden dør , går attråen med i graven . Intet voksent mandfolk har skudt sig , fordi han ikke kunne få månen . 
Der gror hurtig hud over hjertesår . Somme mennesker kan ikke lade være at pille den istykker . Det gør ondt . Men hvorfor er de så dumme ? Når man har fået klar besked , bør man også give 

sig selv klar besked , ikke hænge over mulighedernes lig som den norske konge over sin døde kæreste . 
Jeg var gudskelov sindig nok til straks med anstand at kunne forlade scenen . Nu sidder jeg som tilskuer i ro og mag og har min morskab af dem , ynker dem også lidt . 
De store stærke følelser , ak ! hvor længe varer de ? Fra høns flyver ned til høns flyver op . Igår sang lykken brusende gennem dem ; i dag taler de om den . Det vil sige , at de er komne fra den høje søgang ind på det jævne land , hvor de vender sig og ser tilbage ud over havet . Eventyrets øjeblik er til ende , det borgerlige livs år begynder . 
Det er ganske pudsigt at se , hvor Keld allerede er bleven myndig overfor hende ; han byder , og hun bøjer sig villig . Naturligvis mærkes det kun som en anelse , ikke i ord . Deres tale . er fuldstændig efter skriften :  » hvor du går hen , der vil jeg gå hen , og hvor du bliver om natten , der vil jeg blive om natten ( det siger de dog ikke højt ) , og intet uden døden skal skille mellem mig og dig . «  men der kendes en svag luftning , som løfter et blad hist og et blad her ; den lærer mig , hvordan vinden vil blæse . Jeg kan på forhånd tegne linjerne i deres samliv . 
Mod mig er de lutter venlighed og solskin . 

man skulle tro , deres unge lykke helt havde slettet mindet om de dage , der gik forud . Eller måske mener de , mit forslåede hjerte har godt af at lægges i bomuld . Rimeligvis trænger de bare til luft og tager mig til fortrolig ligesom mester Gert tog hueblokken . Sådan er menneskenes egoisme , og livet er tit en komisk ting . 
Hun gik i dag og underholdt mig ustandselig om alle kærestens dyder og fortræffeligheder . 
» Ja «  , sagde jeg endelig nok så alvorlig ,  » vi har jo altid været enige om , at Keld var storartet i alle måder . « 
» Ja , det har vi «  , sagde hun varmt . Jeg er vis på , hun mente det . 
Fru porses åsyn lyser som en huldsalig måne over de to unge . Nyheden overraskede hende for øvrigt ikke . Hun havde ventet det længe , sagde hun ; men det var vel , han endelig kunne åbne sin mund . Mener hun af hensyn til mig ? Jeg tvivler . Hun har sagtens slet ikke betragtet mig som en medbejler , i hvert fald har jeg syntes hende ganske ufarlig . 
1 eftermiddags , mens vi sad ene på bænken under træet , ymtede jeg noget om Kelds unge alder . Havde hun egentlig ikke ønsket , han skulle bie en stund , før han bandt sig ! 

» Nej , hvorfor dog det ? Han kan da herren være lovet både føde kone og barn . De unge karle har bedst af at giftes i tide «  , sagde hun ,  » at de ikke skal blive vidtløftige eller sære . « 
Hun talte nok ud af egen erfaring . 
Jeg tror iøvrigt — og det morer mig — at hun under frk . Margot så ung en kæreste . Det er som en erstatning til kønnet for den ældre mand , hun selv fik . 
Keld og Margot kom ud af havestuen og blev stående sammen deroppe . Hun trykkede sig ind til ham og lagde sit hoved mod hans skulder som hun var træt . 
Fru porse nikkede til dem og råbte muntert : 
» Ser du , Grete ! det endte som jeg sagde : klumpe Dumpe faldt ned af trappen og fik dog prinsessen ! « 
» Ja , moder «  , svarede Keld ,  » men det var , fordi du sendte mig med ud at sejle . « 
» A , du havde jo gu taget hende alligevel , dreng . « 
Mon , fru porse ? — 
dette er historien om den prinsesse , jeg mulig kunne have fået til kone . 



ellepigen . 



i . 
Det begyndte at dæmre hen over landet ; luften ligesom fyldtes af små , dalende mørkekorn , og ude i græsmarkerne blev det grønne dunkelt . Rugaxene , der mens dagvinden løb over dem , havde svinget med stråene og hvisket og tisket , stod nu stille og bøjede hovederne under duggen . Hvor der voksede en pil , sås dens smalle blade sort og skarpt mod den skære himmel , og der lagde sig skygge over alle veje . 
Der gik en ung mand op ad stien mod skoven . Han vandrede ganske langsomt frem , men mere som det ikke hastede , end som han var træt af at gå . Han syntes da også nok at kunne holde en dagsvandring ud . Hans ansigt var sundt i farve , og kinderne rødmede over det mørke krusede skæg . Han var ikke høj , men bred over skuldrene , armene var hærdede og runde , og han trådte fast på foden . Han hørte næppe hjemme her , for hans blik strejfede 

hen over landets bøjninger og lavninger med en fremmed mands nysgerrige glæde , og han drog vejret dybt , som én , der ikke er vant til de åbne markers friske sommerluft . Han var så optaget af at se sig om og lytte , at han stundom var ved at snuble over de store søsten , der var lagt til vejfyld . Han kunne da rynke sine bryn , men lod sig nøje med at flytte stenen bort med foden . 
Hans øje fæstede sig omsider ved skoven , hvor bøgene stod spredt yderst ude og det synkende solbål lyste rødt mellem stammerne . Det var nok sikrest , han skyndte sig en smule , før natten faldt på ; skoven var ikke lille , og han havde endda et godt stykke vej , inden han nåede byen , hvor han havde ladet sit tøj ligge . Der var ingen , som ventede ham , ganske vist , og han kunne vel sagtens få dem banket op i gæstgivergården , men det var dog ikke værd at bringe forstyrrelse , og det var bedst at få sovet ordenlig ud , at han kunne komme videre næste dag . 
Han gik til og var snart ved skoven . Vejen drog sig en stund langs træerne , men der voksede høje hasler ved siden , så han kunne ikke se ind mellem dem . Han kiggede op ad buskene . Mon der blev mange nødder i år ? Det var ikke til at se dem i denne skumring . Der løb nogle brombær 

ranker . A brombær ! Sådan midt i september at komme ind på en afsides mark , hvor rankerne lå tykt over gærdet . Og så bryde ind , hvor tjørnen var tættest og bladene var vissenbrune i randen , og der lå gammelt ædderkoppespind over dem . Og så rigtig gøre sig til gode med de store , kulsorte bær , — um ! de svulmede og var så liflige og læskende . Men der skulle være blå himmel og bleggylden sol over stubmarkerne . 
Stien drejede pludselig ind i skoven , og han så’ den ligge for sig dyb og dunkel med store utydelige stammer og løvets tætte mørke foroven . Det kom så uventet , at han blev helt sært betagen og standsede på stedet . Der var så tyst , at de stille marker , han nys forlod , nu syntes ham larmende . Det vinkede ham derind , og det skræmmede ham derfra . Han havde som barn været skovvant ; nu var det som hine dages ængstende og fryde-fulde følelser atter blev levende i hans blod . Han stod som én , der er ved at løbe nøgen ud i havet ; han lokkes og længes , men føler sig nær ved at møde det store slugende . 
Der klang en lille , lys latter nær ved . Den perlede frem så sødt som en klar kilde , men det var , som den lød lige bag hans albue , og den kom så pludselig , at der gik en kold gysen nedover 

hans isse . Han vendte sig imidlertid hastig til siden . Der sad et ungt pigebarn på en bænk halvt gemt af en hasselbusk , — en lille én med en spids , rød filthat over håret og et tyndt søgrønt silkeklæde løst om sit legeme . Hun vippede med sine sirlige sko og syntes at more sig frygtelig over ham . Han blev så overrasket ved at se hende der , og hun var så spæd og spillevende , der var sådan et svælg mellem hende og skovens dybe storhed , at han kunne ikke lade være at smile til hende . Men samtidig blev han lidt fortrydelig over , at sådan en backfisch tillod sig at le ham lige op i øjnene . Han kunne jo gerne være hendes lærer . 
» Tør de ikke gå derind ? «  spurgte hun . 
» Tør ? Jovist tør jeg . Men det gik mig bare som Muhamed . « 
» Oho ! De ventede måske , at skoven'skulde løbe forbi dem . « 
» Nej , men det var engang , da Muhamed , efter hvad han sagde , kom ind i den sky , der altid dølger den almægtige — « 
» Nå  ? « 
» Så gik der en gysen gennem ham , da han på sin skulder følte guds kolde hånd . « 
Hun så’ op til ham . 
» Se , se , det var ikke ilde sagt af Muhamed . « 

» A nej , af en muhamedaner at være . « 
» Hør , «  sagde hun lidt efter ,  » har de travlt ? har de ikke lyst til at sidde ned lidt . Så kan vi slå en lille sladder af . Nu har jeg i flere dage ikke talt med et fornuftigt menneske , så jeg må gribe det fat , der tilbyder sig . « 
» Og de har dog haft dem selv at tale med , «  sagde han og smilede lidt spydig . 
» Jeg synes , de bliver uartig , min herre ? « 
» Ih bevares ! Men jeg kender dem jo ikke , min unge dame . « 
» Ja , hvad så ? Her er vi da i den frie skov og kan sætte os ud over den slags hensyn , ikke ? eller går de måske til skovs i kjole og klaphat , figurlig talt ? Nej , lad os bare være mennesker . Hey trix , trim go trix under the greenwood tre ! «  sang hun .  » Kan de se , jeg kan også citere . Véd de , hvem den er af ? Det véd jeg heller ikke . Nå , vil de ? « 
Han morede sig noget over hende , og så havde han da også gået så langt , at det kunne gøre godt at hvile sig et øjeblik . Hun gjorde plads til ham på bænken , og han satte sig ned . 
» Siden vi her er vestenfor selskabelig lov og ret , «  sagde han , da han var kommen til sæde ,  » så 

tør jeg måske uden at være påtrængende spørge , hvad de sidder her for ? « 
» Jeg ? — å , det kan de såmænd gerne få at vide — jeg drømmer . « 
» Så er det vel heller ikke ubeskedent at spørge : om hvad ? « 
» Nej , spørg de bare . Men de må heller gætte . « 
» Ja , det er godt nok , men det er slet ikke så nemt . A quoi rêvent les jeunes filles ? Hvad véd jeg ? Skulle det måske være om en herlig riddersmand , der kan føre dem ud i den vide verden ? « 
» A , den vide verden ! Den vide verden ! Hvad skal man der ? Jeg vil heller føres ind i den dybe skov . « 
Han bøjede sig hen mod hende og smilede overbærende og lidt nysgærrig . Hun var meget lys af lød med smalle dunkelrøde læber og store mørke øjne . Han kunne ikke rigtig tyde deres udtryk , men han havde en fornemmelse , som vældede der noget lysende frem , latter eller længsel eller spot — var hun naiv ? eller havde hun et drag af fordærvelse i sig ? han vidste ikke , hvad han skulle tænke , og det gjorde ham usikker . 
» Nej , det er ikke noget bestemt , jeg sidder og drømmer om , «  sagde hun ,  » det er bare om 

noget underligt og eventyrligt . Når jeg har været en timestid inde , hvor jeg bor , bliver jeg ligefrem drevet herud i skoven . De lever rent dværgeagtig de mennesker , et huleliv i eneste små begivenheder . Og det er alt sammen lige vidunderligt , hvad der så sker hos dem . Det er verdenshistorisk , når en af deres høns lægger et æg ; det er mærkværdigt , når der går et menneske forbi , og det er ligeså mærkværdigt , når der ingen går forbi . Kan de forstå , det bliver lidt trykkende , især når man ikke er fri for at have nerver . « 
» Aha , frøkenen har nerver , «  tænkte han ,  » ja det er jo en fremmelig tid , vi lever i . « 
Hun blev ved :  » Men så er det herligt at komme herud , kan de tro . Her er det så stort og kroget og stille . Er der ikke noget , som hedder længsel mod det fjerne ? Den føler man her . Og når vinden suser i alle de mange blade , det er dog altid en erstatning for musiken , om det da ikke er mere . Kan de huske , der er én , jo , det er øhlenschlåger , som har det om den gamle skov , der blæser gennem hornet . Det er så rigtigt , sådan fjerne , lokkende valdhornstoner , det er skovens musik . Og så får man flyvegriller og zigøjner-lyster . « 
Han holdt ikke af det sidste ord . Det var i 

hvert fald ikke naivt . Han begyndte at tale om , at han vist desværre måtte afbryde den behagelige samtale , men der var en lang vej til byen , og han var ikke kendt med skoven . 
Hun mente , at så lod han nok være at finde stien nu . Men det skulle han bare ikke tage sig nær ; hun skulle gerne vise ham vej . 
Nå , så hun var ikke bange for at gå i skoven så silde ? 
Bange ? Hun kendte alle stierne på sine fingre . Og der kom aldrig et menneske i skoven , efter at solen var gået ned . 
Han havde mest lyst til at sige nej , men han ærgrede sig over hendes sikkerhed ; han var vis på , , hun bare var så kæphøj , fordi hun gik ud fra , at han ville sige nej . Det kunne være morsomt at tage hende på ordet , og så se den mine , hun ville sætte op . Og der var virkelig mørkt derinde i skoven , og der kunne gerne gå sideveje ud fra den store sti . 
» Det er jo rigtignok at vende op og ned på forholdet , «  sagde han spøgende .  » Jeg burde jo være den beskyttende riddersmand , og så er det dem , der vil gelejde mig . Det bliver da nærmest ridderen af den bedrøvelige skikkelse , jeg kommer til at agere . « 

k , det skulle han såmænd ikke tage sig nær . Han kunne bare bilde sig ind , at han fulgte hende . Det kom alt sammen an på , hvordan man selv tog sagerne . Kom så i 
hun stod op og bandt tørklædet om sig og gik afsted . Han fulgte side om side med hende . 
Hun blev ved at pludre løs . Hun havde altid elsket skovene . Men denne var næsten den dejligste , hun endnu havde set . Der var nogle bøgeklynger , hun vidste , og en ung egeskov et sted . Som det tog sig ud både i morgendugg og i middagslys ; men denne vej , de gik ad , var ikke videre morsom . Den var kort og karakterløs . 
Han svarede hende med ja og nej og så , men havde intet begreb om , hvorvidt hans svar kunne passe . Han var i den grad forvirret og forlegen . Det var jo slet ikke et halvvoksent pigebarn , som han bildte sig ind . Hun var nok lille , men fuldt moden . Han så’ det , da hun rejste sig og trak tørklædet om sig , at hun var helt rund om brystet og svaj i livet . Det var ene og alene den tossede røde barnehat , der havde gjort det , og så sad hun og krøb sammen under det grønne tørklæde . Havde han vidst det , ville han dog heller være gået ene . Hvad mon hun tænkte om ham , at han havde behandlet hende som en skolepige ? Det var frygtelig 

flovt . Men det var sært , hun ville gå med ham sådan ; det var dog vel frit . Hvad mon hun var for en  ? Han følte sig ligesom lidt kæntret , ikke helt på ret køl og i rolige vande , der kom en art uro over ham , lidt forargelse over hende og en smule skamfuldhed for hans egen regning . Men også et vist velbehag . Han var pludselig bleven helt varm . 
Hun begyndte at gække ham for hans tavshed . Han var dog vist alligevel ikke helt hyggelig ved at gå i mørke . Men han kunne være ganske rolig ; han var i gode hænder ; han skulle nok komme velbeholden hjem til sin moder . 
Så gav han sig til at tale om løst og fast med en tungefærdighed , der forbavsede ham selv ; han vidste knap hvad han talte om , han var til mode som en lokomotivfører , der står tilbage på stationen og ser sin maskine styrte afsted på egen hånd vildt ud i verden . Han hørte tonen i sin egen røst og mærkede med en vis overraskelse , hvor hensynsfuldt , næsten ydmygt den lød . Men efterhånden arbejdede hans ord og hans tanker sig sammen i en følelse af , at han dog alligevel var den stærke af de to ; der kom en nænsom og beskyttende klang i hans stemme . Han spurgte , om hun ikke var træt , om hun ikke heller ville gå 

tilbage , det smertede ham , da hun var ved at snuble over nogle trærødder , han talte mere dæmpet og sagde hende ikke imod . Og imens ønskede han i sit hjerte , at der måtte hændes noget , så han kunne tage hende i forsvar , at der ville komme én , han kunne slå til jorden , så hun måtte føle sig taknemlig . Sæt , om der henne bag den sorte busk lå en tyv på lur , en plump knægt med revne klæder og grove smudsige næver , hvor han skulle fare over ham og hugge ham ned i vejen ! Han blev hed i tindingerne og knyttede sine hænder . 
Imidlertid mærkede hun også , at han var anderledes end før , og det indvirkede på hende . Hun snakkede ganske vist ligeså livlig som tidligere , men det drillende , der havde været i hendes ord , forsvandt . Og hun gik over på den anden side af vejen . 
Lidt efter lysnede det foran dem , og et vift af vind fik løvet til at ruste . 
» Nu er vi straks ude af skoven «  , sagde hun ,  » så har de blot et par marker at gå over , så er de ude på hovedlandevejen . « 
» Der er stenten , «  viste hun , da de var nåede helt ud , hvor bøgene stod tynde og forblæste i skovkanten . 

» Tak «  , sagde han ,  » får jeg så lov at følge dem tilbage ? Nu kender jeg vejen . « 
Det kom plumpende ud af ham . Han havde ikke tænkt på det før , det vil sige , han havde ikke tænkt på at spørge hende , det havde bare ligget som en halvbevidst fantasi inde i ham . Han forstod ikke rigtig , hvorfor han bød sig til ; han vidste blot , at havde hun været den backfisch , han troede , så ville han ikke have gjort det ; men det gik ikke an at lade en voksen kvinde gå ene gennem skoven . Var det , fordi barndommen havde værn og helligdom i sig selv ? 
» Nej tak «  , svarede hun ,  » jeg er så vant til at gå her om aftenen . « 
De stod lidt og så’ hinanden ind i øjnene . Månen var ved at komme op , og det lysnede dæmpet hen over jorden . Det var nogle underlig store mørke øjne , hun havde . Han sænkede uvilkårlig sine og så’ hendes bryst løfte sig lige foran ham ; han kunne blot have strakt sin hånd ud , så ville den have hvilet over det grønne bølgende silkeklæde . Mens denne tanke løb gennem ham , var han bleven aldeles klar over , at det på ingen måde gik an , at hun gik ene hjem . 
» Det går på ingen mulig måde an , at de går ene , «  sagde han ,  » det vil jeg aldrig kunne forsvare 

for mig selv . Jeg ville altid tro , de var kommen noget til . « 
» Men det bliver for sent for dem . « 
» A , jeg hænger ikke i klokkestrengen . Men da det nu er mig , som følger dem , så tillader de måske , jeg byder dem min arm . « 
Hun så’ lidt til siden , men gjorde ikke videre indvendinger . Og derpå vendte de arm i arm tilbage til den mørke skov . 
Det var nu hans pligt at se til , hun kom godt hjem . Han ville have båret sig ad som en sjover , hvis han var løbet fra hende sådan uden videre . Alligevel nagede det ham , som han bedrev noget ondt . Han følte en mindelse af skyld i sig . Verden var ikke rigtig i led . Han gik nogetnær som Adam med Eva ud af paradiset . 
Hun var heller ikke munter som før ; hun sukkede og sagde intet . 
» Er de træt ? «  spurgte han . 
» Nej , men det kommer nu og da over mig . Hvorfor er man sådan et ynkeligt væsen , at man tripper i gåsegang med alle andre . Lærer udenad en tre-fire remser og bliver så stiv i hjærnen , at man ikke kan hitte på noget selv ! Når jeg ser op mellem disse slanke stammer , mener jeg , at jeg må kunne gøre , hvad det skulle være , og vove hvad 

somhelst . Mit hjerte har før ligget i klemme som en kineserdames fødder ; nu er det frit , synes jeg , her falder alle bånd af det . Men når jeg så ser på den smalle stribe himmel , der lysner så blegt ude gennem skovbrynet , så er det som jeg mærker , hvor forkrøblet jeg alligevel er . Det gør mig så ulykkelig — nej ikke ulykkelig , men utryg og urolig . Jorden brænder under mig ; jeg længes hen i vejret ; jeg får sådan en lyst til at løbe ligefrem og strække armene ud og græde . Hvorfor er man ikke også en fugl ! « 
Han gik og lyttede og nikkede til hendes ord . Det var som de løsnede noget i ham , men det var måske ligeså meget tonen som indholdet , der bevirkede det . Han lod det , hun sagde , løbe ind i øret uden kritik og modstand ; han åbnede sig for hende som en blomst for morgensolen , og lyttede forresten efter , hvor hendes kjole suste , når hun førte foden frem , og hvordan den viftede ham om benet . Og hvor det var blødt og varmt at føle hendes arm i sin . 
» Jeg tænker tit på , «  vedblev hun lidt efter ,  » hvad der egentlig er bedst : at leve lunt i kakkelovnskrogen alle sine dage eller et minuts overvældende lykke og så gråt i gråt for resten . Når jeg er hjemme hos mig selv og det er solskin , så 

er jeg så vis på , at kakkelovnskrogen er det bedste ; men her ude er det anderledes . Kender de ikke også det , at ens meninger bliver helt udhulede , om de er nok så solide , når man er borte fra de steder , hvor man har lært dem . Så er jeg også kommet i tanker om : sæt nu , man lå og skulle dø og tænkte tilbage , hvad ville så alle de mange dages jævne velvære gælde for os ? Ville det ikke være ligesom når man drømmer , at man har hele hånden fuld af guldpenge og vågner og mærker , de blive borte mellem ens fingre , skønt man knuger hånden sammen . Ville det alligevel ikke være meget bedre at kunne mindes et eneste saligt stormende minut , hvor man havde levet helt , fordi man glemte sig selv  ? « 
» Det er dog vist noget paradoksalt , at det rigtige liv skulle bestå i at glemme sig selv . « 
» Hvem véd ? « 
Noget efter sagde hun : 
» Det er sært , som man bliver til mode ved at gå mellem alle disse stille , svimlende træer . Det er ligesom de bliver levende med ansigter , der har været til , længe før menneskene havde huse og bøger , dunkle , grå jættekroppe , der kunne falde over os og knuse os . Ikke ? « 
» Jo , det er overfor det ophøjede i naturen . 

jeg kender det samme fra havet . Når man står i havstokken og søerne hæver sig og bryder ned , den ene efter den anden , dundrende og skummende , og den hvide brænding løber langs kysten , til den bliver borte i saltvandsdisen , — det trykker én i knæ . Det tager vejret fra os . Men så er det også , at man har den glæde ved at være to sammen . Naturens storhed tvinger os tættere mod et andet menneske . Helt ene bliver man til sidst ulykkelig , men selvanden bliver hjerterne mere varme . « 
» Det er måske det , de kalder kommune nau-fragiuin — ? « 
» Dolce . Nej , slet ikke . Det er et rigtig dumt ord . Hvor kan det være en lindring , at ulykken rammer flere ? Tværtimod ; det gør jo netop ulykken større . Hvis man da ikke er rent vederstyggelig egoistisk . Nej men at være to sammen , det forvandler ulykken til lykke . Det er noget helt andet . Alle ens sympatifølelser vokser . Man bliver mere hengiven , mere fortrolig , mere øm . « 
Hun trykkede hans arm ganske svagt . Hans hjerte begyndte pludselig at banke , så han mente , hun kunne høre det . Han vendte sig mod hende og kunne lige skælne hendes blege ansigt og de dunkle øjne , men hendes ånde strømmede ham i møde og duftede sødere end violer . 

» Sådan som vi går her «  , sagde han hastig ,  » er det da ikke trøstende at være to ? Om så skoven var dobbelt så mørk og lang , jeg ville ikke bryde mig om det . Jeg véd bare , det er mig så dejligt at have dem her . Jeg føler mig hævet over død og forgængelighed , vi er en verden for os selv og har evigheden for os . Så fin og varm og duftende de er ! Jeg synes , deres hjerte er som en spæd fugl i min hånd , jeg må vogte den og vare den . Det gør mig så glad og stolt . Bare jeg kunne vise , hvad jeg ville gøre for dem . Jeg ville ønske , de ville tro det . De skulle vide , hvor jeg er taknemmelig , og hvor de er sød . Bryd dem ikke om , at jeg snakker tåbeligheder . Jeg kan ikke lade være . Men jeg mener det alligevel — « 
Indvendig gik han og rystede på hovedet ad sig selv . Han var jo bindegal , at han talte sådan til en fremmed dame , ligesom han var en libertiner . Han ville standse ; men duften af hendes klæder og lyden af hendes kjole berusede ham som sød vin og gjorde ham end mere ilter . 
Hun havde sænket sit åsyn og slap hans arm , men hun gik ikke over på den anden side af vejen . 
» Er de meget vred ? «  spurgte han . 

» Nej «  , mumlede hun ,  » men jeg kan ikke forstå  . .  . sådan en ubetydelig lille én som jeg .  .  .  . Hvorfor er jeg ikke også stor og stærk ? « 
Nej , hun var netop sød og mild og dejlig som hun var . Det ville være synd , om hun var anderledes . Hun gik så let og luftig . Hun var det allernydeligste , han vidste . 
Således nåede de ud til skovbrynet , hvor de havde siddet sammen på bænken . 
De stod ude på vejen i månelyset , og nu skulle de skilles . Han følte sig brændende hed i panden og tyk i halsen , så han ikke kunne få sit mæle .  » Nu må jeg gå , «  hviskedee hun ,  » farvel , levvel ! «  — hun strakte hånden frem , begge hænder , hun løftede sit åsyn mod ham , og han så’ hendes øjne dunkle og tindrende af tårer . Han havde aldrig kunnet hærde sig mod gråd , og inden han vidste af sig selv at sige , trådte han et skridt frem , tog hende i begge sine arme , trykkede hende mod sig , kyssede hendes øjne og kyssede hendes pande , kyssede hendes køle , dunede kinder og kyssede hendes røde , hede læber atter og atter . Han så’ kun , at blodet steg op i hendes tindinger , han sansede ikke andet , end at hun sitrede i hans arme . 

pludselig gjorde hun sig fri .  » Det var en dum vej , vi gik før , «  sagde hun ,  » kom , så skal vi gå den kønneste vej gennem skoven . «  han undredes over , at hun kunne tale så frit med sin tunge , men han nølede ikke et sekund med at følge hende . Det var som én tog ham i nakkehåret og tvang ham frem . Den dobbelthed , han havde mærket i sig flere gange , mens de gik , lod sig atter skælne . Men den var anderledes nu end før . Hans eget jeg lå langt langt borte , indskrumpet og bastet og magtesløs , og så’ ligegyldig og sløvt på dette fremmede andet jeg , der var så brændende af liv i hver trævl af hans legeme , ikke spor af omtanke , men virksomt og higende efter handling som et rovdyr . Der var én lov i hans forstand og en anden i hans lemmer , men den sidste var den stærkeste , og han syntes hans forstand var ved at drukne i et stort hav , men han brød sig ikke om det . 
Hans sansning var også i det hele underlig sløv , men overfor enkelte ting var den skarp . Han anede ikke , hvor de gik , eller hvad de så’ for sig . Men de kom forbi noget visnende egekvas , han kendte den søde krydrede duft berusende stærkt . De gik gennem en lille egelund med unge stammer . Der var tæt purr af ungt løv op ad dem , de 

kastede lange skygger hen over den månelyse skovbund . Der stod nælder og skarntyde og tynde græsstrå . Så blev omgivelserne atter forskelsløse , og han ænsede kun hende , han fik en dump lyst til at gøre hende ondt , han havde trang til som nebukadnezar at blive et dyr på marken med hår som ørnefjer og negle som fugleklør . 
De kom til en åben eng i skoven . Der lå et let mosebryg hen over den , næppe en fod højt , månens milde skær fik det næsten til at lyse , rundtom hegnede sorte træer , og himlen ovenover var tindrende høj med småbitte , gyldne stjerner og en let , hvid sky som en drivende sølvrøg . 
» Er her ikke henrivende ? «  hviskedee hun .  » Her gad jeg leve hver sådan nat og danse ind over engen som ellepige . Og du er ikke bange for at følge mig , vel ? Tror du , jeg er hul i ryggen ? Læg din arm om mit liv , at du kan føle . Tror du ikke , jeg har varmt blod ? Kom og læg din kind mod min . Hvis er hedest , tror du ?  . . . . Uh ! hvad er det  ? « 
» Hvad er der ? « 
» Det sorte der inde under træerne ? «  — hun klyngede sig ind til ham . 
» Lad os gå hen og se . « 
» A , det er ikke andet end en høstak , «  sagde 

hun , da de var nåede derhen .  » Jeg er også et rigtigt tossehoved . Det er hø , de har båret ind ude fra engen . Jeg er en net ellepige , ikke ? Jeg kender ikke engang min egen elverhøj . Ah 1 — hvor det hø dufter dejlig ! «  hun tog sin hat af og borede sit ansigt ind i høstakken .  » A , hvor det køler ens kinder . Prøv ! « 
Han stod og følte sig næsten mat og sørgmodig . Det var som hans muskler løsnede sig . Men han havde en fornemmelse af , at hans skæbne råbte ti ! ham , og det var ligeså umuligt for ham at gøre modstand som at puste stjernerne ud på himlen . Hans vilje sivede bort , men et dumpt begær rørte sig dunkelt i ham . Han følte det næsten som smerte , da hun snoede sig rundt i hans arm og vendte sig mod ham . Det prentede sig ind i ham , at hendes hår stod om hendes hoved som et gyldent spindelvæv , og at der var et sygt og tørstigt smil om hendes læber . Han syntes , der gik et pust af ulykke fra skoven , og han bøjede sig sukkende ned mod hendes mund . 
Der lå et blegt dagskær over himlen , da hun sagde ham farvel ved stenten yderst i skoven . Hun drog de tynde handsker af sine hænder og klappede hans kinder og smilede til ham , men han tog hendes 

hænder i sine , trykkede et kort kys på dem og sprang over stenten . Hun stod længe og så’ efter ham . Men han vendte sig ikke om . Han næsten løb hen over markerne med sænket hoved . Han havde kun én sløv tanke : hun bar en glat guldring på sin højre hånds ringfinger . 
I . 
Præsten stod i det lille værelse ved siden af kapellet og stirrede ud af vinduet op i vejret . Den grå vinterhimmel lå tyk og lavt over landet , men af den tunge skygråning fødtes hvide , løse sneklatter , der sejlede ned i sene bugter som vissent løv i stille lunde . De dryssede valent gennem rosenbuskenes sorte grene , hvor enkelte frosne hyben sad sygnende røde , de lagde sig smæltende over kirkegårdens gustne gravsten og bredte et hullet , hvidt lagen over den forkomne jord . Kun ude i den optrådte gang slugtes de næsten helt af sølen . 
Han stak frysende sine hænder ind i ærmegabene og vred sig lidt i kjolen . Hvad var det også for en verden at leve i ? Rusk og halvmørke hele dagen . Ikke et glimt af blå himmel uger igennem . Det var som jorden pustede en fugtig , 

rå kælderluft fra sig . Man blev klam både i kød og klæder . Det var ret et dødens høstvejr . Store og små , unge og gamle , det var rent forfærdeligt , som dødeligheden steg . Ingen vidste , når der blev banket på hans dør . Og det var ikke værd at klage , om det blev i dag eller i morgen . Så var striden til ende . De kunne også gerne have sat en kakkelovn her . Kulden gik én til marv og ben . Dynd og sjap udenfor og ikke anden lyd end fabriksfløjter gennem tågen . Det var også en opslidende gerning dag efter dag at præke over lig . Man hærdede sig mod sorgen — labor callum obducit dolori , som det hed , men det var just det sørgelige derved . Der blev noget håndlangeragtigt ved det , han ekspederede lig som man langer mursten . I visse måder var det også noget tåbeligt at tale over mennesker , man ikke kendte til ; men æmnet var på den anden side så almenmenneskeligt , at det altid var muligt at finde de ord , der rørte hjerterne . Her var det nu nemt nok . Der var ikke noget vita anteacta at dvæle ved . 
Graveren viste sig i døren og gjorde tegn til ham , og præsten tog hænderne ud af ærmerne og gik ind i kapellet . 
Der sad en halv snes mennesker spredte rundt i stolene , en svær mand og en sørgeklædt dame 

øverst . Det var sagtens forældrene . På den sorte forhøjning stod en lille kiste og tog sig grumme uanselig ud . Men den var dækket af kranse og blomster , og de livede op . 
Han stod lidt og så’ sig om , skævede hen til de halvvisne tujaer og den støvede flordekoration på begge sider og trak en smule på læberne . Han ville ønske , den håndværksmæssige stads var borte . Den stækkede hans tanker . Det mindede om teaterdekorationer ved dagslys . Hvad skulle han sige om det stakkels lille barn der under den sorte fjæl  ? Af jord og til jord — alt andet var kun som blomster over kisten . Han bøjede sig lidt og fangede den svage duft af en buket roser ; det var lige , han kunne mærke den , men den fik hans hjerte til at svulme . 
» Kære venner «  , sagde han ,  » man føler sig sælsomt bevæget i sit hjerte ved at mærke disse røde rosers kolde duft på denne tid og på dette sted . Tiden og stedet strides ikke indbyrdes . Disse fugtige mure , dette sorgens sorte udstyr , denne sal , hvor levende røster lyder spøgelseagtig fremmed , enes så godt med vinterdagens rugende tusmørke og den dalende sne , der drager sit kolde klæde over de dødes mindetegn og den livløse jord . Det knuger sjælen med forkrænkelighedens tanke , døden 

løfter dugen fra sit indfaldne åsyn , og hvert menneske mærker gysende dens alvorsblik rettet på ham alene , livets tråd bliver tyndere end spindelvæv mellem de skælvende fingre , det gyldne gråner , og graven synes at ligge , hvor vejen næste gang svinger . 
Men hvad ærinde har disse spæde rosenblade her ? Her skulle ses mossede grene , som stormen brød , og sorte forvitrede stammer , der falder mod jorden i stille nætter , ikke den bløde , levende blomst . Her skulle være en hvileplads for mødige vandringsmænd , ikke en vugge for den , som aldrig ævned at gå . Hvorfor lægger det lille barn sig på den trætte oldings leje ? Det bryder naturens orden , det vækker mere end afskedens vemod , man føler smertens stingende brod , ens hjerte kunne fristes til oprør , om ikke bedre og visere tanker holdt det i tømme . « 
Han løftede sit øje og kastede et blik ned over stolene ; det fæstede sig ved faderen , der sad og stirrede på ham med ydmyge , andægtige øjne . Hvad var det nu , den mand var ? Præsten havde glemt det , men han måtte vist være grosserer . Der var noget ved ham , der mindede om tøndemål , enten det så var i havre eller spegesild . Egenlig kunne han snarere høre hjemme ved et middags 

gilde end ved en begravelse . Disse tykke , blålige kindpuder havde sikkert ofte blusset af vin , og det grove , blonde skæg , der næsten dækkede munden , var midt på gulnet af tobak . Men hans trofaste hundeøjne duggedes af en rørende inderlighed , der gav det plumpe ansigt adel og skønhed . 
» Dog din lod skal ikke tynge vore hjerter , «  fortsatte præsten .  » Du kom til os som en tidlig svale , der atter hastig søger mod sydens varme lande . Hvad har du tabt ved at dø ? Hvad kunne du vinde ved at leve ? Et flygtigt glimt af sol og mange dages tunge uvejr . Vort liv er som årets tider i vort land . Sorgens knugende nætter , bekymringernes nagende gråvejr og angerens bitre frost — der skal et sejt og smidigt træ til at trodse den . Og de , der kan , bær mærker deraf . Hvor mange slipper gennem livet med hel hud ? Vi tror , vi går på en fast fjæl . Men det er mosebund eller skrogis , vi finder under fødderne . Vi mener , vi er sikre på os selv — hvem er sikker fra morgen til aften ? Det kan være , djævelen stundum går rundt som en brølende løve , men han lister heller frem med blide lader . Vi har en farlig fjende i os selv . Den , der vil frelses , må våge og bede . Sover han et sekund , kan han vågne i afgrunden . Og selv om han ikke slår sig 

død , så er vejen stejl og stenet opad bjærget . Nej , lille barn , du har ikke trøst behov , men de , der står tilbage ved din båre , han , der avlede dig , hun , der fødte dig , de , der så’ dig trives for at visne . Og selv jeg , der ikke kendte dig , jeg , der står her , trænger mere til din trøst end du til min . Du var et klogt lille barn ; du drog i tide hjem , hvor der var godt at være . Du anede med profetisk sjæl de storme , der sortner livets bølger . Andre børn klynger sig til moderens bryst , du søgte ly ved din himmelske faders hjerte . « 
Hans blik vandrede atter ned mod forældrene . Moderen sad og krøb sammen i sin pels og gemte hagen i kravens bløde forværk . Hendes lille ansigt tittede forknyt frem under sløret og den sorte fløjelsbaret ; hun missede med øjnene , som var de trætte af gråd , hendes lille opstoppernæse var ganske forfrossen at se og læberne uden blod . Præsten vidste ingen grund , men der var noget ved hende , han ikke kunne lide . Han vendte sit blik mod faderen , der sad og bed i sit gule overskæg . Hans øjne var blændede af tårer , og da præsten så’ det , blev han blød om hjertet . 
» Nej , de , der trænger til trøst , «  sagde han ,  » det er ikke dig , men dine forældre — din fader , der måske i årevis har ventet og længtes efter et 

barn , — en kvist af hans rod , der kunne grønnes , når han selv var visnet , en arving , der ikke blot bragte hans navn til eftertiden , men var en del af hans sjæl , en fortsættelse af hans eget liv , selv når dette var slukket . Hvem er så hård og kold , at han ikke føler sit eget hjerte græde af ynk med denne ' barnløse fader ? Hvor er nu den ydmyge fryd , hvormed han bøjede sig for himlen , der bønhørte hans sjæls længselssukke ? Hvor er faderens stille glæder , den dybe salighed , når han så’ sit eget billede i et lille , uskyldigt barn : det slog sit øje op af søvnen , og han kendte sit eget blik , det smilede til ham , og han mødte sine egne træk , mildnede og mere bløde gennem dets lyse smil . Og han hævede sine tanker mod det høje og lovede den , der havde givet ham kød af hans kød og blod af hans blod , så hans slægt kunne leve længe på jorderige . Nu ligger hans håb som en vissen blomst i denne lille kiste . « 
Faderen sad og holdt sin tykke sortbehandskede hånd for øjnene ; moderen havde sænket sit blik , da præsten så’ derned , men hun syntes ikke at være grebet som manden . Præsten havde forresten tit lagt mærke til , at kvinderne kunne være så underlig tørre i deres følelser . 
» Og hvem kan udgrunde moderens sorg ? « 

vedblev han ,  » hun , der har båret barnet under sit hjerte og bødet for slægtens syndeskyld med mangfoldig kummer , men har tålt den med heltemod i forventning om den dag , hun kunne træde frem for sin husbond og sige : se himlen har velsignet vort ægteskab , se jeg bringer dig et pant på vor kærlighed , dette lille barn^ der skal vokse frem som sin faders lyst og sin moders stolthed , et bånd imellem os i godt og ondt , en helliggørelse af vort samliv . « 
Hun sad og stirrede opmærksomt på ham , men han syntes , hun trak lidt på læberne . • 
» Ja «  , sagde han og strakte armene ud ,  » thi det bør indskærpes fra dette sted og i denne tid , da onde råb løftes mod det højeste og den frække lyst alle vegne uden sky viser sit forpestede ansigt , at ikke blot gives der kun lykke for mand og kvinde indenfor det hellige ægteskab , men selve dette har , som allerede den gamle hedenske vismand så’ , ene sin ret og renhed ved børnene . Sansernes lyst er som ild i hø , den blusser heftig , men er snart forsvunden . Kærligheden mellem forældre og børn , den er derimod som ovnens lune lue , der varmer gennem den lange vinter , skønt det ikke ses udover familiens stue . « 
Han gik derpå over til at tale om religionens trøst . Herren gav og herren tog ; hans veje var 

urandsagelige , man måtte bøje sig ydmygt og ikke knurre , når det , man mente var en gave , kun var et lån . Af sig selv havde man intet ; ingen kunne lægge en alen til sin vækst eller gøre et hår sort eller hvidt . Man måtte slå sig til tåls med , at han , der lod den spæde plante spire frem mellem forældrene , han vidste bedst , hvad der tjente dem og barnet til gode . Og bag sorgens nat vinkede en dejlig dag , da barnet ville tage sin fader og moder ved hånd og føre dem ind i evighedens underfulde lande . 
Da præsten standsede , følte han et vist velvære ; han var bleven varm af at tale , og han mærkede det rolige behag , der følger efter et endt arbejde . Han gik ned og trykkede faderen i hånden og sagde et par deltagende ord til ham . Manden bukkede og takkede for talen , men viste sig ikke nu bevæget som før ; der var kommet noget geskæftigt over ham , han gjorde sig fri for præsten , så hurtig han kunne , og gik i et lille luntetrav op til kisten , hvor han gav sig til at samle blomsterne og kransene sammen . 
Præsten vendte sig derpå til moderen og strakte sin flade hånd mod hende med en bred bevægelse og en vis salvelse . Hun gav ham lidt nølende sin lille , behandskede hånd og løftede for 

legen sit ansigt mod ham . Han stod et sekund og så’ hende ind i øjnene . Men hvad var dog det ? Det var som der vældede noget lysende frem langt inde i hendes øjnes dunkle dyb — var det latter eller spot ? — og der fløj en hastig rødme over hendes blege kinder . Hun trådte tæt hen til ham og sagde næsten hviskende og halvt undselig : 
» Det var deres eget lille barn , de talte til — « 
Hun lod , som hun ville smile , men gav sig til at græde og gik hurtig ned ad gulvet . 
Han stod og så’ efter hende stiv som en saltstøtte . 



et forsoningsbæger . 



jeg husker det lige så tydelig , som om det var i går . Når skoven begynder at blive tynd i toppen , kommer der ikke mange gæster ud til min restavration , så jeg kan nok holde rede på dem . Især i de mørke nætter ; så er det heller ikke så nemt at hitte ind gennem skoven efter en lille basseralle , om jeg så må sige . For vi er jo alle sammen mennesker , ja . Men det var i lørdags , jeg havde fået en ganske delikat hare ; så træffer jeg konsulens søn inde i byen om formiddagen og siger til ham , bare for spøg , at han kunne tro , jeg havde en morten , som nok var værd at putte i kinden . Han sagde så , at det var naturligvis et gammelt skelet , jeg ville prakke ham på , men nu skulle han se at få trommet nogle kanutter sammen , og så ville de jolle ud og sætte smag på dyret . Da så klokken var på det lag seks , mødte de på pletten , fem mand høj : de andre var jo postmesterens søn , ham med næsen , om jeg så må sige , 

og from hos kul-petersen og jøde-jakobsen og hr . amtmandens nye tyndbenede fuldmægtig . Og de havde det da rigtig hyggelig ; de sagde ikke et ondt ord om min hare ; men den var også ganske delikat ; og de stænkede den dygtig med min bedste bourgogne ; for konsulens søn betalte det hele . Og så fik de en lille ting ovenpå og bagefter en svingende bolle af min egen brygning , de véd . Hvad de talte om ? Ja , hvad snakker unge mennesker om , når de kommer for sig selv . Unge mennesker er jo unge mennesker . Ungdommen raser , sagde kællingen . Vi har jo også en gang været unge , véd jeg — . Nå ja , det var naturligvis mest om pigebørn og så om aviser og romaner og klæder og , hvad skal man sige , åndsfrihed , ja . Men det gik alt sammen meget anstændig og gemytlig , gudbevares , lige til klokken var godt ni . , og de sad nemlig i gæstestuen , for der var bedst plads ; så sved cigarrøgen ikke så meget i øjnene ; og der var jo heller ingen andre gæster . Men så var det , han kom ind , han Fabian ude fra holmene . 
Stamgæst ? Nej bevares , ingenlunde . Han plejede bare sådan en gang imellem , når vejret var dårligt , at stikke ind og få sig en grog , ligesom den aften . Og det var egentlig kun i det sidste halve års tid . Tidligere søgte han til kromanden 

på den anden side sundet . Hvorfor han holdt op med det ? Nå , det kunne vel regnes ud ; men jeg er ikke den mand , der roser mine varer . Det tror jeg ikke , de behøver . For ellers var nok Fabian og manden derovre som et par røde køer . Nej , men det var mestendels kun om lørdagen , han tog ind hos mig , når han havde været til torvs og købt ind og så om aftenen sejlede hjem med sit gods , hvad det nu var . Han lå jo og kadrejede ude i bæltet , sagde man , og gav sig måske også af med lidt smugleri , så at sige , skønt Vorherre bevare min mund for at dutte ham noget på . Men de har jo ikke noget videre godt navn , de derude på holmene . De ligger jo også helt udenfor lov og ret , havde jeg nær sagt . Men Fabian selv véd jeg såmænd ikke noget ondt om . Han var vel nok noget tvær og mut , men forresten var han en meget skikkelig gammel fyr , det er synd at sige andet . 
Nå , men han kom altså som sagt ind og fik sig en grog , mens de unge mennesker sad og holdt lystighed . De var jo da lidt hede i kammen , skønt punsen virkelig var meget mild , for man må jo være lidt varsom med de unge mennesker , det er ikke mere end ens kristenpligt , især når det er bedre folks børn . Og en og anden af dem 

begyndte at vende det lådne ud . Der er jo somme mennesker , der ikke kan lugte til et glas , uden at de lige på timen med respekt at sige bliver krasbørstige . Nu gik det da hverken værre eller bedre , end at lige så såre Fabian havde sat sig hen i krogen ved døren og fået sin grog , så begyndte de unge mennesker , det vil da sige mest konsulens søn , rent ud sagt at give ondt af sig over Fabian . Det var ikke sådan farligt , og det var mest hans manér , de véd ; men han var jo også konsulens søn . Ja , kan jeg nu huske , hvad han sagde ? Det var noget om , at det var dog for galt , at de ikke kunne sidde i ro og drikke , uden at sådan en gammel afdanket matrosmagersvend skulle have lov at komme og forstyrre dem . Og at han måtte heller sætte sig ud i køkkenet med sine stinkende lappede klæder end at gnubbe sig op ad ordenlige folk . Og når han ville gå derud , skulle de skillinge sammen og betale den slavetoddy , han sad og tyllede i sig ,- og når ban lettede sig lidt villig , kunne han måske få en til . Og ellers , sagde de til mig , at jeg burde kræve penge forud af Fabian , hvis jeg ikke ville have , at han skulle luske af , når jeg vendte ryggen til . Og alt sådannoget . Nu vil jeg ikke nægte , at det nærmest var kreperligt at høre på for et gammelt menneske . Skøndt natur 

ligvis ; det var jo konsulens søn , og der er dog forskel , og sådan på den ene side og på den anden side . Men egentlig var det da værst for mig ; det var jo en højst ubehagelig situation , og jeg kunne da ikke vise mine gæster døren , når de ikke blev mig noget skyldig . Og Fabian havde altid betalt den smule , han fik . Men Fabian var virkelig en skikkelig gammel fyr , for han sagde ikke et ord , skønt han vel nok ærgrede sig . Han blev så gul som eddike ; men han sad helt stille og stak hænderne i lommen . 
Så kom de også med andre bemærkninger om ham , og konsulens søn spurgte postmesterens søn , hvad han ville have for at bytte næse med Fabian ; for Fabian havde jo sådan et langt næb , der var lige ved at gå ned over munden . Så sad han og tyggede på sin skrå , og skæget på hagen gik op og ned ; det var jo det grinagtigste tætte , stive , grå skæg , man kunne tænke sig ; det løb lige fra underlæben ned i en tot . Det morede de sig også over og råbte : mæ ! Nå , det tror jeg ikke , han tog sig videre nær , han kunne jo se , de havde noget i hovedet , og så må man jo holde rige folks børn lidt til gode , naturligvis . Det er dog dem , man skal leve af , ja . Derimod sagde konsulens søn noget , som jeg nok tror , han blev gal over . Han 

skulle lære ham , sagde han , at gå afvejen med sin rådne jolle , når konsul bjergs kutter kom sejlende . For den historie kendte jeg . Det var en gang , da Fabian sejlede til doktors med sin datter , der var syg , at han nær var bleven rendt over af konsulen og hans søn . Det var omtrent ud for min restavration , og han lagde ind ved broen for at øse sin jolle , og der fortalte han mig det . Da var han fnysende . For kutteren skulle have båret af for ham , sagde han . Det skal jeg nu lade være usagt ; men den var allenfals større end hans jolle , så det var rimeligst , om han gik afvejen for den , synes jeg . Nå , men det sagde jeg ikke til ham , for han var bister som en tyr . Han knurrede også et og andet om konsulen , at det ikke var første gang , han havde villet løbe ham i sænk . Der er vist noget med , at Fabian engang har sejlet som skipper for konsulen ; de er vel så ragede uklar ; jeg synes , jeg engang har hørt fortælle , at Fabian havde et horn i siden på konsulen ; men hvad der egentlig var i vejen , har jeg svedt ud ; det må være 
en gammel historie , længe før jeg kom her til 
egnen . Og jeg tror ikke , Fabian brød sig om 
det mere , det var blot nu , han blev gal , at det kogte op igen ; og i grunden tror jeg nok , det var mest , fordi han var bange for , at datteren var 

bleven skræmt . Det var forresten en sød pige , den samme datter , så vidt jeg kunne se da , for hun var jo svøbt ind i en bunke tørklæder . Det er sågu nærmest løjerligt som det går i denne verden . Der får den grimme nøddeknækker til Fabian sådan en køn datter , mens andre mennesker , der såmænd ser meget nette ud , får en sølle skrælling . Men det er man heller ikke ene om , det jeg tror . Hun fik da et glas portvin at stramme sig op med . Nå , men alt det kommer ikke sagen ved . 
Men altså som sagt : det tror jeg nok ærgrede Fabian , at konsulens søn rippede op i den historie ; for man kan byde søfolk meget på landjorden , men på vandet , der er de hovne . Jeg kunne se , han rystede på hånden , da han tog om sit glas . De andre syntes vist også , at det vel nu snart kunne være nok ; det vil sige , from mente ingenting , for han var ved at sove , og jøde-jakobsen turde naturligvis ikke være af anden mening end konsulens søn ; men den lille fuldmægtig , der var et rigtig net menneske , sagde til konsulens søn , at nu skulle han lade den gamle fyr være i fred .  » Og da de nu har været ham så svært på nakken , «  sagde han ,  » så stemmer jeg for , at der bevilges ham et glas af vor værts fortræffelige puns som et forsoningsbæger . «   » Nå ja skidt , «  sagde så 

konsulens søn ,  » det er jo på den måde , man behandler hunde , først sparker man dem , og så smider man dem lidt sul i flaben . «   » Nå , nå , «  sagde så fuldmægtigen , og så fyldte han et glas og gik hen til Fabian med det . Jeg vil just ikke påstå , at det var noget mildt øje , Fabian sendte ham ; jeg troede først , han ville have fejet glasset i gulvet , og jeg ligefrem rystede lidt i mine bukser , om jeg så må sige , for jeg var bange for , han skulle fare løs på de unge mennesker ; jeg vidste jo , han kunne dreje dem en almægtig lussing , og det ville have været en rædsom skandale , om konsulens søn havde fået prygl i min restavration . 
Men det gik gudskelov bedre , end jeg ventede . For Fabian var virkelig ganske skikkelig , og så var , når jeg selv skal sige det , min puns også aldeles ekstra , bare lugten og kuløren , nådadada ! Den kunne han skam ikke stå for . Han sad lidt og snusede til den , og han havde jo nysetøj til at fange duften med , og så tog han sig endelig en ordenlig slurk af glasset . Da jeg så’ det , blev jeg atter i mit es , for nu vidste jeg , han var blid igen . Han ligefrem smiskede til glasset , forsikrer jeg dem . Ok , man kunne såmænd forhindre alle krige med den puns . 
Jeg tror også nok , at de andre , ja selv kom 

sulens søn , var glad ved , at det gik som det gik . Postmesterens søn blev så rørt , at han sagde , at Fabian skulle komme hen hos dem og drikke så meget puns , at han blev kanonfuld . Så kom Fabian også hen til dem og sagde meget pænt , at han nok kunne begribe , det lod noget næsvist , når en simpel mand som han trængte sig ind hos sådanne fine herrer og generede dem , og at han tog det ikke fortrydelig op , at de havde gjort løjer med ham , for det var jo ikke mere end rimeligt og sædvanligt , at når man spiste kirsebær med de store , så fik man stenene i øjnene . Og sådannoget mere , som var meget net og rigtigt alt sammen , ja . Så sagde han også en hel del kønne ting om punsen ; han forstod sig nok på drikkevarer , sagde han , fra den gang han for på middelhavet ; og det var en stor ære for ham , at de havde ladet ham drikke af den dejlige puns . Det snakkede de så noget om og drak et par glas , og så sagde han , det var kedeligt , at han ikke havde penge på lommen , så han kunne give noget ud til gengæld , om han ellers turde have budt dem et glas . Men han kunne jo ikke vente , at jeg ville give ham kredit . Det var , som de havde sagt , ikke mere end billigt , at han betalte forud , når han kom på sådan et fint sted . Det sagde han lidt for spydighed , 

kunne jeg godt mærke , men jeg tror nok , at de andre tog det for alvor . De var jo imidlertid også ikke så lidt blissede . Men forresten var det rigtigt nok , at jeg ikke brød mig om at give ham kredit . De snakkede så frem og tilbage en lille tid , så fortalte Fabian om en malaga , som kromanden på den anden side af vandet havde fået ; den var noget ganske storartet , sagde han ; og det var kedeligt , de ikke kunne gå derover , for så var han ikke bange for at give et par flasker af den . Derovre havde han kredit , og han kunne garantere for , at det var ægte varer . Hvordan han kunne det , skal jeg lade være usagt ; det kommer ikke mig ved , på hvad måde kromanden derovre får sine drikkevarer ; men hvis den malaga var så god som Fabian sagde , så gad jeg nok vidst , hvor kromanden får råd til at betale told for den . Men det kommer ikke mig ved , som sagt . Nu så’ jeg nok , at de begyndte at spidse næsen efter denne her malaga , og jeg syntes , det var synd for Fabian , for jeg var vis på , at han ville fortryde det dagen efter ; han havde jo ikke råd til at give så meget ud på de unge fyre , og det blev jo egentlig min skyld , når min gode puns fik ham til at trække spendere-buxerne på . Men da jeg lod et ord falde herom , blev konsulens søn helt essig og sagde , at nu 

ville han , som han kunne bande , over sundet , og han var mand for at betale både mig og kromanden derovre , om de så drak begge knejperne læns , sagde han , og der var ingen andre , som skulle få lov til at give en rød øre ud i aften end han . 
Nu er jeg ikke af den slags , der holder på folk , når de ikke vil være længer i mit hus ; så jeg sagde bare : deherrer kan selvfølgelig gøre , hvad de lyster ; men jeg synes heller , de bør gå hjem end tage over vandet i aften . «  og fuldmægtigen , der virkelig var et meget net menneske , sagde så også , at han mente , det var bedre , de blev , hvor de var .  » Og hvordan skal vi komme derover ? «  sagde han .  » Hvordan ? «  sagde konsulens søn ,  » med flabians jolle ! «  — han kaldte ham nemlig hele tiden flabian . Men Fabian var dog fornuftig nok til at sætte sig imod det . Han havde bare en gammel rådden jolle , sagde han , og den var slet ikke for dem at sidde i , og det var temmelig uroligt vejr , og han var ikke vis på , den kunne bære så mange mennesker , og der gik temmelig strid sø i strømmen , så de kunne gerne blive dårlige . 
Men konsulens søn ville ikke høre fornuft .  » Hold mund , flabian , «  sagde han ,  » du skal nok få din betaling for turen . «  så gjorde Fabian heller ikke mere vrøvl ; og hvad skal man sige ? han 

kunne vel nok trænge til at tjene den færgeløn med .  » Lad os så komme afsted , «  sagde konsulens søn ,  » de har desuden et lille livstykke af et pigebarn derovre , som jeg nok gider snakke lidt gammelt med . «  og jeg tror egentlig , det var hende , som trak mere end kromandens malaga , for jeg havde- nok hørt en lille fugl synge om , at han gik og kiksede med hende . Fabian sagde så , at de måtte helst rubbe sig lidt , hvis de ville derover , inden der blev slukket . Så vækkede de from , og konsulens søn betalte ; for det må jeg sige , om han så var sådan , at man kunne prikke ham på øjenlågene , så klarerede han altid , inden han gik . Men han måtte på ingen mulig måde betale for Fabians grog- 
så kom de da afsted . Jeg fulgte med ned til broen for at lufte mig lidt . Jeg tror ikke , de andre var synderlig opsatte på turen , men konsulens søn var stædig , og de turde så ikke mukke . Fabian spurgte ham også , da de var komne i jollen , om han ikke var bange , men så blev han blot skældt ud . Da de var lidt fra land , gav de sig til at synge ; jeg stod noget og så’ efter dem , men den sorte jolle løb snart ud i ét med det mørke vand ; der drev store skyer over himlen ; det blæste ganske frisk og søerne råbte i munden 

på hverandre ligesom en hel helligforsamling . Det var da heller ikke længe , at jeg kunne høre dem synge i jollen , og jeg blev helt ækel til sinds af at stå og høre vandet ligesom skrige og græde og gispe op ad broen . Jeg fik et glimt at se af jollen , da den kom ind i lysstriben ovre fra kroen ; den drev svært op for indgående strøm ; jeg kan huske , jeg gottede mig over , at jeg ikke var med , for der gik en hård strøm op mod vinden ; jeg kunne tænke mig , den ordenlig måtte krænge øjne derude , hvor de var . Jeg var helt glad ved at skulle op i hus , for der var også stygt sort inde mellem træerne , og vinden rev og sang i grenene . Så jeg tog nok benene på nakken opad ; jeg var da forresten også længselsfuld efter at se , hvordan min lille dreng havde det ; han er jo et stakkels sølle pib , og han lå den gang med noget feber . 
Ja , videre véd jeg ikke om det . Men naturligvis var det dumt , at de ville over vandet i den bitte bad . Men jeg kan dog vedgud ikke være barnepige for de voksne mennesker . Jeg hører nu , at de da endelig har fundet konsulens søn . Han har nok stridt hårdt , inden han blev færdig . Han lå med strakte arme og spilede fingre , siger de ; så han må have svømmet til det sidste . Han var jo også et svært kønt og kraftigt ungt menneske . 
Niels Møller : koglerier . 10 

de andre er sagtens gåede til bunds straks . Ja , Fabian er nok ikke fundet endnu . Nå , han skulle jo alligevel den vej engang . Men han var forresten en rigtig skikkelig gammel fyr . 
Hvad behager ? Nej , jeg kender ikke noget til tjenestepigen ovre i kroen . Det er vist en tøs ude fra en af småøerne , tror jeg ; men jeg véd ikke for sikkert . Jeg har ikke noget at gøre med de folk derovre , nemlig . De er mig , om jeg så må sige , lidt fordægtige . Nu vil de nok næste år lave badeanstalt , hører jeg . Det bliver såmænd en nydelig redelighed , hr . borgmester . 

tåge . 



først på dagen var solen varm uden at blænde ; båden løb ellevild over den grønne sø ; da var det en lyst at sejle . Men noget efter middag gik der en klam gysning over vandet ; vinden lagde sig , himlen blev grå og søen sortnede , og inden de vel gav agt derpå , flød tågen op af alle bølgedale og lukkede sig om dem fra hver en side . Solen hang en stund højt oppe i disen , der drev som røg forbi dens blege skive , men lidt efter sås den ikke mere . 
Grosserer Martens fandt i begyndelsen , at tågen egentlig var ganske morsom . Det var noget uanet og uventet , som her hændtes ham . Det smagte ligefrem af eventyr således på en gang at føje sig ude på det øde hav ; man kunne næsten tro , at der var hundrede mile vand til alle sider , og samtidig havde man dog den lune vished , at der højst var to eller tre mile . Det var tillige ganske mærkeligt at se tågen komme bølgende som dampen fra en 

stor vaskekedel , til den stod så tyk , at han næppe kunne følge dønningen et par alen ud , endda han sad helt nede på en af bænkene agten for den lille kahyt . Så var det også grumme rart at vide , at han ikke havde det ringeste ansvar for sejladsen ; den måtte hans flinke vært sørge for . Og Martens følte sig i gode hænder hos ham . Der var noget så betryggende over denne store , rødskæggede mand , som han sad der i styrehullet og vogtede på det lille kompas , han havde fået stillet op ved siden af sig . Der mærkedes ikke mindste mistvivl eller uro hos ham ; han kendte åbenbart sine sager . Og selve hans legemlige styrke gjorde én tillidsfuld . Hvis det kneb , kunne han såmænd ene mand ro båden ind til kysten i en håndevending . Nu tog han sig også meget mere sømandsmæssig ud , efter at han havde byttet den hvide solhue med en sydvest og trukket en oljetrøje uden på sit lyse sommertøj . 
Men morskaben ved tågen kunne ikke tale meget slid . Det var ikke frit for , man blev en smule gnaven . Egenlig sad man her indestængt i et lille hummer med kort vej til væggene og lavt til loftet og så uhyggeligt som et fattigmandsværelse sidst på vinteren . Hvad var her for øje og øre ? Den dorske , sorte stribe sø udenfor , masten og 

sejlene , der blev borte i det grå halvmørke og var helt uldne at se på , og så de urimelig store vanddråber , der piblede hen under storsejlets lig , til de pludselig dryssede ned , når båden plaskede mod en bølge . Den fordømte fugtighed trængte da også ind alle vegne . Han fik sin handske aldeles gennemblødt ved at lægge hånden på bænken ; væden drev ham ned ad næsen , og han måtte i ét væk suge overskæget tørt ; og flippen blev nedrig klam om halsen ; det mindede ubehagelig om hotelværelser ved vintertide . Cigaren forkullede og blev hul ; han gad for den sags skyld heller ikke ryge mere ; den smagte ham som aske i munden . Hvad var det , man fablede om frugter , som udvortes var skønne at se til , men bed man i dem , var de fulde af aske ? Noget med Sodoma og gomorra . 
Hvis han bare havde anet , at dette her skulle blive enden på legen , ville han nok set den , der kunne have fået ham ud på sådan en tosserejse . Men vejret var virkelig så indbydende , og han kedede sig så gudsjammerlig ved at skulle gå i det lille hul af en by og vente en halv dags tid på dampskibet . Og han trængte sandelig til at friskes lidt op efter det aftenselskab hos toldforvalteren . Hu ha , det kriblede i ham , når han tænkte på den stramme sherry , han havde måttet binde an med 

der . Det var dumt at byde sig selv sådannoget , når man har sin private portion nervøsitet , men det lønner sig at fiste lidt for de toldere . — og så havde hans brave vært holdt sådan en lovtale over turen og sin herlige båd , at hans tænder kom til at løbe i vand efter at sejle med . Nu løb de i vand på en ganske anden måde . Nå ja , efter provinsforhold kunne det måske være en ganske net lille lystsejler , men ellers lignede den mest en nogenlunde anstændig kadrejerbåd . Til længere sørejser . i dårligt vejr burde den vist næppe anbefales . Det var ikke til at røre sig i den smule hu ! bag kahytten , og på dækket foran masten var der ikke synderlig bedre plads ; han havde i hvert fald ikke lyst til at stå der henne og stampe , med udsigt til at gå på hovedet i vandet , når båden dukkede lidt i søen . Desuden var det allerbedst at sidde stille som en mus og krybe sammen ; så mærkede man ikke kulden i kroppen , men rejste man sig først , blev det nok en nydelig knebren . Ja , han kunne jo stikke ind i kahytten og lægge sig , men nej tak ! Der lugtede så underlig der inde , olje og madvarer og gud véd hvad , ligesom i en lille pæreskude , og i det hele var den så trøstesløst uhyggelig , den bås , skønt hans vært mente sagtens , at den var såre fin . Martens kunne have lyst til 

at drille ham dermed ; men det var dog synd ; han var så inderlig glad ved sit fartøj ; og det var grumme skikkeligt af ham , at han så villig havde taget ham med som passager . Måske var indbydelsen ikke så helt uegennyttig , som det lod . Manden kedede sig sagtens ved at sejle den lange vej alene . — 
he , han måtte fnise indvendig , når han tænkte på de billeder , der var pyntet op med inde i båsen , tyske slikkede træsnit , vamle ideale kvindehoveder , klippede ud af et illustreret blad , som han formodentlig havde købt i klubben eller holdt selv til fryd for sine unger : de så’ temmelig begramsede ud ; ækelt sentimentalt stads , men sådannoget , som en småborgerlig isenkræmmer i provinsen sagtens regnede for fin kunst . Nej , mange tak ; han skulle ikke der ind . Og så denne frygtelige løjbænk med voxdugsbetrækket , man blev hængende fast i , som om det var smurt med sirup . Så langt hellere blive siddende her ude og småfryse og halvsove og høre båden sjuppe op og ned i de dovne søer . Men gid der snart måtte komme lidt vind , eller strømmen ville føre båden ud af den kvælende tåge . Dette her var som at sejle i flyvende vandgrød . 
Og nu den fede flæskekage , han var bleven 

opvartet med til middag . Han ville have haft lidt ordenlig mad med ; men isenkræmmeren gav ham ikke lov . Han var skipper på skuden , gud bevares , og han havde rigelig provianteret ; der skulle ikke blive mangel på spise og drikke . Ja , godmorgen ! Kold flæskekage og tyndt bajersk øl . Martens mindedes sørgmodig andre sejlture , hvor fartøjet dansede , lystig afsted med store hvide sejl , og østersskaller og champagneflasker fløj ud i kølvandet . — nå , det skind , han mente selv , det var så overmåde herligt ; han var vel ikke bedre vant ; hans husholdning var rimeligvis af den slags , der i kort begreb tager sig ud som grønkål , hvidtøl og en stumpet dug . Det skar i ham ved tanken om sådan et hjem . Måske fordi han kunne mindes et lignende , når han gik lidt tilbage i sin egen slægt . Huf , han havde stadig det tykke plebejerblod langt nede i sig ; derfor blev det sagtens så tyndt højt oppe . 
Tænke sig også , at et usaligt menneske skulle være dømt til at sidde her som et slukt kul , når aftenen faldt på , og der blev tændt lys hjemme i ens egen by , og det summede af fødder og latter og tale , og vognene rumlede og hestehovene sagde klip-klap . Hvor var det dog uendelig rart at kunne drive ned ad gaden og føle sig som i sin egen 

dagligstue , hilse på én her og blinke til en anden hist , mærke hele det vældige liv gå igennem sin egen hjærne , nyde synet af en smuk dame , der kom forbi , og se hende blive borte uden sorg : det var netop det flygtige ved mødet , man glædede sig over . Og så kunne man endda gå derhjemme og vrænge næse ad sine gode dage og længes efter landets herligheder procul negotiis ligesom den gamle romerske fyr , vi læste om i skolen ,  » ågerkarlen «  , som den slunkne lærer sagde så hånlig . Isch 1 denne dydige hån hos de vanmægtige ! Det var nok værd at vide , hvad der var mest barbarisk : at lade pengene ligge og mugne eller at få dem ud at yngle , selv om man somme tider drev det lidt vel groft . 
Naturligvis kunne der være en led støv og spektakel i byen ; men den havde dog altid det umådelige fortrin , at alle ens sanser stadig fyldes af nyt ; sjælen er mæt , tanken bestandig på flugt ; man kender sig blot som noget spillevende , der har uhyre travlt , og man får ikke stunder til at gå og befamle sig selv eller tære på gamle minder . Hvad der er en meget usund kost . Han var en gang i et ledigt øjeblik kommet til at rode op i gamle breve og sine smørerier fra studenterdagene ; men det skulle han aldrig gøre mere . Puha ! han blev ganske rød , når han tænkte på , hvad han havde 

været for en uerfaren , leddeløs spædekalv den gang- 
men sådan som han sad her , spærret ude fra alt liv og lys , så at sige i enkeltcelle — for han ville ikke regne isenkræmmeren ; han var nærmest som en fangevogter — var man så fattig , at ens arme hjærne blev nødt til at leve af sig selv . Og det borede og gravede og halede frem ; han kunne næsten føle , hvor der blev mere og mere tomt og sort derinde ; og det ene gamle minde blev slængt op efter det andet ligesom brune knogler på en kirkegård . Det var en sand plage . Naturen var ved sådan en lejlighed i ondt lune . For det var aldrig noget fint og lyst og varmt , der viste sig , altid små magre hændelser , og bestandig var der muldne ærgrelser i følge med dem . Der kom den dumhed , og der kom den småting , som man spyttede ad , at de ikke for længst var glemte . Han så’ aldeles irriterende tydelig en lille guldknap , han en gang havde mistet , en lille elendig tingest , og han måtte , enten han ville eller ej , gennemgå alle muligheder for , hvor den vel kunne være bleven af . Så den og den forretning , han kunne have tjent mere på , når han havde tænkt sig ordenlig om og ikke båret sig ad som et fjols . Og så naturligvis ærgrel-serne over de piger , han havde haft at gøre med , 

og endnu mere over dem , han havde ladet slippe fra sig . Det var rent latterligt ; men han ligesom kunne mærke et drag af kold luft inde i sig ; hans hjerte var frossent ; han sad og blev åndelig forkølet . — 
det var også et vejr til at tage livet af folk . Man skulle næsten tro , farten gik gennem en kælder , hvor solen aldrig lyste og luften var giftig af kulde og væde . Det ville ikke undre ham , om søerne , der slog op , blev til sorte salamandre eller om tovene forvandledes til fede snoge , og der kom vraltende bredflabede tusser langs ad dækket . Og vandet mumlede trevent inde i tågen , som om det havde noget at gotte sig over , hvis det bare gad ? Og han havde en fornemmelse af , at der nærved var noget , han ville ikke sige levende , men noget , der rørte sig . Det kom sig vel af , at man hørte så langt i tågen . Men han syntes nu og da , han så’ ligesom skyggen af både , der gled forbi , og deres egen båd forekom ham næsten selv at være bleven uvirkelig som en skygge . Og hvad var nu det for en underlig lyd ? Ganske svagt skælvende , næppe til at høre , ikke til at klare sig , noget , der drog og kaldte . Nej , nu blev den borte igen . 
Det var besynderligt , som det kunne strømme hid og did i ens hjærne . Før hulede det ham ud ; 

nu gav det sig til at pille lag på lag af hans sjæl udvendig fra . Det trak tøjet af ham så at sige . Det var væmmeligt . Et civiliseret menneske trænger til klæder både for sjæl og legeme , noget , han kan varme sig under , noget til at holde hans selvfølelse oppe og gøre ham fri . Hvem er så hjælpeløs og bunden som et nøgent menneske ? Det reves fra ham , , alt det , der var hans og andres fælleseje , det , som dækkede ham åndelig , fordi han havde det ens med sin tid og  .sin slægt , med sin stand og sin by . Han havde aldrig følt , hvor varmt det er at leve i samfund , før de bånd , der knyttede ham dertil , nu syntes ved at briste , og han sad forladt og frøs . Men han ville heller ikke vide af det at sige ! Ville tælle dråberne , der listede hen under sejlet , ganske sindig en for en . Var da hans vilje også forfrossen ? Stadig blev det tyndere om ham , og en nagende røst mumlede : hvor er du , Morits Martens ? Nu gælder det din nøgne sjæl : har du holdt den stærk og smidig , som du fik den ? Vis dig , som du er . — sludder ! Det manglede bare , at man også skulle stille til åndelig session og aftjene sin værnepligt på den måde med . Ja , måske var det netop det , man skulle . Vel , han var parat . Hvad var der så i vejen ? Åndelig fedme . Han ville blæse dem et stykke . Han var ikke 

anderledes , end han havde været ; ringere i hvert fald ikke . Javist , da han var ung og grøn og sværmerisk , ville han også forbedre og omvende folk ; da blev han vred på andres vegne ; det sved i hans ryg , når de slog til en , som ingen ting havde gjort , og han havde en engros-medlidenhed med folk , der levede hundrede mile borte eller var døde for mange år siden . Og nu lod han tingene gå deres skæve gang og var lige glad , bare de ikke trådte ham over tæerne ! Andelig fedme , sagde  han . Han ville blot sige : han var ingen Atlas , der kunne bære alverden ; det var godt , når han bare kunne holde sig selv ret op og ned , skulle han mene . Hver har nok i sin egen plage . Og hvad kunne han gøre ved , at hans fantasi for det almene var født så svag , at den ikke kunne leve af sig selv ; det gik an , så længe den fik næring af det , han tog sig for ; men da han først blev nødt til at gå op i tørre ting som penge og klædevarer , døde den af sult . Han kunne følge med , så længe strømmen bar ham frem ; da den sagtnede , kunne han ikke komme videre af sig selv , men der , hvor han var nået til , blev han liggende . Sådan var hans natur ; der var ingen ting at bebrejde ham . Nå , blev han virkelig der , hvor strømmen havde båret ham hen ? Listede han ikke meget snarere op på det tørre 

land og et langt stykke tilbage ? Ja , gud give , han nu kunne liste op på det tørre land i 
men selv om det var sandt , så var det , fordi strømmen havde ført ham hen , hvor han slet ikke hørte hjemme . Ja , i det par år , han så at sige studerede , fyldte de ham med tanker og tøjeri , som egentlig ikke havde nogen rod i ham . Han ville ikke . gøre sig bedre , end han var . Det skulle være ham en fornøjelse at rykke et avertissement ind i aviserne om , at han fraskrev sig ethvert krav på at kaldes et overmenneske . Han ville , ikke til højbords og ikke stille sig frem til eksempel og eftersyn . Den slags mennesker behøves der heller ikke mange af . Det er enerne , det kommer an på , dem , der bare passer sig selv . Han ville have fred ; han var et ganske dagligdags skikkeligt menneske , som svarede hver sit og havde en god samvittighed og ville have lov til at leve i ro og------------ 
ding ! ding ! dang ! dang ! Der var det igen . Det måtte være en klokke . Det var altså bare en klokke . Sagtens et skib , som lå etsteds inde i tågen og ringede for at vare andre ad . Men det var en underlig måde at ringe på . Det lød ikke som af mennesker . Eller måske snarere , som om den , der ringede , var så træt , at hans hånd hvert 

øjeblik faldt ned . Blot det var et dampskib , som snart kunne komme afvejen , så han blev fri for den ynkelige kimen . 
At den isenkræmmer ikke også kunne åbne sin mund 1 han sad der og smilede underfundig ad klokkelyden , og hans øjne blev helt borte i tågen . Han så’ slet ikke hyggelig ud med sit røde , pjuskede skæg . Hvor var det , der stod noget om , at man ikke skulle tro rødskæggede folk ? Der kunne være mening i det . Han her så’ ud , som om han gerne kunne have lyst til at benytte sig af tågen  . . . — a snak ! toldforvalteren var jo nede ved havnen og så’ , at de tog afsted sammen , så isenkræmmeren ville nok vide at vogte sig . Hvor han dog blev isnende kold i sine fødder ! Skulle han ikke alligevel gå ind i den kahyt ? Nej , nej , ikke for nogen pris ; det vendte sig i ham , bare han tænkte derpå . Hvad mon det egentlig var i tiden ? Han gad ikke knappe op og se efter . Hans uhr gik forresten fem minuter for sagte ; det skulle han huske på . A , den dumme klokkeringen ! 
Jo vist var han et skikkeligt menneske — når han endelig ikke måtte få lov at tænke på lidt fornuftigt . Hvem kunne sige ham imod ? Han havde ikke gjort værre ting end de fleste andre . Ja , de andre var nu langt borte . Det kunne være det 

samme ; han havde vel ikke gjort noget , han ikke kunne stå ved , selv om han skulle stå alene . Hø , hø , hø ! kom hun ikke der med sit blege ansigt og de store øjne ! Tænkte han det ikke nok . Han havde ventet hende , det vil sige , han havde været bange for hende ; ja , det vil sige , han havde holdt hende nede , så han ikke blev sig hende bevidst , men . bare mærkede , at der var noget , som rørte sig . Nu havde hun stedet sig løs og stod der ude i tågen eller i hans egen tågede hjærne . Men han ville ikke gå afvejen for hende længer ; nu var han ked af det ; han skulle vise , han kunne svare til , hvad han havde gjort . Kom bare , kom bare Nelly storm ; sig det værste , du kan ; stil dig op foran mig med dine tragiske øjne og dine hvide kinder . Nu har du så længe hemmelig hånet mig ; lad mig få gjort op med dig engang til sidste skilling , kvit og frit ; jeg skal ikke vige en tomme , skønt jeg ikke som sidst er i mit trygge kontor , men sidder her i den blinde tåge og fryser om sjælen . Jeg siger , jeg bar mig meget høflig og korrekt ad den gang . Sagde jeg et eneste ondt ord  ? Der er ikke en , men mange , som ville have ladet en ung dame forstå , hvorledes hun kunne købe sig henstand for sin faders gæld eller mulig få den helt eftergivet . Gjorde Morits Martens det ? Nej , 

jeg var høflig til det yderste , men bestemt . Hvad så ? Havde jeg ikke ret til at få mine penge ? Havde jeg ikke ærlig og redelig købt fordringen på hendes fader ? Hvad kom det mig ved , at han sad dårlig i det , at der havde været sygdom i huset og dødsfald og hvad det var , hun fortalte , den dag , hun kom og bad om henstand ? Henstand mig her og henstand mig der ! Jeg havde købt fordringen , ærlig og redelig , siger jeg ; for en billig penge ganske vist ; hvad rager det andre ? Det er min sag . Jeg skulle vel også have noget for min ulejlighed og for risikoen og det ene med det andet ? Tre måneder havde jeg ventet på renterne , skulle jeg vente i al evighed ? Jeg kunne få pengene anbragt meget bedre end hos sådan en gammel pensionist . Vis mig , at jeg ikke har haft loven på min side fra først til sidst ? Hvad kom hans børn mig ved ; var jeg fader til hans børn ? Hvad vil han med de mange børn , når han ikke har råd ? Han skulle heller have sendt dem ud at tjene deres brød i stedet for at lade dem rende folk på dørene . Strænge kreditorer ? Javist , når man trænger til at låne , så er kreditor en guds engel ; men når han vil have sine lovlige penge igen , så er der gråd og tænders gnidsel og hænders vrid over den strenge kreditor . Havde han ikke fået sit lån i gode , 

hårde penge ? Så var det ganske lunt af ham , den gamle ræv , at sende mig sit pigebarn på halsen . Kvindetårer , et ungt sørgmodigt ansigt , hvem kan stå for det ? 
Og til dels havde fyren jo også nået sin hensigt dermed . For det var ene og alene for hendes skyld , at han overhovedet sad og plagede sig med den historie . Ja netop ; og det viste da så klart som glas , at han ikke havde noget som helst at lægge sig til last i den sag . For sæt , at det var en gammel klynkende kælling af den sædvanlige slags , der var kommen og havde bedt ham om tørrevejr den gang ; hende kunne han sågu have kørt på døren lige så nemt , som han skar spidsen af en cigar , og han ville ikke have kæret sig mere om hende end om cigarspidsen . Han kunne sejle dagevis i brandtåge , uden at hun skulle have meldt sig . Eller om det havde været den gamle ryste-peter selv , storm . —• der var ingen fornuft i , at han skulle tage sig det nær . 1 og for sig var det ikke andet end den simple sag , at han havde indkrævet en forfalden fordring . Det var slet og ret pigebarnet , som havde taget hans følelser fangne , rent personlig gjort et vist indtryk på ham , vakt en art stemning hos ham , som han ikke havde kunnet viske ud igen . Der var absolut ikke noget at 

skamme sig over . For der var jo aldeles ikke tale om , at han havde fået lyst til hende eller havde følt noget , han ikke åbent kunne være ved . Hun var da heller ikke så nydelig , at hun havde råd til at undvære noget af sin skønhed , og hendes påklædning var nærmest tarvelig . En temmelig lang én , uden synderlig figur , og så det hvide ansigt med de store øjne , der så’ ud , som de skulle smælte hen i vand ; det var det hele . Han ville sige atter og atter : det var aldeles ikke som mandfolk , han havde interesseret sig for hende . Nærmest var det vel en vis æstetisk interesse , han havde følt . Der var jo noget så at sige tragisk ved hende , noget , der ikke faldt i tråd med de almindelige hverdags-damer : den løftede hånd , og noget vist højtideligt . Hvad var det nu , hun sagde til sidst  ? Nå , det er gået i glemmebogen . Men hun gjorde det meget godt . Det var som at se et af de gamle stykker , hvor ordene flyver over den naturlige tale . Men kan der tænkes noget mere tåbeligt , end at her sidder jeg , som snart er et gammelt mandfolk , og tager alt dette alvorlig . Det er lige så naivt , som når et barn bilder sig ind , at det , der spilles på scenen , er den håndgribelige virkelighed . Men nu vil jeg også være færdig med det . 
Vi har ikke mere med hinanden at gøre . Ind 

i tagen , du tågeansigt ! Jeg vil være fri for dig . Gå , gå ; gem dig , sig ikke noget . 
Ding dung ! og ding , ding dung ! og ding ! Ja kim du længe nok med dine tynde hænder . At den djævelske ringen ikke også kan få ende ! Hvor kan den komme fra ? Var det et skib , der sejlede imod , kunne det for længst være gået forbi . Hvis det er et , som sejler med , hvor kan vi da komme det nærmere med den smule fart , vi har ? Og hvem lægger sig for anker her på det dybe vand ? Utåleligt , utåleligt ! Ikke en luftning , sejlene slappe , en sløv strøm til at føre os , døde , blytunge bølger til at bære os og dryppende tåge alle vegne . 
Jo , jeg mærker godt , du lurer derinde i tågen . Overliste mig vil du ; men jeg holder mig vågen ; jeg vil se dig i øjnene . Jeg skal ikke svare dig for noget . Hvad kommer det mig ved , at din fader gik hen og døde ? Han var en gammel mand ; gamle folk må dø . Han kunne knap holde på en pen , og han havde altid rindende øjne . En ækel gammel duknakket fyr . Et bløddyr , som man kunne træde under fødder som en sort snegl . Men jeg gjorde ham ikke det bitterste ; husk vel på det ; jeg var god ved ham og gav ham tre måneders frist , før jeg stævnede ham . Hvorfor var han så ærkedum at gå i kavtion for sin slubbert af en 

svoger ? Det var aldeles uforsvarligt af ham . Det skulle han have ladet være med . Så kunne han nu have siddet lunt i kakkelovnskrogen , og de kunne have fået dem en ny kåbe , frøken Nelly , og de havde haft råd til at købe ordenlige visitkort i stedet for den lille lap , hvor de selv havde skrevet deres ærede navn , naturligvis skævt , en langbenet fruentimmerskrift . Hold dem til deres onkel i Amerika , min bedste , og lad mig være . Er der nogen , som har taget livet af den gamle storm , så er det ham . Men forresten døde han vel en ganske naturlig død . Han var et tørt løv , der kunne falde for et lille pust . Det er vel ikke møbler og familiesølvtøj og døtrenes guldstads , der holder en gammel mand i live . Hvordan det nu var , så er jeg udenfor det hele . Hans død kommer ikke over mig . Mellem os var der ikke andet end de tørre tal ; det er et forhold udenfor godt og ondt , hvidt og klart som et blad i en regnskabsbog , debet på den ene side , kredit på den anden ; du har fået penge , du har brugt penge , du skal af med penge . Der er ikke ringeste sentimentalitet i det , uden netop et hvidt pigeansigt . Og så havde hun ovenikøbet ikke tørret sine fødder ordenlig ; der var mærker af hendes støvler på mit lyse gulvtæppe , da hun var gået . 

gid jeg heller må høre domsbasunen end den dumpe klokke ! Den krænger mig ud af mig selv . Hvad skal det blive til , når natten kommer ? Ene med min kolde sjæl , og den vanvittige kimen og dine strenge øjne og han , der sidder hist henne og skæver til mig som engelen til kong Salomons gamle tjener . Hvorfor forfølger du mig her , hvor jeg ikke kan flygte ? Det var mig , som skulle klage ; det var mig , som burde være vred . Kom du ikke næsten , som jeg havde gjort dig ondt , og stod som en dommer over mig ? Og det var dog mig , som var forurettet ; i skyldte mig penge , og 1 havde ikke betalt dem , som  ! skulle , som i havde lovet med hånd og vidner , som det var jer pligt . Og du stod der foran mig , for du var naturligvis for stolt til at sidde ned hos mig . Truede du mig ikke ? Svar ! og løftede hånden mod mig ?  » Så kommer vor ulykke , «  eller hvad det nu var , hun sagde , før hun gik ; sådannoget lignende ;  » så kommer vor ulykke over dem , men de skal mindes det , når — «  når hvad ? Når hvad , tragédienne ? Sig det så igen , at jeg ikke skal glemme det ! Men jeg vil ikke have jeres ulykke over mig . Jeg har bevist dig det atter og atter ; det er snak ; vi er kvit , jeg passer mig selv . Ulykke ? Jeres fordomme var jer ulykke ! Tåbeligt slægts 

hovmod ; det skar jer i sjælen at skulle af med det gamle arvegods . Det er gået jer efter fortjeneste ; i har sat jert sind til det , som møl og rust kan fortære . 
— — — — —  » så skal de mindes det , når klokken ringer over dem for sidste gang . «  javist , sådan var det , nu hittede jeg det dog . Tosseri ! så er jeg nok vel forvaret ! — —  » mindes det , når «  — hvad for noget ? Hvad er dette for kogleri ? det isner mig ned ad nakken . Sagde hun virkelig det ? Og mente hun — ? A sikken snak ; jeg husker ikke , hvad hun sagde ; jeg huskede det tydelig nok ikke før . Så sidder man og gøgler for sig selv ; laver noget helt nede i det sorte , uden at man véd det , og bliver angst , når det river sig løs og stiger op ; det er ligesom i drømme ; man tænker sig , at noget kunne ske , og lidt efter ser man det hændes . Det er bare ens egen fantasi , som får legeme , og så tror man , det er virkeligt . Og selv om man kan tænke sig til , hvordan det egentlig hænger sammen , så tror man ikke sig selv . For det var vel dog alligevel det , hun sagde ? Eller er det bare ene og alene noget , den klangløse klokke derude har bildt mig ind  ? 
Jeg havde troet , det var dødens almindelige stads og tilbehør , du tænkte på , præst og kranse 

på kisten og silkebånd og flor om hatten . Det tog jeg mig ikke nær . Så er man på den sikre side og kan knibe læberne sammen . Men her er det frygtelige foran mig , og du har lagt den gustne tåge over mine øjne , og du ringer din hårde dødsklokke , der drager stærkere og stærkere og får mit hjerte til at krympe sig . Hvad stunder til ? Lad mig ikke møde det iblinde . Nu maler det sorte vand som i en sluse , og det bobler op som dybe dødssuk fra bunden . 
Ja , du er den stærke og den listige . Tåbe jeg var . Nu ser jeg , at du har lokket mig som et lille barn ind på det døde hav , hvor solen aldrig skinner . Nu stunder mørket til , og klokken kalder på mit liv . Skån mig ! Jeg vil åbenbare det inderste og tage min skyld på mig . Du har magten , og jeg vil ikke kæmpe længer . Nej , det var ikke bare for pengenes skyld , at jeg gjorde mig hård , ikke først og fremmest for dem . Har jeg ikke været læmpelig mod mange  ? Var han kommet til mig en gang til , din gamle fader , så havde jeg næppe gjort det . Men han sendte dig , og jeg så’ ind i dig , og ville tvinge dig , tæmme dig , knuse dig , ville jeg . Ikke af attrå efter dig ; den kan have været der , men så flygtig som en vinge . Jeg var ikke hungrig efter dit legeme , det var din sjæl , jeg ville kue . A , 

jeg mærkede ved dit første ord , hvor hvert gran i dig krympede sig ved , at du måtte stå der og bede mig om skånsel i hvor har ikke din gamle slægts forfinede hovmod tynget dig i knæ , da du gik op ad mine trapper . Jeg begreb , hvor du måtte være i vånde , og det harmede mig , at du endda holdt dit hoved højt . Så kom det onde op i mig . Jeg ville mishandle din stolthed , til den brast sammen for mine fødder . Den tåre , du tvang tilbage , var mig sødere end guld ; det gøs i mig af henrykkelse , når jeg borede mine høflige ord ind i dit hjerte . Hvad ænsede jeg den smule penge ? Hvad brød jeg mig om den gamle mands liv eller død ? Det var dig , jeg ville ramme , og jeg håbede , det skulle lykkes . Jeg kendte jer stilling , jere fordomme , jer tilbedelse af en skygge . Jeg gned mine hænder , da du var gået ; jeg var vis på , du ville komme igen , og du skulle blive nødt til at bøje dig dybere hver gang . Men du kom ikke mere , jeg så’ dig aldrig senere på gaden . Nu har jeg talt , og det var min brøde . Jeg ville myrde din sjæl , og måske er det lykkedes ; og den gamle mands blod er over mine hvide hænder . 
Nu tier du , men du sidder i den kogiende røg og spinder hævn , og mine lemmer skælver . Hvad vinker de derinde , hvor klokken ringer tungt 

og sørgelig ? Lad mig leve ! Hvis du selv er død , véd du , hvor bittert det er , når varmen ebber i hjertet . Jeg vil ikke hugges ned i mørke og tåge . Lad mig se solens lys . Hvorfor smiler din blodløse mund ? Nu kunne du være nøjet . Se , hvor min sjæl er fattig og skælver . Nej , nej , før ham bort , den gamle mand derinde . Jeg vil ikke se hans magtesløse hænder og de blinde øjne . Hvor skal jeg ty hen ? Har han et hjerte , der kan røres , den røde bøddel , der fører mig til retterstedet ? Nej , her er kun de døde hjerter , og i mit eget brænder angesten som is . Lad mig føle den varme sol endnu en gang ! Kulden gør mig bange for at dø . Det ringer som hårdt jærn i mit hoved . Nu kommer det , nu — der ! — 
og ud af gråningen hen mod båden væltede sig som et rødt bur af jærn , og en mægtig rød arm svang sig ned mod ham , og over hans hoved slog klokken sine drønende tunge slag . 
Han for op og skreg og kastede sig bag over ; han var allerede halvt ude over lønningen , da en stærk hånd faldt ned på ham og drog ham ind igen . 
Han snappede efter vejret og stirrede forvildet om sig . Bag ved sig så’ han den røde klokkebøje halvt utydelig i tågen . Den rullede hid og did i 

dønningen og strømmen , og klokken dinglede leddeløst på toppen . Så blev den borte , og kun den ligegyldige uregelmæssige ringen fulgte med dem . 
» Har de sådan en vane at snakke højt med dem selv ? «  spurgte isenkræmmeren . 
» Har jeg talt højt ? « 
» Ja allenfals i den sidste halve times tid har jeg da kunnet høre , hvor de har siddet og givet dem over deres gamle synder . « 
» Gamle synder ? Hvad er det for noget snak ! Jeg må jo have talt i søvne . Jeg tror også nok , jeg har siddet og blundet en lille smule . « 
» Ja , de kunne nok se ud til at være lidt henne ved en side ; men det lod da , ligesom de var grumme ulykkelig over , hvad de havde gjort mod en ung dame . « 
» Så ? Ja jeg synes også , som jeg har en lille erindring om , at jeg drømte noget tåbeligt stof af den art . Men det var da naturligvis vås og vrøvl alt sammen , kan de vel begribe . « 
» Det var da løjerligt . Var der virkelig ingenting i alt det , de snakkede om én , der hed Nelly storm  ? « 
» Nelly storm ? Véd ikke af , at jeg kender det navn . Har aldrig hørt det før . Så deraf kan de da se , at det ingenting har på sig , hvad de 

ellers har hørt . Det var sagtens denne forbistrede tåge , som har slået sig på hjærnen . « 
» Det var dog sært . Ja , man hører jo så meget underligt i vore dage . Det skal jeg dog fortælle min kone , når vi kommer hjem . Det vil skam more hende . « 
» Så — synes de , det var så morsomt ? Det er kedeligt , at jeg ikke kan huske det selv ; så kunne jeg mulig være i stand til også at nyde det morsomme derved . « 
» Nå , det jeg kunne høre , var såmænd bedrøveligt nok . Nej , det morsomme derved er , at min kone tilfældigvis i sin tid også hed Nelly storm . « 
» Haha ; ja det var vedgud et ganske grinagtigt sammentræf ! « 
Lidt efter gik grosserer Martens ind i kahytten . 

spejlet . 



Fru Agnete steg op ad trappen til sovekammeret med lidt mødige og sene trin . Udenfor døren blev hun stående et øjeblik og trak på munden ad den ituslagne grønne rude i fyldingen . Den skulle ikke gøre kvisten hyggeligere . Og der stod en lugt af gamle læderting ind fra loftet . Da de lejede sig ind her for somren , var der dog klistret papir over hullet , men det var nu pillet af . 
Hun skød døren op og gik ind . Der var hæsligt , hæsligt . Luften var så muggen , at den faldt for brystet . Det havde hun aldrig mærket før . Men de andre dage var der også sol og søvind fra morgen til aften . Nu drog væden i vejret al den gamle fugt ud af muren . Hu , her måtte være en slem kulde om vinteren . Hun frøs , bare ved at tænke derpå . Tapetet hang løst med store skjolder og striber ; den gamle hvide maling skallede af dør og vinduer , og de to stive bedstefaderstole var gåede op i limningen og fineringen sad i vabler og blegner . 

hun søgte hen til vinduet for at få en mundfuld frisk luft . Men dér var heller ikke rart at være . En ram lugt af våde grene slog ud af de knortede , mosgrønne æbletræer , og de gamle hasler pustede klamt og koldt imod hende . Under dem var mulden fugtig selv efter mange dages tørke . Og nu var luften som mættet med vand . Hun nippede nogle af de hængende slyngranker over , for at gøre fortræd , og lod sendrægtig øjet følge de hvide , uldne natsværmere , der flakkede lydløst hen over buskene uden noget ærinde blot for at slippe fra tiden . 
Det var godt , hun ikke skulle gå dernede i aften . Nu blev løvet ved jorden en lurende mørk klump , og bladene stod i luften som sorte klatter . Hun var vis på , at nu skød der gustne , kødede troldhatte op mellem de vantrevne stikkelsbærbuske , og de fede skrubtusser gled i gangene . Det var , som den have var en gammel kirkegård . Hun vendte blikket ud mod søen , men den var ene sort i gråt , og langt ude drev en regntykning ind mod land . Uha , hun ville ikke for alt i verden sejle derude med båden i nat . Og dog var der noget vist dragende i den sorte sø . Men hun skulle nok holde sig havmanden tre skridt fra livet . — hvad var nu det ? Omme bag gavlmuren hørte 

hun hvisken og tisken og fnisen og lidt efter en skraldende kvindelatter . Det var nok Marta , den store gås . At hun kunne være til sinds at le i det vejr ! Det skar i øret værre , end når nogen skurede med kniven på sin tallerken . Der var mere grund til at græde . 
Hun slog vinduet i . Ens modbydeligt ude og inde . Det var utåleligt . Meget heller på hovedet i seng . Dynen op om hagen , sove fra det hele . 
Hun redte sit hår og flættede det med ilsomme fingre . Det begyndte at fylde noget lidt i hånden . Hun rev klæderne af sig , tog sin hvide natdragt på og skyndte sig hen til sengen . Undervejs standsede hun lidt foran spejlet mellem vinduerne . Det var et stort spejl , som nok havde kendt bedre dage ; nu var det dunkelt og anløbet , plettet og sortprikket , og den udskårne snirklede ramme var falmet i forgyldningen . Folkene havde vel købt det på en avktion . Fru Agnete kastede et prøvende blik ind i glasset , men tog straks øjnene til sig . Det var ikke frit for , at hun får sammen ved at se sit eget billede . Og hun puttede sig frysende under dynen . 
Hun kneb øjnene i og holdt armene tæt ind til sig . Hun ville være varm ; hun ville sove . Men der var en dump uro i hende eller om hende ; 

hun vidste ikke hvad , hun vidste ikke hvor . Det var naturligvis det tunge vejr , der stod hende i kroppen . Men det var alligevel løjerligt . Hun plejede ikke at være sådan et barometer , der gik op og ned med vejret . Var hun ikke rask mon  ? Så summede det hende i øret , som der sad en flue etsteds henne , langt borte , men ganske tydelig . Hun gned fødderne mod hinanden ; de var som to istapper . Kunne de da ikke blive varme ? Nu vidste hun , hvad det var ? Hun havde naturligvis forkølet sig , da hun gik nede ved stranden i aften . Det lignede heller ingenting at sjappe rundt i det våde sand med tynde sko . Der havde hun også først mærket denne urolige fornemmelse af ubehag . Det var idethele en dum historie at gå ved stranden , når det var lavvande . Så fik man rigtig at se , at vandet er ligesom de kalkede grave — indvortes fuldt af døde ben og al urenhed . Alt det flade side sand ! Der lå tangen og var så slatten ; og alle de hvide knasende muslingskaller og de ækle små ringlede ormebunker ! Og så disse fede lyd , ligesom træge blærer , der revnede — som grød , der var ved at koge . Og helt ude i pytterne kom det sorte , dorske vand og slimede ind og slimede ud . — 
det skulle være så sundt at ligge på landet ! 

det var både til at le og græde over . Sådan en nat her ude var mere oprivende end ti selskaber . Hjemme lå man trygt i sin egen gode seng i sin hyggelige lejlighed . Vågnede man i den sorteste nat og løftede hovedet fra puden , lagde man det altid rolig ned og smilede og sov . For der kunne man stadig høre trin på fliserne eller en droskes sindige trav over brostenene . Og gaslygten stod og skinnede trøstelig ind på vindueskarmen . Der blev man passet af politi og brandfolk , og der var mennesker om én alle vegne . Det eneste uhyggelige var blæsten , når den rigtig tudede og rumsterede ; men den havde dog også fået ligesom en smule civilisation af at løbe rundt mellem husene . Men her ude blev man helt borte i mørket , som en sten i en sort sø . Det puslede så underlig rundt om : løv , der raslede , og dyr , der listede forbi gennem mulmet . Og natten fik et helt hemmeligt liv af lyssky ting . Der var edderkopper , som spandt og faldt ned , eller ørentviste , og mus , der raslede bag væggen . Og vinden kom farende langvejs fra , ikke buldrende som hjemme , men rolig og sørgelig og vældig , som fyldte den luften mange mile vidt . Og den famlede i bladene , som om nogen sagte krøb op i træerne . Og så var der stadig den flue , der krøb rundt om hende langt borte og summede som den fineste fil . 

det var også kedeligt , at fru krum og hendes mand var tagne bort . Fru krum kunne så rart få tiden til at gå . Og han var virkelig ganske interessant , ikke en af dem , man traf hver dag . Lad så være , at han var en smule naragtig , når han blev højtravende og docerede . Han havde også en ækel vane til at rede skæget med sin hånd ; det var , ligesom han ville vise , hvor den var hvid i det mørke skæg . Hun gad i grunden nok vidst , hvordan de to passede til hinanden . 
Det var et savn for hende , at hun ikke mere havde dem at tale med . Derfor havde hun vel også gået og fanget griller i dag . Og så var det , som de havde taget sommervejret med sig . Det listede sig bort i dagens løb , og nu bankede efteråret på døren . Hun vidste ikke noget så pinligt som den første mindelse af efterår . Især når hun var alene . Hun duede ikke til at være ensom . Det tog glæden fra hende . Ja , naturligvis havde hun Ernst , og han var altid kær og rar ; men der var aldrig ro på ham ; han skulle stadig farte rundt , og han kunne jo også nok trænge til at røre sig , stakkel , når han endelig engang tog sig en ferie . Men hun kunne virkelig ikke være med til at ture sådan rundt . Og om aftenen sad han med sine sager og pløjede dumme indlæg , som de unge 

sagførerfuldmægtige sad og smurte op for at lære at skrive . Og da var det lige så svært at slå et ord ud af ham , som at få cigaren af hans mund . Og imens lå hun her og kunne ikke sove og kunne ikke blive varm og plagedes af den evindelige , nålespidse summen . 
Det susede og sukkede i løvet udenfor , og nogle tunge regndråber daskede mod ruderne . Hun slog øjnene op og så’ frem . Det var bleven helt mørkt . Ruderne foran hende stod blegt lysende , men spejlet var kulsort . 
Hun stirrede mod det med tørre , trætte øjne . Det dumme , løgnagtige spejl ! Når man så’ sig deri , stod ens billede så falmet og tåget . Det lignede slet ikke , men derfor blev det netop så uhyggeligt , ligesom billedet havde sit eget liv , som om det var en anden , der spejlede sig , én , der ikke lod sig se i stuen . Hun var bleven helt bange over sit udseende før : grå i ansigtet , tynd i kinderne og med øjnene helt ude i nakken . Nej , det var ikke hende , det var noget fremmed , noget , hun ville sætte sig imod med hænder og fødder . Å , ja vist , det kunne hun bilde sig ind . Det var dog nok alligevel hende . Man havde så mange ansigter i sit liv , at det var ikke altid nemt at kende sig selv . Hun havde tit syntes , at man var som en 

lejlighed : en mængde forskellige væsener flyttede ind og ud , gav den deres præg og blev borte eller kom igen . Nej , det var nok snarere , ligesom man havde en hel række ansigter , der lå i lag som bladene i et løg . Når det ene var slidt op , kom det andet frem . Men så var der det gruelige , at det ny før tiden kunne skinne gennem det gamle . Og det ene blev stadig skarpere end det andet , indtil benraden endelig tog den inderste maske af og viste sit eget grinende ansigt . Og det var måske det eneste virkelige , mens de andre var skygger og skin . Det var i hvert fald det solideste . 
Der begyndte at komme vind ; det susede så langt og rev i de våde blade . Og søen måtte være steget ; hun kunne høre den tydelig , ligesom nogen trak en stor sav . Den lyd ville hun klynge sig til , dukke ind under den ; det var som en dulmende vuggevise gennem al nattens utrøstelighed . Den skulle nok dysse hende til ro . 
Nu sad der en natsværmer og klaprede på ruden . Det var en dum tanke , men hun faldt pludselig på , at det var den , der før havde summet så langt borte . Hvad ville den nu her ? Hvorfor kunne den ikke gå sin vej og lade hende sove ? Skulle hun stå op og jage den ud ? Nej , ikke 

om hun fik guld . Så kunne hun gerne se sit billede fra før inde i det sorte spejl . Nej , det ville hun ikke . Hun behøvede heller ikke at få yderligere at vide , hvordan hun kom til at se ud som gammel kone . Hun havde fattet det varsel , hun fik før . Eller var det måske den virkelige sandhed , som hun blot havde været blind for ? Var det også hendes første efterårsdag i dag ? Ja , hun mærkede , at hun begyndte at ældes . Hun syntes , hun skrumpede ind og blev lille i sengen . Nu ville det komme og tage hendes ungdom , gøre hende vreden og vissen og røve hendes hår , som vinden tog træernes løv . Så skulle hun rokke rundt som en lille rynket , gammel kone , der ikke kunne støtte på benene , mange mange år , før hun endelig fik lov til at dø . Nej , det måtte ikke være sådan ; det var noget tåbeligt snak ; hun var ung og rund og blød ; hun ville endnu drikke dybt af livets vin . Hun ville endnu plukke favnen fuld af glæde . Det var blot det mugne hus , der gjorde hende syg . Bare de kunne komme hjem , hjem , straks , hun ville gerne rejse hele natten i rusk og regn for at komme herfra . At Ernst ikke også kunne komme ; han skulle nok snakke hende fra alle disse tåbeligheder . Det kom sig blot af , at hun lå ene her . Alle de lyd var også nok til at 

gøre én kruset i hovedet . Nu regnede det tilmed gennem taget . Hun hørte det dryp i dryp på loftet , som om nogen trippede om deroppe . Det var også bedrøveligt , at hun ikke havde sig et lille barn ; det ville gøre hende tryg at høre det drage ånde i mørket . — nå endelig ; nu kom han da op ad trappen . Nej , det var ikke ham . Det var ikke andet end Marta , der gik hen til sit værelse i gavlen . Hun nynnede nok så fornøjet en mazurkamelodi , som hun vel havde hørt på en eller anden dansebod eller kendte fra en lirekasse . Hun var så led ved det store , struttende pigebarn ; hun ligefrem lugtede af legemlighed . Nå , hun vejede så-mænd til ; loftsfjællene knirkede og gav sig under hende . Så , nu var hun vel nede ved sit værelse . Hvor den dør dog hvinede .1 der var da heller ikke en dør i denne hytte , som gik glat på sine hængsler . Nu smækkede hun sit vindue i ; hun lagde rigtignok ikke fingrene imellem ; man skulle tro , hun ville rive hele huset om . Der raslede noget kalk ned bag det løse tapetpapir . 
Hun fik næsten ondt af at tænke på den pige . Krum kunne sagtens skose , når hun og fru krum klagede over pigerne . Det var visselig ikke bare af mangel på bedre ting at tale om . De piger valen pest og en plage . Det var , som han selv havde 

sagt , at tjenestefolk nuomstunder i sjæl og sind var et med trællene i gamle dage . Der var ingen ære i dem ; de løj , bare de kunne komme til , uden nogen som helst grund ; de drev og sløsede , så snart man vendte øjnene fra dem ; aldrig kunne man stole på dem . Men i gamle dage havde de dog pisken over nakken ; nu kunne de snart gøre , hvad de ville , og derfor blev de så uregerlige , især de unge . For de ældre havde da lært lidt af verden . De holdt sig også mere til familien . Hun skulle for fremtiden nok se altid at få ældre piger . 
Hvem der dog kunne falde i søvn ! Hun var vis på , at det tykke kvindemenneske derinde allerede sov på sit grønne øre . A , det var da også en harm , at hun lå her og kom til at sammenligne sig og sin tjenestepige . Det var , ligesom de stod ens . Hun følte et ubehag , som om hun lagde sin lille hvide hånd i hendes røde , fedtede næve . 
Hun ville tænke på noget andet , noget ganske dagligdags , det tæppe , hun broderede på . Der gik den linje , og der gik den ; der var et hul , som skulle fyldes med kirsebærrødt , og der skulle hun bruge gråt . A , de dumme farver ! A , det dumme tæppe ! 
Hun stirrede mat ud i mørket . Hun kunne 

snart ikke mere . Det så’ ud , som der gled små lysende prikker om i stuen , de bugtede sig ud og ind , blev borte og kom igen . Så syntes hun , der dannede sig allehånde ansigter derude , glimtvis , utydelige , en blank tinding , en smal næse , et mørkt skæg . De viskedes ud så hurtig , at hun ikke kunne holde dem fast . Pludselig kendte hun sit eget ansigt ; ikke det gustne fra før , men som hun havde set det mange gange i lys og lystighed , med leende mund og strålende øjne . Hun så’ det atter og atter , hun huskede udtrykket og stillingen og kendte de kjoler , hun havde haft på , den lilla og den bleggule og den vissengrønne . Det var , som om hendes skygge fra mange glade aftener var kommen her ud for at ærgre hende med minder og sammenligninger . Men hun misundte alligevel ikke disse unge muntre åsyn . De gav hende heller ingen trøst . Hun rødmede næsten skamfuld ved at se dem glide forbi . Alle disse leende munde syntes stivnede i en unaturlig grimase . Hvad var disse unge ansigter andet end sminkede lig med døde glasøjne ? Og den skoggerlatter , der lød for hendes øren gennem den dryppende regn , var så gold som de ord , der . dengang gjorde hende glad , og grov og skraldende som Martas før . Skulle hun da altid plages af denne sammenligning ! — og det blussende 

ansigt dér med de svømmende øjne og det tynde glattede hår — var det Ernst , hendes mand ? Hun syntes , hun kunne mærke hans vinånde ; han mindede om mad og overmættelse , og hvor det var irriterende med det evindelige hvide skjortebryst under det røde ansigt . Hun havde længsel efter at skrige . 
På en gang forekom det hende , at der blev så tomt og stille , som om et uhr var gået istå , og stilheden videde sig ud i hende som ringe i vand , hvor en sten kastes ned . Men i næste nu havde der dybt inde i hendes hjærne dannet sig en lille bitte prik , der summede og snurrede rundt og svulmede op og fyldte hende , til den med et lille knæk brast og strømmede ud som et væld af nye rivende følelser . 
En sporende følelse af hast og uro . Hun syntes , hun måtte springe op og storme ud ; men hun blev liggende og skjalv af ængstelse . De dumme ansigter fra før var strøgne bort , men istedet tumlede hun med et andet , et , der var som udmagret af åndens fortærende ild , med øjnene hævede i salig smerte og munden lukket over en lovsang af vånde og henrykkelse . Hun syntes , hun kendte det , men vidste ikke hvorfra ; hun skælvede for , at det skulle vige bort ; hun ville række sine 

arme mod det ; kun dér var hjælp og frelse for den stumme angst , som fik hendes hjerte til at hamre . Et øjeblik mente hun , det havde en fjern lighed med krum ; men i næste stund ændrede det sig til et billede , hun kendte . Det var hendes døde faders åsyn , hun så’ . Den stakkels , kære papa ! Hun havde lyst til at skjule sig af ruelse . Hvor var det dog længe siden , hun havde tænkt på ham ! Men hendes mands slægt og omgang , — det var mennesker , der ville leve til , bredt og lystig og nyde livet ; de lignede slet ikke den stille , kølige papa . Og hun havde selv haft smag for at holde fest i livet . Og sådan var hun gledet bort fra mindet om ham . Nu kom han som fra en fremmed verden , og der stod gengangerkulde mellem dem . Og dog ville hun ønske , hun kunne løbe til ham , som da hun var en lille pige , han tog på sit skød og strøg over håret . 
Da hun var en lille pige . En sværm af gamle minder fløj sukkende gennem hendes sjæl . Hun trykkede sig ned i sengen . Hvor var det dog længe siden ! Hun syntes at se sin barndom hinsides en uhyre afgrund . Hun stod på den yderste brink , men der var ingen vej over . Og tidens hylende stormvind rasede gennem kløften og åd dens sider . Den susen havde , hun aldrig hørt før ; 

nu fornemmede hun den , så hun bævede til sin hjerte-rod . Nu følte hun for første gang , hvad det ville sige , at alle de år ugenkaldelig var tabte . Hvad havde hun for dem ? Hvad havde hun vundet af dem ? Hvor var de spareskillinger , hun havde samlet ? Hvad minder havde hun med derude fra , hvor der nu var bundløs afgrund , men hvor der engang havde været fast jord for hendes fod ? Minder — ? ja , mindet om sine egne kjoler og om sin mands skjortebryst ! Hun syntes , hun havde siddet i år og dage og øvet sig på en banal melodi ; alle sagde , at det var livets sang , og nu hørte hun pludselig en overvældende musik , der fyldte verden . Hun havde tidligere hørt en svag genlyd af den ; men aldrig havde hun forstået , at det var den , alting kaldte hende til . Nu var luften fuld af klagende lyd ; det brød ind til hende ; det bøjede sig over sengen og hviskedee hende i øret : er du rede til regnskab ? Hvor er din sjæls gærning ! — hun vred sine hænder . Der lå noget og ventede hende . Men hvor , hvor ? Det gjaldt mere end livet at finde det . Og livet smulrede hen . Hvert blad derude hviskedee , at nu måtte hun haste , hviskedee med onde , sendrægtige tunger , og regnen mumlede om det , utydelig , som kvalt af gråd . Søen langt borte havde råbt sig hæs : kom , kom ! Hun havde 

stoppet sine øren ; nu hørte hun advarende , hånende og fortvivlende røster alle vegne . Og rundt om huset red en flok ryttere på skumhvide heste med lydløse hove . De vinkede , og de vinkede ! Men hun var bundet , kunne ikke komme , turde ikke . Hvad skulle hun dog gøre ? Hvem kunne hjælpe ? Ernst ? Nej , nej , han måtte ikke komme . Han havde ingen hjælp . Han ville langt snarere døve hende . Og det var galt at høre stemmerne kalde og kime ; men det var værre ikke at høre dem , når man vidste , at de var der . Hvem kunne hjælpe ? Og var hjælpen ikke for silde ? A , fader , fader ! 
Hun kunne næsten le af rædsel . Nu vidste hun , hvad hun havde set i spejlet . Hun kunne huske , som ung pige , en helligtrekongers aften , da ville hun og en veninde se deres skæbne i et spejl , men de turde ikke , de var bange for at se sig selv i ligdragt . Nu havde hun set det , hun den gang frygtede for . Døden havde før været noget , der kom andre ved ; hun kunne lege med tanken om at dø , som en trøst , når hun havde tandpine . Men hun havde aldrig set den ansigt til ansigt . Nu var den hende så sikker som den mugne luft i værelset . Hun ventede næsten at se en lang , tør hånd skyde ud af mørket og vikle sig ind i hendes 

hår . Hun krøb sammen under dynen , og lyttede angst efter en mus bag panelet , som om den gnavede hendes egen livstråd . Hvad var det for noget , hun en gang havde læst ? Noget om , at menneskene gik ned ad en trappe ; der var mørke under ens fod ; ingen vidste , hvor mange trin han kunne træde ; måske halvfjerds , måske traf han den tomme luft , når han næste gang trådte til , og styrtede , hovedkulds ned i det dybe mørke . Og hvor havnede man så ? Måske i det side , kvælende dynd , hvor ens ånde steg op som fede , bristende bobler . 
Hvor turde hun vove at dø ? De lovede et liv efter dette . Hun var ikke vis på , de kunne holde , hvad de lovede . Ja , hvis man virkelig havde et liv , der kunne fortsættes . Men når det havde været tomhed her , hvor kunne det da blive anderledes hinsides graven . Hvis et liv skulle vinde evigheden efter døden , måtte det have evighedsværd forinden . Det måtte her have krystalliseret sig til en diamant , der ikke kunne forgå i dødens ild . Men når ens hele liv kun var som det sorte kul , hvor skulle det da bestå ? Det var sandt , hvad der stod , at man skulle sælge alt sit eje og købe en kostelig perle . Men hvor havde hun sin perle  ? Havde hun dog blot en eneste uforgængelig gærning i sit liv , som hun kunne tage med sig 

ind i evigheden , blot en tanke så høj og ren , at hun syntes den ikke kunne forgå , om så ingen i verden kendte den . Da var hun vis på , at hun ville dø tryg . Men hun havde dyrket kødets lyst og øjnenes lyst og livets hoffærdighed 1 
hendes mand ? Hun blev kold ved tanken om ham ; hun syntes , han stod langt borte fra hende . Han var hende fremmed , næsten en fjende . Han havde draget hende ned i dynd og urenhed . Hun væmmedes ved tanken om , at hun havde været ham nær . Hun gøs ved mindet om hans kærtegn . Hun havde smøget al attrå af sig . Hun ville helst fly ham , ind i et kloster , hvor tankerne var rene som rindende vand , ind i en kirke , hvor hun kunne læne sit hoved mod den kolde mur og lade sjælen løftes af de dybe orgeltoner . Nej , hun ville ikke flygte , hun ville kæmpe ; ikke ind i klosteret , hvor de fostrer en fej og tvungen dyd , ikke i kirken , hvor præsten præker hen over folks hoveder ; hun behøvede blot at folde sine hænder , så byggede hun sin egen kirke . Hun ville lutres i livet ; hun ville forsage i fristelsen . Hun ville i tanken vende tilbage til sin faders hus . Hun var dog hans datter . Ernst plejede at sige , at han var noget af en sværmer , og at han var bleven fader af distraktion . Hun havde dengang let ad det . Nu var 

hun dog vis på , at der , hvor han gik , var luften renere end der , hvor hun og hendes mand havde gået . Og hun troede egentlig , at Ernst så’ på det med andre øjne end før . Der var kommen et mere broderligt og søsterligt forhold imellem dem . Og der lå hendes livs gærning , mente hun , at lutre deres samliv og løfte dem begge mod højere mål . 
Hun lå stille og følte sig ydmyg glad ; det var med et vist velbehag , hun hørte vinden hvisle og risle i poppeltræet og regndryppets fald på loftet . Hun syntes ligefrem , at sengen var friskere at ligge i , som om hun havde fået rene lagen . Hun følte en blid , alvorlig stolthed som én , der har stridt en god strid ; og i sin tanke havde hun en vag længsel mod et martyrium . Hun ville gerne dø nu ; hendes angst var borte , det turde hun "frimodig sige . Hun lå og forestillede sig , hvorledes døden kunne komme . Som et hug af en blank klinge , der lynede gennem mørket ; som en brusende havbølge ; eller brydende ind med blæsten , der rev og sled i træerne og raslede ved ruderne , som om nogen bankede på  . . . . 
Pludselig så’ hun inde i det sorte spejl noget , der skinnede frem , ganske tydelig , som et lille rødt klippende øje , der lurede spottende på hende . Det isnede hende ned ad nakken ; hun kunne ikke røre 

et lem . Var det døden , hun havde udæsket ? Nej , hun ville så nødig nu , da hun skulle begynde et nyt liv . Nej , lad det værste ske . Hun ville ikke vige tilbage for , hvad hun havde kaldt frem . Hun drog vejret dybt og vendte blikket fast mod spejlet . Det var kulsort som før . Men udenfor susede vinden som et vandfald af latter gennem poplen , og alle løv læspede en hæslig og hemmelig historie til hverandre ; det løse tapetpapir slog slapt mod muren ; det knirkede i loftsfjællene ; søen drønede derude , og natsværmeren på ruden vågnede op og skrattede mod glasset . Og hvad var det for et hvin ?  . . . Og denne frække fordulgte latter !  .  .  . 
Hun sad op i sengen , skælvende hed over hele sit legeme . En blytung tåre hang brændende i hendes øje . Hun famlede ud for sig som efter en kniv og huggede og huggede med knyttet hånd . Hun dirrede af harme ; hun havde lyst til at myrde ! 
Og hun fnøs mod en let duft af cigarrøg , der drev hen til hende fra døren . 

Aske . 



der var støj og liv ved havnen . Folk arbejdede mere muntert , nu da løvfaldet‘stundede til og solen ikke længer brændte som en ovn . Hver enkelt lyd hørtes tydelig i den klare luft , tønder , som rullede dumpt hen over jorden , knagende spil , jærn , der blev slængt mod sten , varskoråb og latter . Og dog samledes alle lyd i én kogende larm . 
En gang sneg der sig en strøm af stilhed gennem dette brusende hav . Der kom en gammel mand vandrende ned langs havnen , høj og mager i sorte slidte klæder . Han gik tungt og sent ; hovedet ludede ned mod brystet , de tykke bryn skyggede over svære poser under øjnene , næsen stak frem som et krumt næb , munden var indfalden og lukket , skæget tyndt og stridt og hvidt . 
Folk , han kom forbi , vendte sig og så’ tavse efter ham . Nogle rev huen af hovedet , andre tog til hatten , næsten forundrede over deres egen høflighed . Han ænsede ingen af dem , hverken om de 

støjede eller var stille , løftede ikke sit hoved , , men så’ ufravendt ned mod stenbroen . 
Efter ham fulgte en karl eller tjener , glatraget , med vagtsomme øjne og stramme smilerynker om mundvigene . Da de nåede den gamle havn , hvor græsset havde lov at gro og få mennesker færdedes , skød han hen på siden af oldingen , smilede fortrolig ærbødig og lod tungen røre sig . Det var som kølvandets småsnak bag en tyst sort fregat . 
Nu var det vist bedst , de gik ind i parken . Doktoren måtte være træt af at gå og trængte til at hvile sig . Det var jo også så rart at sidde og se på det kønne springvand . Og om en lille halv time skulle der være musik ; det kunne rigtig være en morskab for doktoren at sidde og høre på . Spillemændene var såmænd helt fornøjelige og der kom de fineste folk i byen . Doktoren havde siet ikke godt af at gå her ved den kedsomme gamle havn ; han trængte til opmuntring ; han skulle sandelig se andre mennesker . 
Den gamle mand standsede , tog midt om stokken og løftede den besværlig og pegede skråt hen . 
Smilet blev bekymret ærbødigt . 
Den bænk der ved vandet ? Det var da ikke den bænk , doktoren mente ? Nej , det gik på ingen mulig måde an . Doktoren kunne aldeles ikke tåle 

at sidde her . Han ville få ondt af blæsten . Lidt længere hen på eftermiddagen blev der altid blæst «  doktoren var dog en gammel mand og måtte endelig være forsigtig . Og frøkenen ville ikke blive mild , når hun hørte det . Desuden lugtede havnen slemt . Det var også en skam , de ikke gjorde noget ved den . Det skulle have været i herrens tid ! Nu gik alting sløjt . Forrige nat slog de tre ruder ind hos bryggeren lige ved siden af . Så , nu måtte de nok helst se at komme ind i parken . 
Han trak læmpelig den gamle mand i ærmet :  » Kom så , hr . doktor ! og lad os nu gå ! «  sagde han lidt utålmodig tiggende . 
» Mu — mu ! «  mumlede doktoren afvisende , med stor anstrengelse , men uden at hæve hovedet . Han gik langsomt hen til bænken og satte sig uden at vende sig efter sin følgesvend . 
Smilet falmede lidt , men blev hurtig overbærende ærbødigt . 
» Naturligvis , det er noget , doktoren bedst véd selv . Her er jo også et rigtig rart sted . Og doktoren kan more sig over folk , der går ind i parken , og træerne er helt pæne at se på . Men det er sandt : jeg skulle et lille løb op i byen for frøkenen . Mener doktoren ikke nok , at de kan sidde alene her så længe ? Jeg skal stræbe og være 

igen snart . Men så vi ! doktoren også nok love mig , at han vil passe på ikke at komme for nær til vandet . Doktoren skulle ikke sidde så yderlig på bænken , men heller komme hen ved den anden ende . Måske jeg må hjælpe doktoren med at flytte sig . Ikke ? Ja , så tillader doktoren vel , at jeg går frøkenens ærinde ? « 
Den gamle mand åbnede ikke sin mund . Den anden trak på skuldrene og skyndte sig afsted til byen , ind gennem parken . — 
. . . .  » Det er mine hænder , jeg kan se — stive , og grumsede synes de mig ; hvis ikke mine øjne er fulde af sort . Engang var de altid rene . Nu ligger huden rynket som en handske , der er for stor . Jeg holder mine hænder i solen for at varme dem ; men solen er kold . 
Oppe i luften hører jeg fugle fare — dem med spidse vinger og små hvin ; jeg kender dem godt , de er hvide på bugen . De er levende og hurtige og langt fra mig . Solen er langt borte og vand og træer og den klare luft . Jeg sidder fremmed udenfor , stryger mine stive hænder over de tynde lår , kulde hen over knogler . Der er børn , som skriger af glæde , de har røde kinder og slår benene højt bagop ; jeg sidder stille , smulrende , tegner med stokken i sandet og sletter ud igen . Hvis jeg 

ville , kunne jeg godt tale med min mund som de andre . Men der er den væmmelse dybt nede . Og det er så unødigt . De ville leve lige så let , om de bare kunne gø og gabe som hunde . Men deres tunge klaprer som noget , der snurrer , i træerne med de bær , for at skræmme fugle . — tomhed , tomhed . Tie skulle de , alle sammen lukke af for deres ord . Det borer og borer i ørene . 
Jeg kunne sagtens , men min stemme er rustet . Der står noget hos ham , hvad han nu hedder , manden med det skarpe ansigt , — om én , som var hæs , fordi han ikke havde talt i mange år . Det er rigtigt : vergil hed han , den hæse . De navne , man fik ind som barn , de hænger dog ved ! 
Dernede i vandet ligger de grønne tangklude ; bobler stiger op fra dyndet , træge , gider næppe briste . Sådan kommer mine tanker , deres hud bliver for sej . 
Hvor det er svært at tænke og møjsommeligt at handle . Blot de ringeste hindringer ! Engang var de kun som skæg , der sætter sig under skibene ; nu bliver de til det fabeldyr , som standser farten , re — re — lige meget . Der menes vel dem med blækket . Ja—a , blækdyr : holder os fast eller haler for stærkt , aldrig med orden . Lad dem ! de andre er ikke bedre værd . Mu — mu ! 

hvor de er hæslige og dumme og grimme . Slid gør styg og dovenskab . Så véd jeg visne kællinger , som nejer i skarnet for en skilling . Så véd jeg dvaske koner , opblæste , i guld og lådne sorte klæder , og vognene stænker . Og mandsrøster , rå af drik eller fede af mad , grin , der rasler som ærter i en blære . Der er også små lystne griseøjne ; jeg kender dem nok . 
Hvem siger , der er mening i denne verden , hvem ? Her hvor arbejdet visker skønheden ud . De bløde og hvide hænder , det er de dovne . Din hånd blev ru , kære — kære — hum ? — Maria , ikke ? Nej , sådan hed min moder . Selv dit navn har jeg glemt , det , som fik mit hjerte til at banke . Jeg vil dog se efter i brevene , når jeg kan overvinde mig dertil . Du havde det koldt hos mig , kære . Jeg ville være den stærke , jeg lagde mine hænder tungt på dig , til du blev brudt . Jeg var ræd for min egen svaghed . Der var den sindssvage ting mellem os , ilden du véd ; nu er den brændt ud ; kun det alene — du jord i jeg slår dig med min stok , hører du ? — det er den eneste gunst , jeg takker dig for . — — 
hvem var det , der hilste mig . Unge sladrende piger hørte jeg , véd ikke hvem , kvidrende pyntefugle , den ene som den anden , ingen forskel . Men 

også en røst , jeg kendte , så sleben og sød . Talen flyder , med passende ord , rummelige , der må bløde , pæne håndbevægelser til . En af byens fineste folk . Jeg måtte da nok kende dig , nådigherre , højstærede ungdomsven , du ! — jo , selv ved det mørke færgested ! Du med din nette borgmesterfylde , dit velvillige silkesmil , den vigende pande , høj og ren — he , he ! — og to bløde hagefolder , nedenunder . O så pillen er han , smisker med de unge piger , taler slebent og sødt og sætter fødderne så sirlig . 
Du har haft én tanke , du : at få andre til at udføre dit arbejd . Du har gjort én gærning , du : at vise dit glatte ansigt , sukre din tunge og smile vakkert . 
Hvor de gule løv klæder ham ; jeg er et nøgent træ , afbarket , med hvide tørre grene . 
Jeg kunne ønske , han stod der ; så havde jeg lyst at tage om min stok og puffe ham ud i vandet . Jeg misunder ham ikke , at han lever , ingenlunde ; men blot for at se hans forskrækkelse over at dø så — hvad jeg ville sige — sådan som det ikke hører sig til . Jeg mener det ikke virkelig : jeg med disse halvdøde arme ! 
Nej , han er sikker på en rolig død i sine bløde dun . Så hyggelig og pillent . Solen synker pragtfuldt . Han slår ud med hånden : de sidder der 

statelig rundt om , andægtig , hans slægt . Han holder en flydende tale med passende ord og et tilfreds smil : her dør en nyttig borger og en fin mand 1 
jeg , — nå , jeg har måske langt igen og det værste ivente . 
Han nåede dog ikke videre end jeg ; men havde jeg haft livet lagt tilrette for mig som han — 
jeg er én , som har arbejdet fra min ungdom , uden rast . Det uhyre slid for at holde hver dag fra sig og ikke synke ! Sådan strides en husmoder med det daglige støv . Derom véd du , kære — Maria . Nu ligger støvet i mit hus ; jeg går alene gennem de øde stuer , alle vegne mærker jeg sporet af de fremmedes grove hænder ; deres mad smager mig ikke . Jeg føler hen over ryggene på mine bøger , men kan ikke få mig til at tage én ud . Række efter række står de , tavse regimenter i den dybe søvn . Jeg mønstrer dem som kejseren med det røde skæg sine soldater , groet fast imellem de forældede våben . 
Dengang havde jeg færre ; men de blev brugt . Hvor min hjærne da var forbavsende snarrådig og kraftig . Det er til at græde over . Hvor jeg kunne tumle alle ord , også dem fra krogene , smede dem hårde og skarpe og skyde dem ud , hvor de ramte dybest . Da skrev jeg , og min pen 

var som en mægtig hånd , der tog folk og førte dem . Men det var også en belejlig tid ; folk trak hænderne af lommen og rystede dem i luften . Det mumlede og rullede . De ventede just de ord , jeg kunne sige . Og det vidste jeg . Dengang var jeg stærk ; jeg kunne vække stormen . Og derfor blev de andre bange . 
Men de var gamle og fornemme og sirlige og snu . De listede og smiskede , til de gennede mig ud i dette hul for at dømme småtyve og slagsbrødre her og bringe orden i tingene . Det kunne nok behøves . 
Når jeg tænker derpå — mu , mu 1 Havde jeg dengang vovet at hverve min egen hær , var jeg muligvis nået frem i ét spring , to spring . Muligvis . Men jeg Havde endnu den trælleagtige underdanige fejhed i mig , en sky forundring langt nede , over at jeg sølle knægt turde være fører , en tvivl , om ikke det hele var drøm og blændværk . Det faste hjerte fødes i de rige huse ; hvis man ikke har suget had med modersmælken . 
Jeg mente dog , jeg bar mig klogt ad og måske gjorde jeg det . Ja , hvis folk tænkte og handlede fornuftig ; hvis de havde offervilje , hvis de ikke satte deres egen suppegryde over alverdens lykke . Men jeg ville ikke gå tiggergang hos 

mængden , med hatten i hånden . Det var bedre og hurtigere at få tag i den magt , som var . Og jeg længtes efter at komme fra ord til gærning . Og jeg havde brug for de penge . Og de lokkede og smilte så velvillig . 
Jeg var ung endnu og overmodig . Hvor vi var glade undervejs 1 vi drak den gule vin i krohaven ; jeg slog hælene sammen ; engene dampede . Denne plads var kun det punkt , hvorfra jeg kunne vende op og ned på jorden , det første trin på stigen ; de skulle snart tvinges til at føre mig længer frem . De hyttede sig vel , både de gamle og deres sønner og slægt , som fulgte efter . De er en lille klynge om det , de styrer med , og sørger for at lukke andre ude . Men der var den mulighed for , at jeg kunne have sprængt og splittet dem ; det glemmer jeg aldrig . 
Og jeg ser så klart , hvor jeg fejlede mest . Jeg kunne have taget den gærning her med en let hånd . Men i begyndelsen lå alting uryddelig , forsømt , forfaldent . Og jeg trængte til at røre mig , få fat i det virkelige . Jeg mente også , det var en god skole for mig . Og de andre skulle se , jeg var dygtigere end deres egne , sådannogen som han , dansemesteren før . 
Men siden blev det som en sygdom , det hulede 

og brændte indeni , når jeg fandt noget halvgjort eller sjusket . Jeg kunne ikke holde mig fra det , måtte selv se efter , have orden i tingene , helt igennem . Og det faldt mig nemmere at gøre det selv end at opdrage andre . Men se , under større forhold ville jeg have været sikret mod den fare ; det forbød sig selv ; jeg blev tvunget til at lade de småting være . 
Men jeg har gjort et godt arbejde her . Hvad var den by , da jeg kom ? jeg har slidt for dem , rusket i dem , sat dem igang , renset ud . Det liv ved havnen er mit værk . De vil huske mig en stund . De kan sige , jeg var en streng mand , ikke , at jeg har siddet med hænderne i skødet ; de kan sige , jeg var fæl at komme i kløerne på ; men kun , når de havde forbrudt sig . Og jeg har fået adskillige syndere og snydere til at bøje ryg , og dog har jeg sjælden behøvet anden magt end denne min hjærne . Uhbu — muge et hønsehus ! 
Og alligevel tabte jeg aldrig det store af syne for det små . Men jeg var tit så træt . Jeg fulgte stadig med , sagde  , hvad der skulle gøres , sagde til mig selv : sådan og sådan , havde det hele klappet og klart , i de store træk : nu skal jeg vise dem ! Men planer er en slags skibe , hvoraf de fleste lider skibbrud når de skal løbe ud af det , man smører 

med grøn sæbe ; sættes i vandet . Nogle ubetydeligheder fik jeg gjort , små ting henne ad siden til . Vi lever for at væve det prægtigste væv , langt og bredt ; vi nåer kun til at lave tørklæder af spilde-garnet . 
De store ting — jeg blev varm : nu skal der smedes . Jeg bed i pennen og bøjede mig frem : nu skal tanken ud af hovedet på papiret , alle de fine tråde . Men altid var der først den byrde af træthed at vælte bort . Og mens jeg skød og skubbede , listede tvivlene ind : var dette øjeblik virkelig så belejligt ? var sagen al den umage værd ? var her en mulighed for ord , de rigtige ord ? 
Ord skal avle handling ; det er lidt , om de får nogen til at græde ; godt , om de får nogen til at slå . Ord , som kun føder andre ord , er en uting ; sig dem ikke i a hvad er de , der nu hvirvler i mit hoved ! 
Og jeg ville høste frugt af min tale , håndgribelig . Jeg ville så’ korn , ikke agern . 
De kommer da forresten villig nok , ordene , når bare jeg kan blive vågen og vred og komme i bevægelse . 
Nu bliver ord misbrugte , meningsløse , går ind og ud gennem øret som damp af en skorsten . Lidt sod synker ned , resten viftes bort . 

det var så fristende at skyde det fra sig . Jeg sled og sled her i mit hul : vent , til lejligheden kommer . Men viste der sig én , undskyldte jeg mig : det er ikke den rette . Latterligt : jeg stillede stadig større krav til den lejlighed ; der måtte komme et stort øjeblik , som bar frem ; så skulle jeg bruge mine sko , mine støvler i hvert fald , — mine ben ! Et langt spring ! Denne lejlighed blev til sidst for mig ligesom det , de sætter deres håb til , et andet liv , paradiset . Der skød jeg mine bekymringer hen ; der ville jeg få trøst for dem alle . Jeg var så træt . 
Jeg kunne kun holde mine våben blanke . Det kneb også for mig i denne afkrog . Derovre havde jeg fået meget ind med luften , som jeg besværlig måtte famle mig til her . Men sådant arbejde kan en træt mand gøre ; jeg blev kun noget mere træt , når jeg sad langt ud på natten , til mine øjne sved og det trykkede inde i ørene . 
Længe tog jeg mig det lidet nær ; jeg var kry : du har stunder nok , om et år , måske i morgen . Livet ligger så uendeligt foran ; folk bliver firs og er kraftige ; du nåer det sagtens . Og så er det mulig kun en halv snes år , vi har tilbage ! 
På en gang bliver det stille , som når strømmen er ved at skifte . Det er ligesom en tilfredshed , 

man føler , ro . Derpå en sagte sagte bevægelse , farten stiger , et glimt af angst , vandet haster afsted . Du ligger midtude , spejder bævende : kan du nåe ind til stranden ? Hører du det store slugende hav mumle nærved ? Dybt nede skærer det tænder : forspildt , forspildt ! 
Men man trøster sig , o , det har man en uhyre snedighed til : du er ung endnu , bare lidt træt ; nu bryder vi straks af ; når du først er fri —i men arbejdet spandt sig om mig , den ene hage greb ind i den anden . Der må snart komme et passende ophold , så vil jeg være min egen mand . Et ophold ? jeg gik rundt på en kugle . Trøstede mig dog stadig : når du bliver fri , gør du underværker . 
Til jeg på en gang følte , hvor tyndslidt jeg var . Ikke at jeg fejlede noget , ikke det mindste ; jeg kunne tænke ganske klart . Men jeg mærkede små blinde punkter i hjærnen , uforklarlige huller . Jeg kunne ikke stave mere . Den usleste ting , latterlig , frygtelig . Han stod og smilede medlidende , skriverdrengen . Det var rædselsfuldt , slidet havde været for stærkt , jeg kunne ikke stole på mig selv ; jeg var ved at kvæles ; alderdommen skyggede over mig ; og Judith var død . 
Så brød jeg overtvært ; jeg ville redde ruinen ; den kunne endnu blive til et tårn i landet . 

jeg flygtede bort for at hvile mig og se nyt og gammelt . Den store , by skræmmede mig ; jeg druknede i den rullende larm , fremmed , snappede efter vejret . Op og ned ad gaderne mod de mange kolde ansigter ; mine fodtrin slæbte efter mig . Sad i det trange værelse med hænderne på mine knæ , dage kom og dage gik , angsten vældede ud over mig som mørke . Søgte ud på landet ; stilheden skræmmede mig mest , om natten fødtes forfærdelige drømme , arbejde , der slog ind over mig som sø over sten ved kysten , uendelig , jeg skulle og jeg kunne ikke ; jeg skælvede og var våd af sved , når spurvene vågnede i den tidlige morgen . Jeg ville skrive , men ordene døde , inden de nåede pennen . Inde i hjærnen lå en smertende klump ; mine lemmer tyngede mig , tankerne løb rundt som skurrende møllesten . I den gamle slidte bane . 
Det var grufulde timer . Lyset var slukt . Saltet havde mistet sin kraft . Jeg vendte hjem som en knækket mand . Jeg kunne kun leve mit elendige liv her , duede ikke til at flyttes . 
Jeg kalder det for bedrag . Hvad havde jeg ud af mit liv , mit uhyre slid , mine vågne nætter , mine ofrede glæder ? Jeg , som ikke var kommet videre i alle de år end han , den barberede før — hvad 

hed han nu for satan  ? — det navn kan jeg dog huske ! — han med de to fløjtespillersker . 
Han kan være tilfreds ; han har kun begæret , hvad livet har været villigt til at give ham . Jeg sidder igen med mit nagende magtbegær , snydt for mit liv . 
Jeg hungrer og tørster efter megen magt og har aldrig været så fuld af attrå som nu , håbet er ude . Ikke for at komme i folks munde , få et navn , berømmelse — hæ , røg i luften , fjer i hatten ! For magten selv ; ville føle magt , øve magt , virke og sætte mit præg på meget , på det store , ælte folkets skæbne som dej mellem mine hænder , ordne og styre og tøjle dem , hver skulle få sin plads uden persons anseelse ; retten skulle have sin gang , om de så alle ømmede sig derved . Hvor rigdommene ville vokse rundt om , byrderne lettes ! Jeg véd , hvor de sløser og øder ; jeg kan spare ; jeg skulle få kilder til at springe , de ikke aner ; jeg ville ordne , gøre alting rent og ryddeligt og stærkt . 
Jeg har haft folk under mig og kunnet sige : gå , så går du — hvad det hedder ? Men aldrig er jeg sunket så dybt , at jeg har følt mig som konge her på min mødding , solet mig i den smule myndighed . Det små har aldrig gjort mig lille , så jeg 

har forvekslet det med det store . Så indskrænket var jeg ikke . Det viser sig også deraf , at det er ikke den lille magt , jeg nu savner , men den store . 
Hvor det er bittert at huske , at jeg har haft sådan ævne til at styre . Jeg har haft den , det har jeg . Og selv nu ; jeg kunne øve den store magt , hvis jeg fik den . Jeg føler det fuldstændig klart . Der er kraft nok i mig endnu . Den brænder ned , fordi jeg sidder ledig . Som et bål , der splittes og spredes . Rag gløderne sammen , læg nyt véd på , se hvor det blusser . Jeg ville blive sporet ; og det var min egen gærning , min lyst , mit liv . Jeg skulle nok . Jeg har overtænkt alt sammen , véd , hvad jeg ville gøre . Jeg har lang erfaring , er ikke bundet af hensyn . Lad mig blot få fat ; jeg kan bruge magten . Men jeg har ingen kraft til at vinde den , ingen tid da , har ikke tag i nogen , griber i luften . Men havde jeg den — ! 
Nar , tåbe , gamle dåre —• ptuj ! Drømmer du endnu som en dreng ? Se dine runkne hænder ; dine ben dirrer ; pral ikke ! 
Du , du har ikke engang kraft til at kaste dig ned i det vand dér og få ende på dig . Det var dog det bedste ; men du kan ikke . Kaste dig ? ja bare rejse dig fra bænken , hvor du sidder , og gå ét skridt til den hvide sten , ét skridt endnu , så 

satte du din fod ned i luften udenfor træet , bolværket , og faldt af dig selv . Ingensomhelst anstrengelse . Men du sidder sløv og fej og venter det værste . 
Jeg siger : jeg er ikke sløv . Men de oprørske år belejrer mig . Legemet er tabt , fjenden sidder i mine lemmer , sjælen drives tilbage ; dens yderværker er tagne og styrtede , sanser og syn , og jeg husker bag en brudt mur . Men inderst inde sidder den selv , sulten og rasende , fortvivlet og trodsig , for der er ingen redning . Hvad sagde han med det brækkede ben ? Vi er en sjæl , som slæber på et lig , sagde han . Heller en skildpadde , som vil vokse , men ikke kan for det stive horn . Jeg er det levende , som sulter , jeg er ikke — « 
» Nu skulle doktoren helst se at komme hjemefter , inden det mørknes . «  tjeneren stod bag ham , oprømt smilende . 
Den gamle mand løftede sine tunge øjne og hviskedee besværlig : 
» Jeg — er — ikke — jeg . « 
Tjeneren bøjede sig med hånden for sin mund :  » Nu rabler det aldeles for den gamle , «  fniste han .  » Hvis doktoren så tillader , «  vedblev han højt og tog sin herre under armen . 
Den gamle mand lod sig føjelig bringe på 

benene og vandrede tavs ad byen til med ludende hoved og slæbende trin . Tjeneren holdt sig ærbødig bag ham . 
Folk vendte hjem fra parken . Undervejs kom doktoren og hans ledsager forbi en sirlig ældre herre , som stod vendt mod søen og slog ud med hånden og henledte to unge nydelige damers opmærksomhed på den særdeles pragtfulde solnedgang- 
han standsede i sin veltalenhed og vinkede nådig tjeneren hen til sig . 
» Godaften , godaften ! Nå , hvordan går det med vor kære justitsråd , gode Peters ? Jeg syntes , hans adfærd var noget besynderlig , da jeg så’ ham for lidt siden . « 
Tjeneren rystede bekymret på sit hovede : 
» Ak ja , det går slemt ned ad bakke . Han er snart værre end de umælende , vores justitsråd — eller doktor , som han da heller vil hedde . « 
Den fine herre smilte let : 
» Ja vist så ! Det var ham en stor skuffelse , at han kun blev justitsråd . Min stakkels gamle brave ven ! Han tog sig det sandelig alt for nær . Så var det , han begyndte at blive lidt underlig heroppe . « 
De hvide fingre spillede på hans rene pande . 

» Ja , ja Peters ! Lad os se , de passer ham omhyggelig i hans beklagelsesværdige affældighed . Nå , men det véd jeg jo , at vi kan stole trygt på dem . « 
» Jo , det kan etatsråden fuldstændig stole på i et og alt , «  forsikrede Peters og bukkede dybt med sit allerærbødigste smil . 

gæster . 



det var efter kokkens mening roligere at ligge på søen end i havnen . Derude -gik vandet sin jævne og sindige gang op og ned , og livet var ordenligt som et uhr . Men i dag havde alting haft bisselæder i sålerne . Straks om morgenen , da han vågnede , skar han ilde ved , at skibet ikke mere svingede på sine gamle vuggegænger ; det dirrede løjerlig under hans fødder , og da han kom på dækket , så’ han , at der var spændt damper for : en hæsblæsende grøn tingest , som plaskede i søen , så der bagud fra hjulkasserne stod brede veje af snurrende hvidt skum ; og ovenud af skorstenen væltede tykke indvolde af røg , der drev ned gennem rigningen , så ingen skulle tro , den blanke sol var på himlen . Og så blev de rykkede ind mod det disede land ; lodsen pludrede på sit mål og spyttede hen ad dækket ; alle vegne fra mylrede fartøjer og dampere , små hidsige knægte og store karle , der pumpede vand ud af siden , sorte lastede kul 

slæbere og høje kolosser , grå som elefanter . Ind forbi fyrtårn , op gennem broer ; kulrøgen lagde sig som tåge og dryssede sod ned ; det pustede og fløjtede og hvæsede rundt om , hamrede på jærn-plader og klingrede mod sten : der var en hurlumhej af hovslag og skrig og skrål , så det var meget , ens ører blev siddende . Og da de endelig var vel fortøjede her midt i strømmen , gik det løs med arbejde ombord . Tov , der havde hængt i ro og var vaskede blege af søvandet , lå fortrampede og spegede og skulle skydes op ; så var der sejl at gøre fast og kæde at føre hen til bøjerne for og agter , , så ind og ud med jollen , så kom der folk , som ville snakke med skipperen , så skulle der laves mad og koges og brases ; så skulle han vaske op og skældes ud . Det var til at blive ør af . 
Nu havde han det ellers fredelig nok . Da der var kommet skik på skibet , gad kaptejnen ikke blive ombord ; han fik varmt vand ned , trak i stadsklæderne og lod sig sætte iland ; så skulle de hente ham igen kl . i i . Styrmanden fik pålæg om at passe fartøjet imens ; det lovede han højt og hellig ; men lidt efter kom der bud fra et andet skib , om han ikke ville se hen og smage et lille glas med nogle gode venner . Han svor en umådelig masse eder på , at det var ham plat umuligt ; 

men da han var færdig med at bande og havde fået sit vejr igen , sagde han , at han ville dog svippe lige en vending derover for at stikke dem på næven ; så kunne kokken imens dække bord og koge tevand . Dermed pilede han ned i den fremmede jolle og blev borte oppe ad floden . De andre folk mente , at kokken såmænd gerne kunne spare sig at lave bordet til ; de skulle tage meget fejl , om styrmanden lod sig se på denne side midnat ; han var en rigtig skikkelig kegle og havde altid de bedste forsætter , men en grusomt dårlig hukommelse . — det turde kokken dog ikke løbe an på ; de andre kunne sagtens ; men hvis styrmanden nu kom og bordet stod bart , var det ham , der fik kløene . — da deres egen jolle vendte hjem , drev folkene rundt og mulede over , at de var nødt til at blive ombord ; men så viste det sig , at letmatrosen ejede en guldskilling , og nu blev de aldeles ustyrlige . De skulle dog alligevel ind efter den gamle ; de kunne gå ud fra , at han ikke mødte før kl . 12 ; de havde altså adskillige timer at muntre sig i . De gik på hovedet i pøsene , rev klæderne af og på , lovede kokken de forfærdeligste tamp , hvis han ikke passede skibet godt , og væk var de . Og sådan var han i løbet af en lille time rykket op til kaptejn på skuden . 

det var ingen svær bestilling ; han skulle blot sørge for , at tekedlen ikke gik af kog . Men han ville nok ønske , at mindst en af de andre var bleven hos ham . Det sted , de lå , var ikke morsomt ved højlys dag : en gul , grumset strøm mellem skallede fabriksmure , som snese af sodede kæmpeskorstene havde sværtet med deres evige kulrøg . Og nu , da mørket tætnedes , blev her dobbelt skummelt ; murene langs bredden var sorte som blæk ; men skorstenene rakte røde flammetunger frem ; de lagde funklende urolige blodstriber over det dunkle vand , så han kunne se , hvor de små strømbølger løb og løb med deres onde samvittighed . — han fik hjemve og brugte et par af styrmandens mindste eder til at bande ham , at han ikke kom ; han var træt og frøs , men turde ikke sætte sig ind i den varme kabys ; der ville han straks falde hen , og han skulle jo holde vagt ; så gav han sig til at trippe rundt om dækket og kiggede sky og søvnig mod det fæle , fremmede land med de gloende skorsten og det malabariske sprog . 
Da han engang drejede om fokkemasten for at drive agter efter , så’ han pludselig to mænd midtskibs ; den ene var ved at gøre fangelinen til en båd fast , den anden stod med hovedet inde i kabysen . 

nå , så havde styrmanden da endelig vendt næsen hjemad . Han skyndte sig derhen , men standsede så hurtig , at han nær var gået bagover , da mennesket trak sig ud af kabysdøren , og han skelnede en lang , tynd mand med en høj hat på hovedet . I et nu var han klar over , at han ikke kendte nogen af dem ; og han følte , hvor det kriblede koldt ned ad hans nakke , og hans ben blev ganske tunge . 
Den tynde fremmede kom hen mod ham og tog til hatten :  » G’aften , unge mand ! tør jeg ærbødigst spørge , om hr . kaptejnen er tilstede ? « 
Kokken blev så sjæleglad ved at høre sit eget modersmål , at han gerne kunne have kysset den høflige mand ubeset . 
» Nej , kaptejnen er gået iland , «  svarede han rask og lettet . 
» Ak so ! men måske vi kan komme til at tale med styrmanden ? « 
» Nej , jeg er ganske alene ombord , «  sagde kokken en lille smule ynkelig ; han mindedes , hvor han havde følt sig forladt før . 
» Så — ? Er du ene mand for butikken , min kylling ? Ser man det ! « 
Han snakkede noget med den anden i det fremmede mål ; det gik som kæp i hjul , og kokken 

forstod ikke et muk deraf ; men han kunne ikke lide at høre det . 
» Nå , så du er muttersalene , lille ? Hum ! det var kedeligt — meget ! Vi skulle nemlig haft en besked hos kaptejnen , — til havnevæsenet , at du véd det . Sig mig , hvad er det han hedder , din kaptejn ? « 
» Skov hedder han . « 
» Det var pudsigt : det gør jeg med . « 
» Jamen , han hedder Peter Abraham skov . « 
» Hvad for noget ? Peter a— , Peter Abraham skov , siger du ? Hvad behager ? Det skulle da vel ikke være Diomedes denne skonnert her ? « 
Jo , det var det da rigtignok . 
» Nej , det er da min salighed dog storartet ! Det kan man kalde et svinetræf ! Her går jeg hen i bælgmørke og rager uforvarende ombord i min egen kødelige fætters fartøj ! « 
Han knebrede atter lidt til sin ledsager , der svarede med behagelig overraskede grynt , og vimsede derpå med lange skridt op og ned ad dækket . 
» Grumme kedeligt , at jeg ikke traf ham — nå , og han kommer vel ikke igen for det første ? — jaså , kl . i i skulle han hentes — det er lidt længe at vente — — men hvad koger du da det vand for der ? « 

» Jo , det var styrmanden , som sagde , at jeg skulle dække bord og koge tevand , mens han tog over på et andet skib for at drikke et glas med nogle venner . Men det er nok et svært stort glas det , tænker jeg . « 
» Sikken en rad ! Meget vel . Tevand ? Hoho ! «  — han kørte rundt på sin mave med den flade hånd —  » der falder mig noget ind . Mens vi venter på fætter , kan vi for tidsfordriv spise aftensmaden fra din styrmand og drikke al hans te . Så vil han nok slikke sig om munden med begærlighed , når han kommer , hihihi ! Men det har han godt af , hvad ? Gå du nu ned , ungersvend , og sæt blus på vægen , så fører vi vores jolle agterud imens . «  og han klappede kokken faderlig på ryggen . 
Kokken tænkte , at styrmanden næppe kom nødlidende hjem , så straffen ville ikke batte synderlig ; men det var jo så rimeligt , at kaptejnens fætter ikke skulle sidde tørmundet og vente . Han rutschede ned i kahytten , fik i en fart tændt lys og dækket til to , og hoppede op igen med tepotten og tedåsen . 
» Flink gut ! jeg skal huske dig på din bryllupsdag , «  skæmtede fætteren ,  » men sørg nu bare for , at teen trækker rigtig godt , min sveske . « 

så dukkede han ned gennem kahytskappen med sin følgesvend . 
Da teen var trukket rigtig godt og kokken bragte den ned , sad fætteren og blinkede inderlig fornøjet til ham over sit fulde snapseglas . De havde åbenbart bestræbt sig hæderlig for , at styrmanden kunne gå sulten i seng . Kokken blev ganske betænkelig ved at se , hvor det var svundet i den røgede makrel , osten var tynd som en nymåne , og den fremmede fyr sad med næsen i sin tallerken og skovlede stegt flæsk i sig . 
Kokken skænkede te og satte sig ud på trappen for at være til rede , om de ønskede noget . Der kunne han i ro og mag mønstre sine gæster . Fætteren var en helt pæn mand med lange barter , men noget tjavset i toppen , lovlig stubbet om hagen , og ikke egentlig ren ; hans ansigt og hænder så’ mildest talt grumsede ud , og hans håndlinned var allenfals ikke hvidt . Men hvor pokker skulle også et anstændigt menneske kunne hæge sig bare nogenledes i dette svinske kulrøgsland ? Og forresten hayde han et kønt , rødt silketørklæde om halsen , og den brune frakke var vel en kende for stor , men ellers ligefrem net . — den fremmede derimod lignede rent ud en sjover i klæderne , og så den nøgne mund med de tykke , blå læber midt i en 

bunke mørkt skæg ! — nå , de af landets folk , kokken hidtil havde set , var for den sags skyld ikke stort kønnere . Sådan en ubehøvlet karl ! Nu , da han ikke orkede at proppe sig mere , skød han uden videre tallerkenerne til side , smed sig bagover i sofaen og lagde sine gamle , skidne , søm-beslåede støvler op på dugen ! Gudskelov , at den bondetamp ikke kom alene ombord ; hvem véd , hvad han kunne have hittet på ? Nu havde kaptejnens fætter ham nok dog heldigvis i lommen . Men at han gav ham lov til at sidde sådan og svine ! Nå , måske det også var landets skik . 
» Se så , «  sagde fætteren og tændte sig en cigar fra kaptejnens kasse ,  » nu tror jeg nok , jeg kan klare mig en lille halv time , om den går aldrig så hurtig . Skænk os nu bare en dryp te på bunden af kruset , til at slukke efter med . Mangfoldig tak ! Skal det være en anden gang , så værsågod at se indenfor . Men hvor er den vestindiske fløde , unge Petersen ? « 
Den stod i hjørneskabet bag sofaen . Da fætteren tog romflasken ud , fik han fingre i kaptejnens sølvske , som hang derinde . 
» Aha ! vil man bare se ! Ja , fætter er en holden mand , det har jeg altid sagt . Det er dukketøj ! «  han vuggede den i hånden og gav den til sin 

sidemand , der straks tog den stumpede kridtpibe ud af sin blåblege mund , lod skeen klingre mod bordet , vippede den på sin sorte tommelfinger og bekiggede den så andægtig som en neger en glasperle . Kokken kunne næppe bare sig for at le ham op i øjnene ; den fyr havde nok aldrig set sådan en kostbarhed før . 
» Hvad er derinde ? «  spurgte fætteren og bankede på sidedøren .  » Nå , så det er vor ven , styrmandens kahyt ? Den må jeg skam se ; jeg er så storartet nysgærrig , skal jeg betro dig . «  han støttede ved dørkarmen med begge hænder og bøjede sig forover .  » Ej , ej ! «  udbrød han pludselig glad ,  » hvad er det , jeg hører ? Dikkedik , din strik ! hvor 
er du henne ? «  han stak hovedet ind i køjen og 
kom ud i triumf med løftet hånd .  » Det er altså den brave styrmands sejrværk ? «  spurgte han og lod det svinge i kæden .  . » Han er nok heller ikke 
tabt bag af en vogn . Ok ! det er jo et rigtig 
nydeligt spilleværk . Det må jeg forstå mig på . Gud ja , jeg har haft mange rare uhre i min tid ; men jeg har så skammelig ondt ved at holde dem ret længe , lille Petersen . De løber for stærkt , de små djævle , lige lukt ud af mine hænder . «  han lagde uhret på bordet foran sig og snurrede det sagte rundt med kæden .  » Jeg vil beholde det bitte 

tiktak hos mig en lille stund , tror jeg , for at tælle minuterne til min elskede fætters hjemkomst , hi hi ! « 
Kokken tvivlede i sit stille sind på , om styrmanden ville finde det morsomt , at fætteren sad og legede med hans dyrebare øjesten . Men det led vel ingen overlast deraf . Han begyndte at klippe med øjnene mod tobaksrøgen og romdunsterne og agtede kun halvt på fætteren , der drak og sludrede snart med sin lurvede kammerat , snart til ham . Men pludselig for han sammen og blev lysvågen . Det var et ord af fætteren , der havde svømmet dødt om i hans hoved , men nu med ét bed sig fast , levende som en sprællende fisk . Manden med bakkenbarterne havde lidt før sagt noget om alle de mange gange , han i tidligere tid havde siddet her i denne kahyt med sin kære fætter . I samme nu disse ord stod klare for kokken , følte han sit hår rejse sig , og han frøs over hele kroppen . Han kunne ikke være bleven mere forfærdet , om de to gæster på en gang havde forvandlet sig til varulve . For det var løgn ; kaptejnen havde ikke sejlet med dette skib før i år . Men hvordan hang det da sammen med fætterskabet ? Han kiggede stjålent på de to mænd og gøs ind til marven af skræk ; han behøvede ikke at spørge videre om , i hvad selskab han var ; for skaftet af kaptejnens ske stak op af 

den sorte karls frakkelomme , og styrmandens uhr lå ikke længer på bordet . — han slap af angst fødderne ned fra trinet og måtte tage i trappen med begge hænder for ikke at styrte . 
» Nå , nu falder den små deruPder==Petersen nok i søvn , «  sagde den tynde mand ;  » det bliver jo også snart sent . Det er nok bedst , lille deruPder==Petersen lufter sig en smule På dækket ; så kan han også se ud og varsko os , hvis fætter er i farvandet , for at vi kan tage mod den søde sjæl med sang og klang . Imens vil jeg så med din tilladelse , lille deruPder==P . , kaste et blik ind i fætters allerhelligste . heruPher==jeg håber ikke , han tager mig det fortrydelig oP . « 
I al sin rædsel var kokken den fremmede slubbert halvvejs taknemlig , fordi han gav ham lejlighed til at slippe fra dem . Skulle han være bleven der længere , havde han skreget . På en eller anden ubegribelig måde dinglede han op ad trappen , støttede sig et øjeblik til kahytskappen og stirrede forvildet mod den sorte nat og de røde skorstensluer ; så slog pludselig en tanke ned i ham , smal og klar som et lyn , og han gik hen agter . Det kostede ham usigelig møje ikke at løbe , men han tvang sig og gik sendrægtig skridt for skridt , til han nåede hækken . Med rystende hænder løsnede han den fremmede båds fangeline , kastede den 

langt fra sig og hørte den plaske ned i vandet ; vendte sig straks og gik sendrægtig hen til kabysen , stak hånden ind og greb sin brændeøxe . Men længere kunne han ikke styre sig , han stormede i fuld fart forefter , sprang op i fokkevantet og pilede som et egern op på mærset . 
Lyden af hans rungende træsko var bleven hørt . Endnu inden han nåede mærset , kom der fra kahytskappen et halvhøjt :  » Hallo , Petersen ! «  fætteren måtte have set ham i vantet mod den røde himmel og anet uråd ; for just som kokken svang sig op , hørte han ham fare agterud på sine lange ben , og lidt efter lød der et mægtigt brøl derhenne . 
Det faldt kokken ind , da han var kommet til sæde , at egentlig var det dumt , han ikke havde ladet sig glide ned i båden og var roet efter hjælp . Skøndt , hvordan-skulde han have gjort sig forståelig , hvis han ingen landsmænd havde truffet ? Nu var det i hvert fald for sent at ærgre sig ; desuden var det bedre , han blev og kunne gøre anskrig , når hans egne folk kom . De to dernede var sikre nok . Om han selv var det ? Der kriblede noget i ham , men det var lige så meget spænding som frygt ; og han vogtede nysgærrig gysende på , hvad de ville gøre . 
Den sortskæggede var kommen bulrende op ; 

de stod begge to ved huset agter , brugte mund og pegede ud over vandet . Det kunne de have stor fornøjelse af ; med den strøm , der satte ind mod boven , var jollen nok snart en halv fjerdingvej borte . Nu gik de hen for og kiggede ud ved sprydet . Mon de troede , de havde taget fejl af , i hvilken ende af skibet de havde gjort båden fast i nej , nu forstod han hvad de ville : de begyndte at stikke ud på ankerkæden , der var ført hen til bøjen forude . Den morskab undte kokken dem med al sindsro ; det blev et sent slid , før den line var firet ud ! Kæden rutschede gennem klydset med korte rusk , efterhånds som de slængte den frem over spillet ; men der var kun lidt kæde på dækket , og da de måtte til at hale mere op fra kættingkamret , hørte han dem stønne og puste ; kort efter sparkede de til kæden og bandede : nu hayde de altså fået nok af det arbejde . Lyset fra ankerlanternen faldt over dem ; han så’ , hvor de stod og tørrede panden med trøjeærmet , og han satte sit bredeste grin op indvendig . 
Der kom en båd forbi ; de to gavtyve fløj hen til skanseklædningen og råbte den an ; kokken blev hed i hovedet , men folkene i jollen svarede studst og roede videre . Han tænkte på , at hvis de var standsede , kunne han have smidt sin ene træsko 

i hovedet på dem ; når der vankede den konfekt , skøttede de næppe om at færge folk fra skibet . 
Fætteren sendte en ladning eder og skældsord efter jollen ; men den anden truede pludselig med knytnæve mod mærset og begyndte at kravle op i vantet . Der gik et sæt gennem kokken og blodet jog ham til ansigtet ; han greb fat i et tov , knugede brændeøxen i sin hårde drengehånd og skreg ned :  » Kommer han herop , hugger jeg til ham med min økse ! « 
Fætteren dansede rundt og råbte ; den sorte bandit knurrede og rev i vantet , men luskede ned igen , og kokken satte sig og trak vejret meget dybt . Han måtte lægge øksen , sådan rystede hans fingre . 
De to fanger sprang nu op i storbåden , der stod over storlugen mellem masterne , og gav sig til at tømme den . De sled ærlig for den føde , de havde fået . Tov og tønder , korkfinter og baljer og træstumper fløj hen over dækket . Og vips ! var de ude igen og satte ryggen mod båden . Det skulle hjælpe fedt ; den rørte sig ikke af pletten . De grundede lidt over sagen , så for fætteren hen og rumsterede i huset , mens hans kammerat løb ned i kahytten . Derfra kom han hurtig tilbage ; han stillede sig op ved kabysen og løftede noget 

op mod ansigtet med den ene hånd . Det krøb i kokken : skulle han have fundet kaptejnens revolver ? Men da han hørte ham sige ah ! og smaske velbehagelig , blev han beroliget . Ovenpå det slid kunne de såmænd også nok have en hjertestyrkning nødig . Agter fra lød et glædeshyl ; fætteren kom benende forud og hoppede lige op i fokkevantet . Kokken løftede atter sin økse ; men den tynde mand havde bare fundet en talje og ville gøre den fast i vantet . Det kan nok hænde sig , han havde travlt . Som en kakerlak var han nede igen , fik redt linerne ud og huggede den anden blok i storbåden . Han tog sig en slurk af kammeratens flaske , og nu skulle der hales . De istemte et magert ohoj 1 og hængte i af alle kræfter . Men båden lettede sig ikke en smule . 
Det undrede ikke kokken ; han vidste , den var surret til lugekarmen med en god ende skibmandsgarn , som de to syndere åbenbart ikke havde set . 
» Vil du skruppe ned og hale med , din skarns dreng , «  råbte fætteren ,  » kom ned og hjælp os , lille petermand 1 « 
Kokken svarede ikke et muk , men han tænkte noget meget uartigt noget . 
De ihærdige mennesker lod sig dog ikke forbløffe ; taljerebet blev lagt om varpspillet ; fætteren 

holdt i snoren , og den sortskæggede hev i svinget og masede på , så han peb ved det . Men der var ikke tale om , at båden ville flytte sig . Derimod viste det sig , at fætteren i skyndingen næppe havde gjort taljen rigtig fast i vantet ; den faldt ned med stort rabalder , og begge sliderne vendte benene i vejret , idet taljerebet slappedes og svinget slog rundt . Og en bedrøvelig glasklirren tydede på , at der var flere end dem , der havde stødt- sig . 
Tabet af flasken var måske ikke det , der sved mindst ; ovenpå sådan en kuldbøtte måtte de trænge til lidt styrkende . Det syntes de nok også selv , for de gik i broderlig forening ned i kahytten , og enten var de nu blevne klare på , hvor unyttigt det var at sætte sig yderligere op mod skæbnen , eller også var kaptejnens drikkevarer for liflige til , at de kunne løsrive sig : de blev dernede . 
En stund efter at de var forsvundne , sad kokken og lo ad dem , helt frisk og fornøjet . Men lidt efter lidt sank spændingen , og indtrykket af deres tummel på dækket ebbede bort . Istedetfor søgte en skare andre gæster til ham , mindre støjende end de to i kahytten , men ikke mere hyggelige : strømmen løb og gav ondt af sig ; luerne fra skorstenene slikkede til vejrs så grådig fornøjede , som om de åd al jordens afskum ; over byen lå himlen 

brandrød , det snurrede og snærrede ustandselig derinde , en gang imellem rev et højt råb sig ud af den evige mumlen ; det var som en sjæl i helvede , der fik en dobbelt portion gloende kul på sin tallerken . Kokken skøttede aldeles ikke om at være i helvede ; men han kunne for tiden nok ønske sig en lille smule af varmen dernede . Nattevinden friskede op og skar ham gennem den tynde trøje helt ind i sjælen . Han spejdede langelig , om jollen ikke kom ; det var ikke morsomt at sidde søvnig og forfrossen og forladt på mærset i den døde nat . Men der var stadig ingen at se eller høre . Han fortrød bitterlig , at han ikke havde taget sine pibegrejer med , da han snappede øksen i kabysen . Bare han kunne få sig et lille puf tobak , så ville tiden ikke falde så dræbende lang . Skulle det ikke kunne lade sig gøre at liste ned og tage piben f men sæt , at de kom bag på ham ! A , det havde ingen nød ; de sad godt bænkede , hvor de var ; de var nu også begyndt at synge og skråle ; de lavede nok en ren Jerusalems forstyrrelse dernede , han hørte dem af og til slå glas istykker eller klaske tallerkener i gulvet . Jo , det var ligefrem fornuftigst , han fik sin tobak fat ; ellers endte det med , han faldt i søvn , og så kunne han gerne komme ned lidt vel hastig . 

han satte træskoene , lod sig glide ned ad bardunen og sneg sig som en mus hen til kabysen , stak hånden ind på hylden og fik piben , men rev i sin ivrighed tobakskardusen ned på gulvet . Han bandede indvendig og bøjede sig for at rode efter den . Bump ! sagde det i det samme bag ham på dækket . Han får op som en fjeder og omkring og så’ til sin rædsel en mand for sig . Hans hjerte stod næsten stille , han sank i knæene og holdt armen afværgende op for ansigtet . 
» Hvad pokker går der af dig , kok ? Hvad er det for et uryd her på dækket ? « 
Å gudskelov ! det var bare kaptejnen . Og kokken stak i med at græde . 
» Hvorfor fanden brøler du , dreng ? « 
» Jo—o , for der — er — tyve — i kahytten . «   » Hvad for noget ? Hvor er styrmanden ? «  ja , han var for længe siden taget over på et andet fartøj for at drikke et glas med nogle gode venner . 
» Og hvor er folkene henne ? « 
Kokken blev først nu forundret over , at de ikke var med . 
» De tog iland i mørkningen for at hente kaptejnen . « 
Skipperen rokkede med hovedet og mumlede : 

» De sataner ! De kan bare vente sig , til jeg får dem i rum sø igen . Hvormange ? «  knurrede han mellem tænderne og pegede mod kahytten , hvorfra skrålet steg gladelig uforstyrret op i mørket . 
» To — og de er fulde . « 
» Vel ! «  den svære mand for som en bold over dækket , trak et tov frem af en vagtsbænk og var i et spring nede i kahytten . Kokken smuttede bagefter på hosesokkerne og satte sig oppe på trappen for at være ved hånden . 
Sangerne brød pludselig af midt i et nummer : den sortskæggede rejste sig ravende ; han spærrede gabet op , som han ville sluge skipperen i én mundfuld , og greb efter brødkniven , men fik en knytnæve for brystet , så han satte sig med et klask som en brolæggerjomfru . 
Den tynde mand stod og smilede huldsalig . 
» Ok ! skulle det måske være den højtelskede fætter ? Spar dine små hænder , kære fætter . Bare gemytlig ! Vi er så fredelige som bælam , Bob og jeg , det ved gud vi er . « 
Skipperen målte ham med øjnene op og ned :  » Det fætterskab er nok langt ude . Men det får politiet sagtens redelighed på . «  han så’ hen over ødelæggelsens vederstyggelighed : 

» De herrer har nok ikke nægtet sig noget . « 
» Nej , vi har haft en rigtig lun lille basseralle , — det ved den søde grød vi har . « 
» Jaja , nu kan i belave jer på den sure svie . Frem med poterne , dromedar ! «  råbte han til den sorte , der sad og hikkede stærkt . Han knyede ikke mere , og skipperen gav sig i lag med sindig og forsvarlig at binde og baste ham . 
Kokken mærkede pludselig en vammel strøm af spiritusdunst om sig , og en røst hviskedee hæst bagved ham : 
» Kok ! kok ! hvad er det for et halløj dernede ? « 
Han svarede højt :  » A , det er bare en tyv , som har taget deres uhr , styrmand . « 
Der lød et vræl af forfærdelse , og kokken var ved at blive revet med , idet styrmanden tumlede ned forbi ham . 
Han svingede ind ad døren og hen mod den evigglade fætter .  » Er det dit forbandede og af en hund , der har stjålet mit kostbare uhr ? « 
» Sssssy , ssssy 1 ikke så hidsig , ærede fyldebøtte ; det var bare et lille venskabeligt lån , det véd Petersen . « 
» Jeg skal «  — som han kunne bande —  » låne 

dig sådan en i synet , at du ikke skal se sol eller måne de første fjorten dage . « 
» Når uhret var sådan et klenodie — hvorfor blev de ikke ombord og passede på det , gamle svamp  ? « 
Styrmanden frådede :  » Mukker du ovenikøbet , din tyveknægt 1 « 
» Tja ! lejlighed — højstærede pimpenberg ! — gør — det , som de så smagfuldt bemærkede . « 
Styrmanden var for rasende til , at han kunne mæle et ord ; han stod og stak ud efter fætteren ; men da han måtte støtte sig ved væggen for ikke at svingle om , kunne han ikke nær nåe sin fjende , og slagene fik kun tobaksrøgen til at danse . 
» Ja , svar ham på det «  , sagde kaptejnen , som imidlertid havde surret bælammet Bob ind i et helt svøb af hampereb .  » Jeg skulle ikke haft så synderligt mod , om den forløbne diskenspringer dér , eller hvad han er , var stukket af med mit tørklæde og min trøje , som han har siddet her og spildt ned ad , — hvis han også kunne have bedrøvet dem for deres koøje af et uhr . Så måske de havde lært at blive ved deres vagt en anden gang . — er det folkene deroppe ? «  råbte han til kokken ,  » å , sig til dem , de behøver ikke at luske til køjs 

endnu . Siden de så gerne vil iland , er det bedst , de får sig en tur til i aften . « 
Folkene var ved at liste forsigtig forefter , da kokken standsede dem og berettede , hvad der var sket . De blev sprængfærdige af forbitrelse . Det var storartet , at man ikke kunne gå et halvt minut væk , uden at sådannogen skurke og lurendrejere straks skulle komme og overfalde fartøjet . Det var ikke med blide hænder , de hev gav-tyvene op af kahytten , og da fætteren tillod sig den spøgefulde bemærkning :  » Nå , landsmænd ! I har nok også været ude på en lille skærts i aften ! «  — var der stor stemning for at lade ham prøve , hvordan en ende af hans fødelands tovværk smagte . 
Bob begyndte at skabe sig , da han skulle i båden ; men blev skikkelig igen , da han havde fået adskillige knubs for og bag ; han fik en line om livet og blev firet ned så varsomt , som om han var af glas . 
Fætteren blev lidt søsyg , da han skulle gå fra borde , men det var blot et let anfald af svimmelhed , forsikrede han . 
Skipperen og et par af folkene fulgte med , og så drog båden ind i mørket for at bringe synderne 

derhen , hvor retfærdigheden kunne slå sin straffende klo i dem . 
Og da dyden bør have sin løn i denne verden , lovede styrmanden , der havde fået sit mæle igen og var rørt , at kokken skulle være fri -for at gå vagt om natten , så længe skibet lå i denne havn . 

den brudte ring . 



det var ved den time , da folk løfter brynet forbitret mod den grå himmel ; thi dagen har kun været ét blegt tusmørke efter den lange nat , der svandt , og nu stunder atter en lang nat til ; ingen solstråler har lyst op , nu vælder mulmet sort ud af alle kroge , og der ses ikke en stribe af rødt , hvor solen sank . 
Men fabrikant Bugge gik med et stille smil i øjnene og var slet ikke vred på novemberskumringen . Han havde haft svært travlt og hængt dygtig i , så de mørke timer var pilede af med en fart som svaler ; han havde gjort gode forretninger , nu var posten vel besørget , og han kunne lade hjærnen banke sig til ro , og hvile sine trætte fingre magelig i lommerne , mens han gik hjemad . Hvad ondt havde gråvejret gjort ? det var egentlig ganske kønt . Og i alle fald blev man strammet op ved at se , hvor menneskene var rørige , mens himmel og jord begge lå skimlede og døde og selve solen 

næsten ikke kunne åbne sit søvnige øje . Han gik langs havnen og lyttede fornøjet til larmen : skibenes dampspil snurrede og stampede , fløjte-hvin og mændenes råb skar ud gennem den rullende tummel ; store , sorte arbejdere løb ind fra skibene højt oppe over gaden og styrtede kul ned i vognene , så det bragede . De herlige , hårde kul , der skabte stuernes lune hygge og fik hjulene til at suse i fabrikkerne , så tøj og metal og træ og mad blev lavet til i masse med en hastighed , ingen drømte om i gamle dage . Hvad så , om der djev lidt kulstøv hen ad stenbroen og røgen væltede ud fra de høje skorstene ? Den tog sig godt nok ud , den tykke røg . Som lange faner , der strimede bredt frem over husene ; der var noget stolt ved dem , de stod så kraftig sorte mod det fine grå . Var han kunstner , ville han male sådannoget . Og al denne støj , de hvæsende jærndampere med det røde bål ved skorstenen , vognene , der rumlede tungt over gaden , det prustende godstog , det var arbejdets stærke røst , larm af liv ; bagved mærkedes alle de virksomme og brydende hjærnen , som sled og stred og satte gang i disse tunge kræfter , bevægede alt dette stof , forvandlede det til guld og papir af gulds værdi og atter skabte pengene om til de mange hyggede hjem , hvor nu lamperne tændtes og 

husherren var i vente . Det var netop det . Arbejdet i og for sig var trælsomt i længden ; men det fik værd , når det blev gjort for hus og arne . Man byggede en vold ; bag den kunne man leve sit eget liv i fred , hvile , nyde og vokse . Når man kom hjem og trak gardinerne for , var man som ved trolddom flyttet udenfor verden ; dens larm lød da kun som et havs brusen , det er rart at høre på den trygge strand , hvor man har sit på det tørre . Så stryger man arbejdssmudset af sig , jager tallene ud af hjærnen , ånder en finere luft , behøver ikke stadig at være på vagt og anspændt i kapløbet om pengene og tør lade sin tanke gå på sommereventyr . 
Nå , det var virkelig også ganske kønt at se byen sådan i mørkningen , når lygterne blev tændte . Netop nu , inden dagen helt svandt , og lysene blev gule , stod de så ligefrem åndeagtig spæde mod den grå dis , det var luer uden legeme , med noget helligt ved sig , det var som skære alterflammer , der selv i denne døde aften bar jordens fryd og tak over livet op mod himlen . 
Men hjemmet var dog det bedste , når bløde hænder puslede og hægede om én og fyldte stuen med hygge og fred og stilhed . Så kunne man sidde uforstyrret og tingene gik som et uhrværk 

efter ens vilje . Med det i vente kunne man sagtens døje et og andet udenfor ; man var jo som i et harnisk , usårbar , afspærret for alle andre ; de gled forbi , kom ham ikke ved ; han havde haft sin strid med dem i dag ; nu havde han våbenstilstand til i morgen . Sådan tænkte han , — de andre vel også , det forekom ham som deres øjne så’ langt hen over folks hoveder , ind bag den dør , der lukkede for deres hjem . 
Han trak nøgleknippet frem i porten og ringlede med det op ad trappen . Det var en sød musik , indgangshymnen til helligdommen ; nøglen havde også noget ærværdigt ved sig ; den var tryllestaven , som åbnede vejen til det rige , hvor han var selvhersker . Han kunne også godt lide at høre den gå ind i låsen : luk op sesaml og så : lyst ifør og mørkt ibag til i morgen ! — 
da han kom ind i stuen , blev han noget forundret over , at lampen ikke var tændt som sædvanligt . Nå ja , han var måske også lidt tidlig på det i dag . Men han blev dog en smule fortrydelig ; det var en skuffelse : han havde gået så tryg og glædet sig til den klare lampe . Så var der heller ikke så lunt , som der plejede ; ja der var ikke koldt , men man kunne føle , at når man havde siddet lidt og varmen efter gangen havde sat sig , 

ville der krybe et kuldepust over én . Der kan man se : man skal aldrig lade fantasien tage forskud på en nydelse . Så kommer det drilagtige tilfælde gerne og vender tingene vrangt . Nå , men det var der da råd for . Han skulle snart — men hvor var hans kone ? Av for pokker ! der løb han mod en væltet stol og skrabede sit skinneben . Det var en underlig uorden ; det lignede aldeles ikke Astrid . Han rejste stolen op og ærgrede sig ; det ville han nok have sig frabedt . Han rev døren op til spisestuen ; bordet var ikke dækket , på dugen stod bare en søvnig køkkenlampe . Hvad skulle nu det smage af ? Astrid i kaldte han . 
Der lød slæbende trin ude i gangen . 
» Det er jo ikke Astrid , «  knurrede han ,  » det er mine , det gamle sjokkehoved . « 
» Hvad er alt dette her ? «  spurgte han , da den gamle pige kom ind ,  » hvad er det for en stinkende lampe der ? Hvorfor er fruen ikke herinde ? « 
» Den ? det er jo da køkkenlampen , som herren vel nok selv kender . Jeg må såmænd have glemt den herinde før , da Anne , den rendetaske , lod mælken koge over , og jeg skulle skynde mig ud . For så var der jo nemlig tændt gas , og så savnede jeg den jo ikke så . Og som herren jo også nok ved , at når man først er bleven så gammel — « 

» Javel , javel , så har man ikke omløb i hovedet . Hvor er min kone henne ? « 
» Fruen ? Nej jøsses , tænk dog , véd herren ikke det . Se , sikken da noget , at hun ikke selv har sagt herren det ! Det er såmænd virkelig ikke behageligt for en anden én at fortælle sådan-noget , det ved gud det ikke er . Og det er såmænd også så synd for herren . « 
.  » Hvad for pokker er der da ? Der er da ikke noget galt på færde ? « 
Hun fik forklædesnippen op til det ene øje :  » Jo , det ved den godeste gud der er ; for fruen hun er løbet væk med ingeniøren . « 
» Hvad er hun ? Hvad siger du ? A snak ! Løbet bort med Junge ? Ha , ha ! sikken noget dårekistesludder . « 
» Ja , hvis at herren kan have nogen fornøjelse af at kalde et gammelt menneske som mig for en dåre , men det , der er sandt , er nu ligegodt sandt , og han rendte sin vej med hende , og herren kan kigge efter dem i almanaken . Men det havde jeg rigtignok ikke troet fruen til . « 
» Du må jo gå i barndom , gamle mine , du har misforstået et eller andet ; de er vel taget ud sammen i et eller andet ærinde , på et besøg — « 
» Ja , når herren er så meget klogere , så lad 

kun den gamle mine gå i barndom ; men døv er hun dog ikke , , og fruen råbte såmænd højt nok , at nu tog hun langt væk , og at hun kom aldrig i evighed tilbage hertil mere . « 
» — hun kom aldrig i evighed tilbage mere ? « 
» Nej , det sagde hun ; og gid jeg må synke lige så langt ned i jorden her på stedet , hvor jeg står , om det ikke er sandt hvert eneste ord . Og så kørte de væk . « 
Han stod en stund med vidt åbne øjne , ubevægelig ; kun stoleryggen , han holdt med begge hænder , rystede lidt . Han stirrede barsk og ihærdig på det gamle kvindemenneske , som hun krøb sammen dér med lampen i sin ene hånd og den anden under forklædet . Han syntes , han havde aldrig set hende før . Nu tegnede alle rynkerne i hendes ansigt sig overvældende tydelig med skarpe skygger og den smalle næse og munden , der stak mimrende frem . Han skulle nok huske det ansigt . Øjnene med de røde rande vakte hans interesse , syntes ham mærkværdige , gådefulde , — de var på en gang ondskabsfulde og sløve , men de løj ikke . Hans tanker flokkedes forskende om dette gamle , visne ansigt ; det var , som de ville bilde ham ind , at der ikke var andet til i verden , han skulle bryde sig om ; og han ville så gerne lade sig 

fange af den indbildning , man han vidste godt , at i mørket bagved var der en øde hvirvel , kaos , fuldt af ruiner . Han hugg stolen i gulvet og væltede den og lod den ligge . Han havde nylig sanket én op , nu kunne en anden tage denne . Hvorfor havde hun væltet den stol derinde ? Havde hun haft så travlt med at komme afsted , at hun ikke kunne give sig stunder til at rejse den ? Men det var jo umuligt , umuligt ! Han vendte sig uden et ord og gik ind i sin stue og følte sig så tynd i sine klæder . 
Han listede rundt på må og få med slap vilje , støttede sig til en stol , strøg hånden over bordpladen , løftede en bog eller vendte en saks . Langt borte kom der springende en tanke som et lille blus i blæst : det var naturligvis narrestreger det hele , hun ville gøre løjer med ham , hun kom farende frem , når han gik mest modfalden , hun måtte have gemt sig etsteds i huset , det var en uforsvarlig kådhed , men — . Han troede ikke på det , tændte dog et lys og søgte hid og did . Men hans øjne fulgte mest den viftende flamme og de urolige skygger , der løb op og ned ad væggen og svulmede og svandt ind . Han lyste rundt i sovekamret , der var kun de to kolde senge , til sidst satte han lyset på bordet i sin stue , tog selv plads 

foran den åbne kakkelovnslåge og gav sig til at stikke med ildrageren i den døde aske . Der var en eneste stor , stiv tomhed i hans hjærne , kun et par ord arbejdede taktmæssig som et maskinstempel derinde : ilden er gået ud , ilden er gået ud ! Han mærkede , han blev kold og frøs , og han strøg op over den brede , tyndhårede isse . Inde i spisestuen raslede pigen med tallerkener og glas : han blev pludselig grebet af væmmelse ved tanken om at skulle se hende , høre hende , tale med hende ; han måtte svælge noget tykt ; det gamle visne ansigt ! Ja , ilden var gået ud , der var uhygge og kulde i hans hus . Og kvælende tungt . Han slukkede lyset , tog sit tøj , smækkede døren i , skyndte sig ned ad trapperne , ud . 
Han gik til for at blive varm . Det var bleven noget mellem tåge og regn , der faldt ingen rigtige dråber , men et stort vådt pust slog mod hans ansigt , og stenene skinnede fugtige og fedtede . Det var godt nok ; det var et meget godt vejr til ham . Og denne klamme tykning gemte ham næsten for folk ; han så’ kun halvt de hårde ansigter , der skar forbi ham . Somme gik to og to og stak hovederne sammen ; han krøb ind i sin overfrakke og var glad over , at han ikke kunne se dem tydelig ; de skottede til ham , han var angst for , at de talte 

om ham . Andre gik ene med ludende nakker , mænd , der hørte hjemme i skyggen , livets stedbørn ; deres bryn sænkede sig over indadvendte øjne , de rugede på døde håb og tabte slag og spildte kræfter , mundene pressede sig sammen som for at kvæle et skrig , eller skægene løftede sig i grin , så man kunne se , hvor de bed tænderne til . Han havde set dem daglig , men udenfra , som fisk i en glaskasse , morsomme sære fyre . Nu var han selv indenfor og gøs ved morskaben , og de vendte deres blege åsyn mod ham og tilnikkede ham et glædeløst velkommen . 
Lige så godt straks blive klar over , at det hjalp ikke , han ville lukke øjnene for det , der var sket , snige sig fra det , vise det hen til en side , betragte det som en død klump , han kunne luske uden om . Det var der , stod alle vegne for hans fødder , det måtte redes ud , blive til kød og blod i ham , forgrene sig ud til hans livs fineste tråde og trævler . Der løb som en ildsnor gennem ham : han gad springe op på en trappe og råbe det højt til alle og enhver : min kone er rendt fra mig ! For så stod det levende udenfor ham som en kends-gærning , en virkelighed , han måtte bøje sig for . Nu var det på en gang både jærn og skygge . Han blev skamrød : sæt , han havde gjort det . Hvor ville 

folk gabe og grine ! Og næste dag i aviserne :  » en velklædt mand i sine bedste år — — politiet fik ham naturligvis på hospitalet ! «  •— og det , han måtte til , var jo ikke stort andet , nej bare værre . I morgen , når daggråningen vred sig frem så mismodig og håbløs som denne her Avrora i Florens , når det blev lige så lyst , at folk kunne se hans ynkelighed , skulle han til at gentage den remse time efter time : min kone er rendt fra mig . På kontoret , til venner og bekendte : min kone er rendt fra mig ; til søstre og brødre , tanter og bedsteforældre og næstsøskendebørn og veninder og hele kieresiet : min kone er rendt fra mig , eller : min hustru har forladt mig , eller : — fanden ! der er ingen grund til at pynte på ordene . A , han så’ sig selv så pinagtig tydelig med nystrøget hat og et bedemandsbuk plapre lektien op : den ville hurtig løbe over tungen , som den var lært udenad , og så med et og det samme træede træk om munden . Som en leddedukke , en papegøje — men hver gang var det som et vridbor gik en omdrejning længere ind i hans bryst . Denne stille , rivende , nagende smerte ! Og al den dumhed , han ville få at høre , den tidsspilde , alle de små fortrædeligheder , hæsblæsende fra Herodes ti ! Pilatus , skilsmisseformaliteter , deling af boet , juristeri og 

teologi , snak og trøstevås , smil bag ens ryg , husholdningsvrøvl med pigerne og de handlende , kul og vask og griseri , bæv ! Hæ ! at han oveni-købet gad ærgre sig over de småting , som om det var hans egenlige sorg ! Og det var det måske ; man véd aldrig rigtig , hvad man er for et elendigt kryb , før det skalkeskjul af oppustet værdighed , man til daglig gemmer sig bag , sådan rives bort med en hård hånd . 
Hvor det dryppede fra de sorte træer . Tunge dråber traf ham i ansigtet og randt ned ad kinden . Og så sølet det var ; hans støvler var tilstænkede , som om han havde gået ad en opblødt landevej . Trøstesløs grimhed over det hele , husene gennem-trukne med regn og sod , træerne halvkvalte og forkrøblede , røgen , der væltede hen over byen , slog ned som sort slam . Hvor kunne man ånde frit og tænke rent her , menneskene vantrivedes som træerne . At disse krogede , skrumpne skygger , disse drukkenbolte med buldne ansigter nogensinde havde været slanke og ranke med rødmussede barnekinder , — grufuldt ! Og disse gamle , stygge fruentimmer , der vanskabte sig end mere ved at holde op i kjole og kåbe og stikke de tykke fødder frem ! Alt var sygt , sygt ; selv lygterne stod med en usund , gusten lyskres om sig , en feberagtig syden 

i gasblussenes viftende flamme . De var som folk , der føler dødens klamme hånd lægge sig bagfra over deres skulder og higer og haster kraftløst for at suge livets sidste nydelse , selv om de véd , det er bærmen de får , en drik grim og giftig som denne aften . 
Han mærkede selv noget af denne rastløse ilfærdighed i sig ; han havde intet mål at gå efter ; men hvert øjeblik måtte han tage et tag i sig for at standse sin fart , og tit fik han en ed eller et hvin efter sig , når han løb nogen på ærmet . Og hans tanke gik .som et dampbor i den hårde klump . Hvad skulle han gøre  ? Noget måtte der gøres . Sætte efter dem ? hvor var de ? Mulighederne surrede forbi ham , han piskede dem alle igennem , men fik ikke hold i nogen . Hvordan kunne han straffe dem , så de kunne mærke det ? Han ville handle , hurtig , slå til ; men hvordan , hvordan ? Atter snurrede mulighederne rundt , boret gik hidsigere og hidsigere , spånerne røg . Men det var så magtløst det hele , greb i den tomme luft . Og pludselig sank hvirvlen ned , som om en drivrem var sprungen , kun en dump , sort klage flød gennem hans sjæl . 
Det var så ondt af dem ; hvor kunne de nænne det ? Og så skrigende urimeligt , at just de 

gjorde ham den sorg . Han stolede så trygt på dem . Han kunne have lagt hele sin velfærd i Junges hånd og sovet rolig natten derpå . Et menneske , der var bravheden selv , med hjertet på læberne , de ærligste øjne , hensynsfuld , trofast og varsom . Og hun , der syntes så hyggelig tilfreds , ikke jublende glad , nej hvorfor , hvem var det , hvad behøves det ? Men der lå altid som en skyfri himmel over brynenes sorte buer . Hun mindede ham tit om en blød kat , der spandt magelig i den lune kakkelovnskrog . Sådan som hun sad derhjemme om aftenen , og den hvide fyldige hånd lidt dovent gik op og ned med broderenålen . Hun holdt af velvære , hun var pyntelig og pillen , angst for søle , hvor kunne hun da pludselig blive vild og fare på gaden . Junge var jo heller ikke velstående sådan ; hvor kunne hun med sine vaner tænke på — i hos ham selv fik hun alt , hun ønskede sig . Hvis hun havde været forskruet eller letfærdig eller lidenskabelig , men ingenlunde , hun var pålidelig og forstandig , dog heller ikke overdreven kløgtig ; det kan være farligt . Han havde ikke haft den fjærneste grund til at ane uråd ; derfor kom det så overvældende . Han var så forvisset om , at han gik på fast stengrund , så var det pludselig gyngeis med det sorte , kolde vand nedenunder . Junge havde jo 

nærmest været kølig , lidt formel overfor hende , og hun gjorde tit en smule nar af ham , når han var gået ; en gang i sommer havde hun endogså brugt så stærkt et udtryk som at kalde ham en dødbider , men den dag var hun også noget gnaven eller pirrelig ; da havde han så taget sin ven i forsvar . 
Skikkelige , godtroende dumrian  ! Det var naturligvis netop tegnene . Havde der ikke været noget imellem dem , hvorfor skulle Junge da have vist sig så underlig tilbageholdende , og hun så overlegen ? Hvorfor i alverden skulle de ikke synes om hinanden ? . Der var ingenting at udsætte på nogen af dem , udenfra set . De kunne i det mindste mødes frit og fortrolig , næsten hjertelig som folk , der omgås meget og har fælles venner . Men de spillede komedie og gjorde det ikke fiffig nok . De overdrev deres rolle , understregede for stærkt , kom for langt til højre , da de ville skjule , at de var for langt mod venstre . Nej , de var ikke nær snedige nok . Det vil sige , de var snedige nok , det var ham , som ikke var det . Han havde siddet som et barn , der tror , at skuespillet er virkeligt . Han var optrådt som forsonende mellemmand . Hvor de havde moret sig over ham og ynket ham , når de blev ene og for i hinandens arme , han den tosse — i deres stjålne møder , når de brændte af fryd 

og frygt , — selv fik han kun lunkne favntag — når de nød angstens og fordølgelsens og brødens tredobbelte sødme ; — å , hvad skulle de være bange for , han sad på sin støvede fabrik og spændte sin hjærne og brugte sine hænder , til hjærnen hamrede og hænderne dirrede af træthed , for at hun kunne få alt , hun pegede på . I sommer , når han tog ud med dampskibet , hvor de måtte have ærgret sig ,- når han ventedes og skulle være dem til besvær så mange timer . Men hun mødte på dampskibsbroen hver dag , viftede til ham , smilede med sin rolige , røde mund og hang kærlig ved hans arm . Al den løgn ! Og gid den kunne have varet , så han aldrig havde fået noget at vide . Nu denne sorte forsvinden . En skøn verden , hu ! Hero og Leander , det var fabelen om ægteskabet , hver dag måtte manden stride sig over arbejdets golde sø , gennem bryderier og ansvar , i storm og strøm ; men når han da mødig og åndeløs med matte arme kom over til det faste land , hvor tårnet stod , så var hun der og tog ham ind til sig og gav ham fred og hvile , og hun holdt faklen op , han kunne svømme efter , den lyste ud i mørket som hans lampe hjemme . Og lønnen var arbejdet værd . Men så at komme over og finde hero borte , huset øde , uden varsel , uden afskedshilsen , kun den skrattende 

genlyd af hendes kåde latter , da hun løb væk med én , som aldrig havde gjort noget for hende , blot var lidt yngre , et kønnere mandfolk , noget nyt — fordømt ! A , om forladelse ! — ( han ville habe , den tynde laps måtte blive gul og grøn af det puf ! ) 
nej , nu han var kommen ind på strøget , var han virkelig nødt til at gå lidt langsomt . Han måtte følge med strømmen . Og hvorfor ikke drive som de andre , gå i flok med dem , se 'at få én fat , han kunne sladre med . Han kunne vel uden besvær holde mål med de andre ; de folks niveau lå ikke højere end gaden . Der gik en fersk fyr med vixet overskæg og snøvlede til nogle damer , og de lod knebren gå så højt , at han sagtens kunne høre . Naturligvis om teatret , aktørernes yndighed og ak-tricernes klæder . Dukker med dukkehjærner ; gid han havde magt over dem ; de skulle komme til at slide fra morgen til aften , til benene rystede under dem . Det kaglede og kægede rundt om ham , om pynt og piger og penge og spil og drik , nogle gik fnisende og rev ned på deres næste , andre lo indvendig ; hvem havde de snydt eller hvem tænkte de på at snyde ? Ikke et læskende ord , blot kaglen og kægen . Han følte , som alle deres fødder traskede hen over hans hjærne . Ja , det var en tung død at lade sig træde ihjel af 

gæs . Og butikerne skreg brutalt med deres pralende udstillinger og skærende lys . Og alle disse tomme hjærner og sladrende tunger gik der og lo og var lystige ; det glædede ham dog , at den tid ville komme , da de fik orme bag panden og tungen blev sort og stille . Gid der måtte falde ild fra himlen over dem . Store ord ! Bare der kunne komme en ordenlig plaskregn . 
Hvad kom de ham ved ? Jo , det var netop det , de gjorde . Nu var den tryllering brudt , der havde holdt alle disse mennesker borte fra ham . Han var jaget ud af sit paradis og måtte strejfe om mellem de glubende og klamme dyr på marken , en af flokken . Og det væmmelige var , at han droges mod dem , strakte armene ud efter dem ; han gik her og lyttede hungrig til deres tale , for om han ikke skulle kunne høre et ord , der bar ham et venligt bud , blot et alvorligt , medlidende ord , ikke rettet til ham naturligvis , men et , han ligesom kunne sige var sendt ham , et , han kunne bruge som det berømte halmstrå , tage varsel af som bønderpigerne , når de slog op i salmebogen ved nytårsny . Og så var det ikke andet end klæder , som ville være vittige , dumme gæs i skørter , marekatte , der skulle på varieté , hele det slæng , som ikke kan nære sig hjemme , men må ud for at 

slå kedsomheden ihjel og heller sjasker afsted i slud og søle , end de vil sidde og se ind i sig selv . Det tør de ikke , de er bange for ensomheden og tomheden . Nå , hvem er ikke det ? Han turde heller ikke sidde ene . Javist , men grunden var dog lidt forskellig ; han havde ulykken over sig . 
Ulykke ! følte han det egentlig som en ulykke ? Var han så vis på det ? Når han så’ rigtig tilbunds , var det så ikke bare en selvisk ærgrelse over de mange ubehageligheder , skandalen , savnet af en smuk kone til at hygge i huset , en sengefælle ? Når han skulle være helt ærlig , kriblede der så ikke inderst i hans harme en lille bitte lebendig orm , der krøllede sig af vellyst , for nu var der dog udsigt til nyt liv for ham , en anden ungdom , søgang , eventyr , en mulighed for at vinde nye kvinder , en yngre hedere hustru , forandringens fryd ; gik han ikke også og pyntede sig en kende med sin sorg , ynkedes over sin skæbne , skønt han godt vidste , at han i grunden slet ikke var så ynkværdig . Listede han sig ikke ganske hemmelig til at trække billederne frem af de kvinder , han kendte , og gik dem igennem , prøvede deres egenskaber , overvejede , om de kunne være tjenlige , om de havde noget tiltrækkende , som Astrid manglede . Eller var det ungkarlelivets nydelser , der lokkede , 

kvinder , man kunne lade fare med kort varsel : de fængsler én ; for der er modstand at overvinde , men ikke så frygtelig megen ; det ville tage alt for lang tid , koste mere umage end sejren er værd ; de har nogen uskyld , så der kan være blufærdighed , men er dog så kendte med den forbudne frugt , at der ikke bliver gråd og tænders gnidsel tilbage . 
A , pral ! en Don Juan , der er klippet temmelig tæt . oven i hovedet ! Nej , det var nok nærmest en egenkærlig sorg over , at han følte sig for gammel til sådan at begynde livet på en frisk ; han var ikke mere smidig og letsindig nok , kunne ikke kappes med de yngre ; han havde vinden mod sig . — — mente han egentlig , hvad han gik og tænkte ? Løj han for sig selv nu eller før ? Det er så umuligt at få sandheden fat i sin egen sjæl . Selv om man et øjeblik tror , at man vil sætte livet ind for en eller anden mening , — et minut efter er den skrællet løs , og bagved vokser spørgsmål og tvivl og kritik frem så hurtig som skimmel og mug . Og hvor kan man da få rede på andre ? Tegnene på deres troløshed , som han nylig syntes var sikre , mon de egentlig var det ? Havde han ikke overdrevet en hel del ? Hvis ulykken ikke var sket , ville han så nogensinde have set noget mistænkeligt i deres opførsel ? Nej , selv om en var kommet 

og havde sagt : synes de ikke , der er noget underligt i , at deres kone og ven er sådan og sådan overfor hinanden ? — han ville have let ham op i øjnene . Nå , men det var så rasende unyttigt at gruble over det og over noget som helst . Det virkelige var , at han gik på en række skidne , glinsende fliser og så’ en mængde snavsede ben gå forbi . Han var træt og sløv , og en gang imellem var det som stenbroen gyngede under ham . Og den underlig slimede smag i munden , og noget gnavede sig smertefuldt frem i hans indvolde . . Han havde jo heller ingen middagsmad fået ; han var sulten ; han ville have noget at spise ; hvorfor skulle han ikke gøre sig til gode med mad og drikke ; det var glæder , man kunne tage og føle på ; de sveg ham ikke , de blev ikke til pap i munden . Han ville gøre sig lystig og holde gilde ene mand . Hvad skulle han tage , hum , hum ! Østers eller laks ? Dyreryg med bourgogne ? And i oliven ? Hans tænder løb i vand , og hans mave skreg . 
Men så gik han op i en kafé og fik sig noget smørrebrød og kaffe ; han ville netop ikke have spiritus , ingen kunstig opstramning . Han spiste grådig med hovedet nede over tallerkenen ; det gjaldt blot om at stoppe føde i sig og blive mæt ; han gjorde sig næsten umage for at spise så plumpt 

som en sjover . Imens sad han og stirrede på et vittighedsblad , dybt alvorlig , for han sansede hverken bogstaver eller billeder . Først da han var færdig med maden og for tiende gang tog fat på læsningen , begreb han vittigheden og vrængede mund : herregud , at det skulle være morsomt ! Han lagde bladet og lænede sig bagover i den umagelige sofa . Skulle han nu ryge eller skulle han ikke ? Nej , for .så skulle han rejse sig og gå hen til sin overfrakke ; og hvem gad det ? Han lukkede øjnene for at hvile sig lidt . Hvad var det nu , han havde tænkt på , da han gik fra sit kontor ? Det var dengang lygterne blev tændt . Så kom han til porten og tog nøglerne frem . Og inde i stuen var det mørkt , og ilden var gået ud . Og stolen væltet . Så inde i spisestuen stod mine og havde malet sig så mange rynker i ansigtet , og hun sagde — han tog sig sammen med et ryk og så’ forvildet om i stuen . Nej , nu ville han have fred et øjeblik , væk med det ! 
Hans øjne blev hængende ved nogle unge mænd , der nylig var komne ind og sad lidt fra ham . Hvorfor ikke høre efter dem  ? måske kunne de overdøve hans tankers plagende røst ; de talte da højt nok . A , om bøger var det og sådannoget ; hvad var det for ham nu : bøger er for de lykke 

lige , de ledige , de tomme ; hans hjærne var fuld . Men det var om deres egne bøger og vers , de talte . Nej se , de måtte da være forfattere , digtere ; nogen af dem kunne nok se ud til det , underlige størrelser . Det var måske et heldigt tilfælde , der havde bragt dem herind nu . Denne sygelige længsel efter at høre et husvalende ord vågnede atter i ham . Og digterne var dog menneskenes trøstere . De opløste livets sorger i musik , gjorde dem lettere , højnede dem . Han smilede svagt : det var en gang som barn , han havde fundet sådan en trøst i et lille salmevers , da han var ene hjemme og havde slået det gamle spejl istykker . Nu kunne dog mulig en af disse unge poeter sige netop det ord , der fik et lindrende væld til at springe ud af hans sjæls klippe . 
Den ældste af dem sad bred og smilende , vippede på stolen og snoede sit kløftede hageskæg :  » Nej , i er endnu i uskyldighedstilstanden , børnlille . Ideens fane , om jeg må bruge et så gammeldags ord , — kender 1 dens indskrift ? Den lyder kort og godt :  » Veksles på anfordring med guldmønt «  . Og hvis i vil tjene denne fane , find så et lækkert , ikke for tungt stof og giv dem det ind i en let , klar og fornem stil  .  .  . æstetiken i kort begreb , værsartig ! Og må jeg give jer et praktisk 

råd : tag helst et æmne , der er sådan til måde , lad os sige : letsindigt , og drys det hvideste , sødeste sukker derpå . Det er et fortræffeligt råd ; jeg følger det ikke selv . Så har man også den glæde at kunne hviske mangen smuk pige en lille djævel i øret ; men det er en privat fornøjelse . « 
» A , det mener du jo ikke , «  sagde en anden ærgerlig .  » Nej , vi må søge den fineste og særeste kunst , og den er sit eget mål . Denne ligefremme , sanselige dukkeskønhed er jo nu forældet . Vi unge , «  vedblev han med en mat og døende stemme ,  » har fået lede for disse nemme , blodrøde nydelser ; nu vil vi synge om forrådnelsens grønne dejlighed ; den skal ægge vore sløve sanser ; vi længes efter sygelig søde dufte , noget af det romerske kejserriges udyd eller klostrenes indestængte drømme . Vor digtnings muse skal ikke være en blød , kurrende due , en snehvide , mælk og blod ; hun må være sort som en negerinde eller gul af lød , i sort silkesærk , østerlandsk og dog indviet i det moderne livs dunkleste mysterier . Og jeg er ikke rigtig på det rene med , om vi ikke også bør vende tilbage til religionen , sådan med madonnabilleder og røgelseduft og kar af gammelt guld . Det skal være den mest forfinede nydelse , når anger og ruelse krydrer syndens sødme . «  han nippede til 

sin grønne chartreuse med spidsen af læberne og skar lidt ilde derved ; hans øjne skinnede af hemmelig stolthed , og hans runde , rødmussede , blonde bondedrengsansigt søgte at iklæde sig en træt og udlevet verdensmands maske . 
Men en tredje , der havde siddet stille og ladet de hvide fingre løbe gennem sit blanke , sorte hår , tog til orde og sagde alvorlig , langsomt :  » Der har været en brøst ved digtningen hidtil . Nu har jeg fundet det middel , som kan læge den . Jeg har tænkt derover i lang tid ; nu véd jeg , hvad vi må gøre . Vi må indføre en ny brug af semikolonner ! « 
Bugge rejste sig stille , betalte og listede skyndsomst udenfor . Han gik til og lo og skar tænder . Så var dog den sorte , våde nat bedre : det var som at stirre ind i et dødningehoveds øjenhuler , men heller det øde mørke end at se ormene krybe rundt . Han trykkede hatten ned i panden . At han også kunne tro det muligt at slippe fra de pinende tanker . Han var ikke klogere end en hund , der løb efter sin hale . Selv om han et øjeblik kunne glemme dem for andre ting , var de slet ikke faldne i søvn ; han hørte godt , at de hele tiden gik hvileløst den samme vej om og om igen . Eller han mærkede det bagefter : der var slidt en 

fure i stenen . Hvad skulle det også hjælpe stadig at spejde efter trøst udefra ? Ingen anden kunne stride den strid for ham ; han måtte selv se sandheden i øjnene , se sin egen skyld også . 
For det var ikke det , der sved mindst . Hvorfor havde hendes flugt overrasket ham ? Han burde have været forberedt . Hvor ofte var der ikke bleven banket manende på hans dør ; men han havde altid nægtet sig hjemme , ikke haft stunder , en anden gang , det nåer jeg nok , haster aldeles ikke . Det var bare hans fred og lykke det gjaldt ! Han havde siddet for tryg indenfor sin ring og ment , den kunne ikke brydes . Hjemmet var for ham en rolig havn , hvor han skulle hvile efter dagens værk , have fred og stilhed . Der havde han intet arbejde , syntes han . For hun var jo nu engang hans ; når prinsessen er vundet , er eventyret ude . Det var netop fejlen ; hun skulle vindes hver dag . Selv de fornuftigste kvinder længes efter lidt romantik i livet . De kan ikke lade sig nøje med at vide , at man holder af dem . De har trang til at høre det , man må stadig bekræfte det med ord . Og i ægteskabet burde der altid bevares noget af . forlovelsestidens sværmeri , noget ridderligt , opmærksomt . Selv om man skulle spille lidt komedie , måtte man heller det . Men han havde været så 

sikker på hende , at han havde forsømt hende . Han var da heller ikke ung længer , for stiv til at sværme . Og når han kom hjem , var han træt , kunne ligefrem ikke samle sin kraft til nyt arbejde . Det var sagen : kærlighed var ikke noget for folk , der havde travlt . En luksus for grever og gummidrenge , for studenter i sommerferien og spaniere og italienere . I gamle dage var det lettere at være gift , da sad konerne ikke og drømte om den store elskov ; de havde nok at gøre med at føde en snes børn og begrave de femten . Nu får de ingen børn , men deres sjæl sulter efter den flammende kærlighed . Men nu havde han engang påtaget sig ægteskabets ansvar , og noget kunne han dog have gjort . Istedetfor havde han siddet magelig og blot søgt sit eget velvære , fordybet sig i sine rejsebeskrivelser , ikke brudt sig det ringeste om , hvor hendes tanke flakkede hen , mens hun sad stille under lampen og løftede brynet og trak nålen ud og ind , og det gamle uhr dikkede langsomt i krogen . Inderst inde havde han godt følt , at det var galt af ham . 1 den mørke sjæl var der en dør , han skyndte sig forbi og lod som ingenting , men han hørte , hvor det kradsede og puslede bagved den . Hvorfor var han så lad , at han ikke lukkede op ? Hvorfor havde han ikke sat sig mod 

det onde , før det var for sent  ? Hvor måtte hun ikke have arbejdet inde i sin hjærne og dulgt og døjet , inden hun vovede sig så vidt . For hun var brav af hjertet , det var han vis på . 
Han var kommen ned til havnen . Nu var støjen død bort ; men vinden begyndte at få mæle i skibenes rigning ; eller den blev mere hørlig . Vandet slog sukkende ind under bolværket , over de sorte strømbølger flimrede lange , urolige lysstriber , og fra dampskibene stirrede vinduernes gule øjne store og stille . Kun étsteds larmede det endnu . Der lå et udvandrerskib rede til at gå til søs . Dampspillet pustede og puffede for at benytte de sidste minuter ; den røde lanterne sendte sit blodlys ind mod kajen , og hist og her strimede lyset skarpt hen over dækket . Ellers lå det i mørke ; menneskene , der trængte sig sammen deroppe , stod helt sorte , kun ansigterne kendtes blege , som var det genfærd , der skulle fare . Han stillede sig mellem den lille klynge folk på broen , slægt og venner , som fulgte de rejsende til skibet . Der veksledes afskedsord mellem dem iland og dem ombord . En mandsrøst råbte stærkt derudefra ; farvel Ingeborg ! og en lille piges klingre stemme svarede : farvel far ! Og atter : farvel Ingeborg ! — skilsmissens smerte bævede gennem skriget , næsten som 

i angst : ville han nogensinde gense sit barn ? I det samme så’ Bugge i skæret ved kahytskappen et ansigt , han skulle kende . Det var blot et glimt ; manden gik ned i kahytten ; men hvis det ikke var Junge — ? Hvad var rimeligere , end at de tog bort med dette skib , og at Junge havde fået øje på ham og nu listede ned  ? Skulle han springe ombord efter dem ? Hvad nytte var det til ? Og dog kunne de måske bringes til besindelse . Men klokken havde ringet for sidste gang , nu brølede dampfløjten , og skruen slog tunge slag i vandet . De sidste hilsener skreges gennem larmen , og højt over alle lød : farvel Ingeborg ! Farvel min lille pige ! Så vældede den sorte røg op i mørket , og skibet gik . Han var lige ved at råbe : farvel Astrid ! og han stirrede gennem natten , om han ikke skulle kunne se hende vinke til ham med en sidste venlig tanke . Men nu blev det sorte skrog utydeligt , lysene ombord glimtede en stund , så blev skibet borte i tågen . Han vendte sig om og følte ensomheden dobbelt tyngende . Hvis hun var stået frem ved lønningen og havde kaldt ham ved navn , — han ville have sagt hende levvel uden vrede . Hvorfor var hun ikke kommet til ham åbent og havde sagt ham alt ? Men hun havde vel aldrig 

haft fuld fortrolighed til ham : han var bare en ældre ven for hende sagtens . 
Han gik atter ind mod byen , himlen lå rød og tung over husene , men i gaderne var der næsten mørkt , nu da butikerne var lukkede . En gang imellem strøg en cykel lydløst forbi med en tyndbenet yngling , der krummede ryggen , så næsen omtrent rørte styret . Han ærgrede sig over dem : komedianter alle sammen ; en lovende ungdom  ! Enten agerer de udlevede franske lapse eller engelske beridere med huen og den runde ryg ! Han kom forbi kældere , hvor der blev skrålet viser ; når døren gik op , sagde  han tobaksrøgen hænge tyk dernede , og der slog en stank mod ham som af en drankers hals . Han gøs og skyndte sig videre . Han mærkede trætheden i sine knæ , hans fødder var våde og gled i gadens slibrige smuds . Han måtte støtte sig til en mur og hvile lidt . Oven over ham stod et vindue åbent , der var oplyst , han hørte mange stemmer tale muntert derinde . Så blev der stille , og en kvinderøst sang . Han kunne ikke høre ordene , men han kendte dem efter melodien : 
0 , wert thou in the cauld blast 
on yonder lea , on yonder lea ; 
my plaidie to the angry airt , 
i’d shelter the , i’d shelter the . — 

han havde hørt den vise tit i gamle dage i Skotland , og den blev ved at synge i hans øre , mens han gik videre . Og den fik hans hjerte til at svulme og bragte tårer i hans øjne . Ja , kom hun nu til ham i den kolde blæst , han ville værne hende og give hende ly . Der skulle ikke siges et ondt ord ; han ville tage hende ind til sig mild og glad og taknemlig . Han elskede hende dog , så højt som han ingensinde havde vidst , så højt , , at han kunne tilgive alt , så inderlig , at han kunne miste hende og ønske lykkens krone over hendes hoved . Her i natten var det , som en klar morgenhimmel dagedes i hans sjæl , i den smudsige gade mærkede han , der gik en ny luftning gennem hans hjerte . Han ville ofre sig for hende , af egen drift , gøre hende overgangen let ; hun måtte dog skrive til ham , han ville tage brøden ud af hendes sind , rense hende overfor hendes egne tanker , han ville jævne vejen for hendes lykke , arbejde trolig for hende , uegennyttig . 
Han havde strakt armene ud som for at gribe efter hende eller velsigne hende . En tøs , der svansede forbi , lo ham op i ansigtet . Henne i gaden skreg nogle kvindemennesker . Mandfolk med kraven op om ørene gik på jagt efter dem , og der var råb og latter . Fulde folk dinglede afsted med 

sløve blik og slatne hænder . Der rullede  , en åben droske forbi med mandfolk og fruentimmer , som slængte sig tilbage og skrålede . Et par politibetjente stod i en kælderhals og drak øl . Der kom en pjaltet fyr hen til ham og tiggede og skældte ud , da han ingenting fik . Så lød der hvin i en sidegade og råb om hjælp . Et vindue blev lukket op hist og her , og en stemme sagde :  » Nå , det er vel sagtens igen nogen bøller , der overfalder nogen skikkelige folk . «  der gik par forbi , som fniste og tiskede , og den skidne regn drev på . 
Det kogte i ham af væmmelse mod denne hæslige , besudlede by , hvor skarn og lastens paddehatte vokser , denne mugne , drukne , hylende by , hvor grinet og gøglet huserer . Så var det dog bedre at gå hjem til sin kolde stue og sidde ene med sorgen og savnet , og højnes og renses i den dybe stilhed . Han havde fået en ny ring at hytte sig bag , bygget af blide tanker og opofrelse for en anden . Der ville han våge , virke og holde ilden vedlige , for om hun engang kom til ham og trængte til hjælp , våd og sørgmodig fra den kolde blæst . 
Der bares som en musik af ømhed gennem ham , han havde lagt en alen til sin vækst , kunne se mod en videre synskres . Han følte sig som 

én , der har stridt en dyr strid og sejret , da han atter lukkede døren op til sin stue . — 
han var nær sunket i knæ , da han kom indenfor ; og han syntes , gulvet løftede sig og stuen drejede sig rundt . Der var lyst , og der .var lunt , og der sad hans hustru i sin vante stol med nålen i sin hvide , buttede hånd , og brynenes sorte bue hævede sig i rolig forundring . Han måtte støtte sig til væggen og snappede efter vejret . 
» Men mandse dog , hvor bliver du af ? « 
» Når er du kommen ? Hvor har du været ? « 
» A , det er længe siden . Ja , jeg blev noget forsinket . Jeg tog ud med Junge og så’ på hel-lesens nye billeder . Jeg sad herhjemme og kedede mig så grusomt over det ækle vejr , ser du , og så trængte jeg ligefrem til at se noget med solskin i og lyse farver . « 
» Men mine sagde — « 
Hun lo :  » Mine er et gammelt tossehoved , som aldeles ikke forstår spøg . Gør du heller ikke , kærester troede du virkelig , jeg var rendt min vej fra dig , bassemand ? « 
» Nej , naturligvis ikke , «  sagde han med tykt mæle .  » Men her var så koldt , og lampen var ikke tændt ; så gik jeg ud , trængte også til at lives lidt op . Vent ! « 

han sneg sig langs muren og måtte stadig søge støtte . Aldrig havde nogen gang kostet ham så megen møje som disse par skridt . For i de øjeblikke kæmpede han på liv og død for at tvinge vanvidet bort . Han kunne have kastet sig hylende over sin kone og slået , slået . Han hadede hende . Alt dette havde hun ladet ham lide , og nu sad hun der glad og vel til mode ! Det brød i hans pande , som den skulle sprænges . Hele den aftens kvaler , og så var det den latterligste dumhed , sludder og narrestreger . Han væmmedes ved sig selv , spyttede . Omsider nåede han ud i køkkenet . Der sad den gamle mine og nikkede ved køkkenlampen . Hun for op , da han hugg døren i og stirrede på ham søvnig forskrækket . 
Han knyttede hænderne og stak hovedet tæt ned mod hende .  » Gamle fæ ! «  snærrede han råt og rasende .  » Æh hæ , hæ , hæ ! «  lo han , snurrede rundt og løb ind i spisestuen . Der brast det for ham ; han faldt ned på en stol , bed tænderne sammen og græd kraftløst . Han var så dødsenstræt . 
Men gamle mine sad og famlede ved sin strikkestrømpe . Skyggen af hendes hoved stod kolossal på muren med spydig fremstukne læber . 
» Ja såmænd ja så , «  knurrede hun ,  » ja vist så , skæld bare ud på den gamle mine . Hun er 

et sølle skrog , som sagtens ikke er bedre værd . Men hun er dog muligen ikke så stort et fæ , hæl men hvis som hun nu havde spurgt , hvorfor fruen tog sin rejsesæk med ? Var det for at se billeder , monstro ? Men det er altid rarest , når én vender om i tide , når hun er ved at gå på glatis . Og så er jeg dog hende nærmere end ham , fra jeg var i hendes salig moders hus , og hun kuns var en lille tøs . Og lad dem så bare skælde ud på den gamle mine . « 



William . 
! 



kapsejlads er et humbug , sagde skipperen , så kan de ellers sige og mene , hvad de vil . 
Der ligger de til ingen verdens nytte og vimser af og fylder vandet op for os andre , så vi dårlig kan hytte os selv og tit endda må rende og være tante og bedstemoder for dem med . Og det er dog ikke for morskabs skyld , at vi slæber sten og korn og kalk og fuglemøg fra den ene rendesten af en havn til den anden . Men vi må jo holde fyr under gryden i det lille hus derhjemme . Men tror du , de tænker på det ! Nå javel så , de er sommetider lovlig undskyldte . Der er nogen af dem , som presser den iland med blanke knapper i trøjen , mens de lader en forbumlet matrossnude regere med kaleschen . Jeg tvivler på , de nogensinde selv har prøvet , om deres fartøj kan'løbe vandet tyndt . Men de kan sidde og brede sig på de fine hoteller , de fyre , og holde taler og drikke spansk vin , det kan de , og når de rigtig vil rive sig , sætter de en 

præmie ud , — du kender nok sådan en pokal som præsten har i kirken , men med en sømand på låget , sømand med bart bryst , forstår du , og med — ja med et flag i hånden . Så kommer de på tryk i alle aviserne og kror sig , som om de havde givet to panserskibe til flåden . Men hvis deres kapsejler kommer svansende ligesom en blind flagermus og rager ombord i en anden én , der passer sig selv , så piber , de gudsfbrskrækkelig , inden de kan få mønten af lommen . Så kommer de først til vinden , når man har klemmet dem med prokurator og stemplet papir og fanden og hans pumpestok . Det er nogen løjsere , rent ud sagt , det mener jeg ; og når kulden begynder at mærkes i vandet , får de så rygende travlt med at hale sejlejagten på land og sætte den i skur og hænge de blanke knapper i klædeskabet og drive langs ad gaden med en frakke , der slår dem i hælene , og spaserestok med sølvknap på og at gå i teatret og andre buler . 
Men det var William , du skulle høre noget om . For jeg gør mig ikke bedre , end jeg er ; men jeg var da forleden kommen ud med hans Peter i hans damjolle for at se på denne her kapsejlads . Det var jo søndag nemlig , og vi havde ingenting sådan at tage os til , desuden vejret var fint og vinden frisk , så vi kunne gerne stikke det par mil 

op ad kysten , mente vi , ligesågodt som at se på en lirekasse eller en anden abekat . Nå , vi lå tæt til vinden og det gik noget trevt , så da vi kom udenfor brændeskov , begyndte hans Peter at vride på sig .  » Vi bliver måske lige salige , enten vi nåer derop eller ej , «  sagde han .  » Det er rigtigt , «  sagde jeg .  » Det kan jo være os ét fedt , hvem der kommer først af dem , «  sagde han .  » Ja vel så , «  sagde jeg .  » De giver sågu alligevel ingenting ud på os , «  sagde han ,  » så hvad mener du , om vi gik ind og styrkede de indvendige dele hos kromanden i brændeskov , «  sagde han . Jeg sagde ja og amen , for jeg var nok selv en smule slunken i livet . Så lod vi kapsejlads være kapsejlads . Mere opsatte var vi da ikke på at komme med . 
Forresten kunne vi jo se sejladsen så godt som nogen . Der var en fin udsigt fra krostuen , og vi lånte gæstgiverens den lange kikkert , da vi havde foret af . Og det var da nok så rart at sidde der i ro og mag og ryge vores pibe og drikke et lille glas varmt som at ligge ude og smøle i damjollen for at se de hundekunster . Og hans Peter kendte de fleste både i kikkerten , for han ser dem jo til stadighed hver dag mere end som jeg . Og vi havde hele stuen for os selv , for der var ellers ingen uden William , som sad 

med en avis og en kop kaffe og spiste hvedebrød til . Han blev der ikke ret længe , for så gik han ud og ned ad gaden . Vi kunne høre ham længe , hvordan han fløjtede . Han var et rent jærn til at fløjte , det var grangiveligt som en hel harmonika . 
Vi skulle naturligvis have besked på , om han var kommen ud for at se sejlerne . Men han glattede håret med hånden , som han havde for vane , og sagde , at han var taget ud med damperen om morgenen , fordi han havde et ærinde til købmanden her , og han biede kun på , at damperen skulle komme igen . Han kunne ikke fordrage kapsejlads , sagde han , for der var ingen mening i at stable sådan en mængde sejl på de smalle både . 
Hans Peter grinede så lumsk ad ham . Por William havde ikke noget mod at pjaske i en jolle selv . De er jo alle sammen sådan beskafne , véd du vel , folkene hjemme fra , enten de så ellers er skomagere eller skrædere . Og når han havde siddet på sit kontor den hele uge og slikket penne , kunne han sagtens også trænge til en mundfuld frisk luft . Vi andre får den tit mere end frisk nok både søndag og søgn ; ja den kan jo nok være lidt lummer under dækket . Men han havde aldrig ret mange klude til at trække , og han sad altid med skødet viklet om hånden . De andre gjorde sjov 

og sagde , han tog reb i om søndagen , når avisen spåede kuling til om mandagen . Og de unge fyre , som skulle være raske på det , sagde , han sejlede som han holdt sin moder i håret ; de mente , han var noget af en kryster . Men William var ikke så tåbelig som han løb avet om til . Han var kuns forsigtig . Og det er da heller ikke så lysteligt at ride skrævs over en køl . Vel ? 
Du kan da magelig huske William . Ja vel så , han var en del yngre end dig , men du må have set ham , når han gik i skole . Han var altid så rødkindet og renvasket og redt ; for han blev skrubbet ordenlig af , inden han kom hjemmefra om morgenen . Og han var ligesom helt bange for at svine sine klæder til . De holdt ham nu også pænt , de gamle . 
Men allerede dengang , tror jeg , han vendte en skilling to gange , før han slap den . De andre sagde , han var nærig . Hans Peter påstod , han rørte aldrig spiritus , fordi han ikke nænnede at give penge ud dertil .  » Det er løgn , hans Peter , «  sagde så jeg ,  » for jeg véd , han drikker heller ikke , selv om nogen byder ham . «   » Nej vel , «  sagde han ,  » for så måtte han jo give en anden gang ; og sæt , han skulle få smag på mosten ! «  men hans Peter holdt nok selv af at slå til skaglerne , og derfor havde han et 

horn i siden på William . Men William passede sine sager godt , sagde også hans grosserer , og til sidst lod de ham så temmelig i fred . Han blev heller aldrig hidsig på dem . Han fløjtede bare . 
Nå imens gik da tiden hen og bådene blev færdige med at tosse rundt og nogle af dem kom sværmende ned langs kysten og bredte sig med deres store hvide sejl . Vi mente nu , det var bedst at se , hvordan damjollen havde det , og drak så det sidste og betalte kromanden og gik . 
Ude på gaden så’ vi , at to kapsejlere bar ind mod havnen . Den ene var løjtnantens kutter , den anden havde også kun én mast , det var købmand Berts , sagde hans Peter . Du véd : ham med de lange røde bakkenbarter . Vi enedes om at vente , til de kom iland for at høre nærmere om sejladsen . Løjtnanten havde den tykke skibshandler med ,  » lammelåret «  , som de kaldte ham . De ankrede ret udenfor havnen ; den var ellers nem nok at styre ind i ; men de har sagtens skullet lege , at de var en fuldrigger på tusind tons , eller måske har de følt på sig selv , at de ikke kunne hitte hullet . Det kan hænde sig , at de så’ en smule dobbelt . For de var noget varme i krukken . Men jeg tror , der er en egen vorherre , som giver fulde folk en reserveforstand , ligesom man nogensteder i teatrene 

har stearinlys , for når gassen går ud . De fik da på en eller anden led den lille jolle i vandet og kom selv i den og roede ind . Det- så’ helt pudsig ud med de to trivelige mennesker siddende ovenpå den skal af en jolle . For løjtnanten er heller ingen stokfisk . Hvordan det var eller ikke var , holdt de dog tungen lige i munden og balancerede så langt ind i havnen , de kunne komme . Skibshandleren nåede mærkelig nok op over bolværket , ja , det vil sige , jeg langede ham en hånd . Men så skulle løjtnanten tilvejrs , og han var noget tung i agterkastellet . Skibshandleren og hans Peter drog i hver sin hånd , og manden sparkede i luften med sine korte ben for at få fæste . Han var i mundering og smørstikkeren strittede ud som en hale . Han så’ ud , som han var kogt i hovedet og den tykke røde nakke med de morsomme grå krøller . Og han hvæsede og bandede noget voldsomt . Jeg kunne se , det begyndte at klukke i hans Peter , og da nu skibshandleren i al sin uskyldighed råber ;  » så tager vi ham : op med lammelåret ! «  så kunne hans Peter ikke styre sig . Jeg véd ikke , om han slap løjtnantens hånd eller den gled fra ham ; men pladask ! der lå tyksakken i vandet og lammelåret fik overbalance , og ligesom en ko , der vil flyve , plumpede han ned i favnen på løjtnanten . Men du 

skulle have hørt det almægtige vræl , de gav , så såre de fik rede på deres arme og ben og bund under fødderne og hovedet ovenfor . Og vandet rislede ned ad deres åbne ansigter . Og så fnyste og spyttede de som nogen forkølede hvalfisk . Vi havde et grusomt mas med at få dem på tørt land , for vi kunne knap samle kræfter til at holde dem fast . De sjaskede så op for at låne tøj hos gæstgiveren . De skinnede ligefrem , og vandet drev efter dem hen ad vejen . Og alle byens unger sprang og dansede rundt om dem og råbte hurra for løjtnanten og lammelåret . Men løjtnanden blev arrig og viste dem sit bøseste ansigt , skønt over-skæget hang noget travrig ; han ville fare efter dem , men fik sliren på tværs mellem benene , så det var nær ved , han havde lagt sin fine frakke ned i kokaserne . Men den gamle havnefoged stavrede hjem , alt hvad han kunne , for han blev dårlig og det gik ham noget galt . Og hans Peter måtte lægge sig på maven over en fortøjningspæl . Jeg gad vidst , om han slap løjtnantens hånd med vilje , den gavstrik . Men det var ellers også et held , at de roede ind , hvor der ikke var dybere vand . 
Det var imidlertid nu ikke derom , jeg ville fortælle . Vi fik naturligvis ingenting at høre om kapsejladsen ved den vandgang . Men Berts båd 

var imens nået ind og lå ude ved siden af damjollen . Bert havde ingen andre med end som føns , matrosen hjemme fra , den hæse , du véd . Han sad nede i fartøjet , og jeg kunne straks se , han havde kærnemælk i øjnene , han var også noget løs i mundvigene og vrøvlede ikke så lidt . Men det var ikke særlig nyt . Købmanden selv sad oppe på bolværket og snakkede med William , og de brød sig ikke stort om føns . 
Købmanden var søgt ind i havnen for at hugge sig noget mad , sagde han , for føns , den slughals , havde ædt al provianten . William tænkte , at det nok ikke var maden , føns havde gjort mest fortræd . Nå , sagde Bert , der var altid så meget til lævns , at William kunne få sig et glas . Men William betakkede sig . 
Nu var købmanden i sit velgørende hjørne ; han havde nemlig taget en smule præmie ; og så var det , han hittede på , at William skulle sejle med dem hjem . Nej , ellers tak , sagde William straks . Købmanden blev lidt stødt på albuen over , at William hverken ville drikke med ham eller sejle med ham , så han ville have forklaringer . Nå jo , William foretrak at vente på damperen , så kom han før hjem , sagde han . Købmanden bredte sine røde barter ud som læsejl og sagde , det måtte 

gælde , hvad det skulle være , at han ville komme før damperen . Og det var heller ingen løgn , men William sagde det bare for at sige noget , tror jeg . 
Købmanden blev ved , at han skulle tage med dem , men William havde alligevel ingen lyst . Når galt skulle være , tog han heller med hans Peter og mig , kom han til at sige . Hans Peter sagde nu for dril , at hans jolle ikke var nær fin nok til William , han måtte heller gå med Bert ; dér havde de også bedre plads . Men William turde vel ikke tage med sådan en durkløber , den førte sagtens for mange sejl . 
William svarede helt rolig , at han var ikke ræd for at gå med en kapsejler sådan i og for sig ; men han begreb ikke , hvoraf det kom sig ; men det var nu engang sådan , at han havde fået noget mod Berts båd . Det var hverken fra i går eller i dag , men han kunne ikke lide den ; han syntes , den var ækel og farlig , sagde han . 
Naturligvis blev så købmanden gnaven på sit fartøjs vegne , og han kom med stikpiller til William og blev mere forhippet på at få ham med . Det var nok ikke båden , der fejlede noget , sagde han , men han havde hørt folk mumle om , at William kun turde sejle med sin moders forklæde til sejl . Det var dog for stramt , at et voksent mand 

folk var så bange for at gå i en pæn båd som et kvindemenneske , der aldrig havde lugtet rigtigt saltvand . Det kunne han aldrig være bekendt . Han måtte vise , han ikke var sådan en kujon . 
Og føns lå nede i båden og brægede , at William skulle pinedød tage med dem , så skulle han få løgsovs med kartofler , når de kom hjem , for det havde føns’ kone lovet ham til middag , og det var hans bedste mad . 
Og hans Peter sagde , at det var synd at kimse ad sådan et tilbud om at blive befordret hjem gratis for ingenting . 
Men det bed ikke spor på William . Han sad og fløjtede ganske sindig og sagde til sidst , at han tog sig ikke nær , om folk troede , han var bange . Det var ikke hans bestilling at sejle fanden et øre af . Han sejlede for at more sig , og han morede sig lige godt , enten det gik lidt hurtigere eller lidt langsommere . Forresten ville han slet ikke gå fra , at han var bange for Berts båd , det var han ; han troede ikke , den var sikker . Og han havde en gammel far og mor hjemme og måtte passe på sig selv for deres skyld . Han var jo den sidste , de havde . 
Så blev købmanden helt ivrig . Det lignede ingen ting at tage sådan fat . Og det var en skam 

af William . Man skulle tro , det gjaldt om at rejse til nordpolen . Men for at løbe et par mil i magsvejr med en god båd ; det var ligeså trygt som at gå på gaden . Og naturligvis kunne man få en tagsten i hovedet selv i stille vejr , men derfor blev dog ingen siddende i huset og kukkelurede . 
Men William smilede blot og rystede på sit hoved . 
Så gad jeg ikke høre længer på deres snak , men fik hans Peter halet med og vi stak af . 
Det sidste , jeg så’ af dem , sad de endnu på bolværket og parlamenterede . 
» Jeg tør bande på , «  sagde hans Peter , da vi kom udenfor ,  » det er kuns , fordi han har returbillet i lommen , at han ikke vil med . « 
Vi benede hjemad for en god vind ; jeg havde roret , og der var ingenting at klage på damjollen . Vi var allerede over den længste ende af rejsen og sad og snakkede om et par dampere ude til søs og kiggede efter dem , da vi lige med ét hører , hvordan det bruser og braser bagved os , så ser vi Berts båd komme farende med skum helt op om næsen . Jeg syntes også nok , det var vovelige sejl , den førte , og rank så’ den ud . Den fyr kunne sagtens tage os , den løb forbi os som en sveske , lidt i læ . Så siger hans Peter :  » halløj 1 han har 

dog alligevel måttet neje sig . «  og ja , så min sæl , om jeg ikke også ser William sidde derovre og styre , helt oppe til luv sad han , med skødet snoet om sin venstre hånd . Den gang fløjtede han ikke . Føns løftede på en flaske og råbte noget til os , men hæs var han jo . 
Det ville jeg have forsvoret , sagde jeg .  » Men hvor var købmanden ? «  sagde hans Peter lidt efter ,  » monstro han er krøbet i svinefjerene 1 «  og det var rigtigt nok : ham så’ vi ingenting til . Jeg sad og blev ved at undre mig : det lignede ikke William sådan at give sig over . Men de havde sagtens presset ham , til de fik bugt med ham . Imens løb nu Berts båd et godt stykke fra os ; den var omtrent ud for næsset , og det høje sejl lyste som en mågevinge i solen . Jeg kunne dog ikke lade være at forbavses over William . 
Så varskor hans Peter og brøler :  » pas op ! der kommer luft ! «  og rigtigt : jeg ser nogle kast komme strittende hen over søerne som det føg med sod . De tog mig med en smule overraskelse ; der var ingen videre skyer oppe ; jeg kalder det også nærmest sådan en solbyge . Nå jeg smed storskødet los , inden pustet rigtig tog fat , og hans Peter firede af på forskødet . Det kunne han have sparet sig , men han er altid så rap på fingrene . Og 

så lod jeg jollen løbe en kende op mod søen . Der slikkede en skvat vand ind i læ , og forude røg lidt dråber over , men det var ikke farligt , og det værste vejr var straks ovre . Det hele var blot en nykke af vinden . Men det kom lidt overraskende . Så da vi havde halet an igen , faldt mine tanker straks på kapløberen forude , og jeg kiggede efter den ud under storsmakken . 
Væk , forstår du . Ikke mere båd end bag på min hånd . Du kan slet ikke tænke dig den fornemmelse . Jeg tror nok , jeg ville hellere have en knyt næve i synet . Jeg ville ikke tro mine egne øjne , bogstavelig . Den må være til den ene side eller til den anden side , tænkte jeg , eller helt hjemme ad . Bygen har varet længere end du mente . Man kan tit tage fejl af tiden . Og sådannogen urimeligheder pilede gennem min pande , meget hurtigere end kastene kom før . Det var så ubegribeligt : for et øjeblik siden det hvide sejl højt oppe over vandet , og nu — strøget væk — luft — glat som et gulv . 
Hans Peter så’ på mit ansigt og vendte sig forefter og gav et hyl . Nu var vi to om det , så måtte det være sandt . Han blev som en kalket væg . Så skulle du se den fart , han fik sin åre ud med . Det hele tog kun et sekund , så piskede 

vi afsted , så den hvide sø sang om os . Hans Peter trak , til hans åre stod krum som min hånd , — sært , den ikke røg i splinter . Jeg knækkede den ene åretold og gik forover på hovedet og slog mine knoer til blods . Men jeg mærkede det først bagefter , da de begyndte at svie . 
Blæse være med det , om vi ellers havde haft gavn deraf . Men vi så’ ingenting andet end søen , som gik op og ned og blinkede i solen . Søen havde gabet over dem som en flodhest og slugt dem . Har du nogensinde set en flodhest ? Det er forskrækkeligt ; de gaber , så munden går lige op til hjærnen . Den båd var gemt godt , sunken på det dybe vand . Vi rodede lang tid rundt , men fandt ikke spor af dem . Ja , det er sandt , noget fandt vi .  » Hvad er det , som gnistrer der i solen ? «  sagde hans Peter . Det var de første ord , nogen af os sagde , fra den stund vi så’ , de var væk . Vi bar ned efter blinket . Så var det en sherryflaske med en lille sjat vin i og spunds for . Vi kunne begge to have trængt til at styrke os ovenpå det mas , men hverken jeg eller hans Peter havde sind til at drikke af den flaske . Hans Peter ville have slået den istykker mod en åretold . Men jeg fik den fra ham og tog den med . Jeg har den hjemme hos mig selv endnu . 

hvordan det i grunden egentlig gik til , ja derom kan jo ingen sige noget for vist . De , som var med , holder nok bøtte . Men når ulykken skal være , behøves der da ingen dunkraft til at vælte en båd . Og sikker var den nu ikke ; og William har jo ikke kendt den ordenlig , så han kunne vide , hvor kitlen den var . Det kneb nok også sommetider med at få den til vinden . Og desuden er det ikke altid så nemt at vare sig for kast hen for en god halv vind . Bidevind går det meget bedre , og hen for vejret kan man jo næstendels grine ad dem . Gud véd ellers , om William alligevel ikke havde sin morskab af , at båden løb så gesvindt . Det var han ikke vant til . 
Men egentlig var det dog nærmest besynderligt , at William havde den angst for Berts båd . For du tror måske , han bare hittede på og sagde så-dannoget for at slippe ? Men jeg har hørt siden-efter , at han har snakket om den tidligere og sagt det samme . Han ligefrem gøs for den , sagde de . Javelnok ; den så’ ikke pålidelig ud , det er sandt ; men hvordan pokker ser de andre kapsejlere ud , som ligger og løber os ned . Jeg mener nu , han har haft et varsel . Denne her ligkiste af et fartøj har ligesom pustet død og begravelse ud mod ham , kan du tro . Men hvad fanden hjælper de 

varsler til , når vi dog alligevel ikke kan bjærge os for ulykkerne ? Hvad der skal ske , det skal ske , selv om vi sprætter nok så meget . Så må vi heller være uden varsler og vrøvl og gå gladelig ind i hele redeligheden . 
Det må ligegodt have været en drøj gang for købmanden med de røde barter , da han bagefter måtte tage ud og trøste Williams de gamle . Jeg ville nødig have været i hans støvler den dag . Og for den sags skyld heller ikke nu . Han går jo dog på en måde , omtrent som han har taget livet af de to mennesker . Og han kunne godt have sparet sig det besøg , skønt han kunne vel ikke være andet bekendt . For de gamle sidder jo bare så lang dagen er og holder i hinandens hænder og rokker på deres stole . Ja , kommer der nogen ind og ser til dem , kan det ske , at den gamle kone rejser sig og går hen ved tinrækken og gnider på nogen af sine kobberting med snippen af sit forklæde . De har jo en hel bunke kobbertøj , véd du . Men de sanser knap , hvad de gør , de skrog . De er bleven noget underlige i deres hoveder siden den historie , siges der . Som da ikke er besynderligt . Det ville vist ikke være så godt for dem , hvis deres hoveder blev ved at være klare , og de skulle 

ligge om natten og høre søen skrige mod strandstenene udenfor deres have . 
Forresten var det jo kunstigt nok som det gik til derude i brændeskov . Jeg hørte det senere hen af nogen , som havde det fra købmanden selv . Sagen var nemlig den , at William sad og snakkede så længe om , at han ikke kunne lide Berts båd , så jeg tror nok , at købmanden selv blev bange for sit eget fartøj . Det sagde han naturligvis ikke lige rent ud , men han gjorde sig lystig og sagde , at hvis William ikke ville med ham i hans båd , så ville han tage ind med William , når damperen kom , og han havde fået sig noget mad . Så kunne føns sejle ene hjem med skuden , sagde han . Men William mente , han hellere måtte lade båden ligge derude til næste dag , for at føns kunne sove ud og blive rask . Han tog sig nu ikke ivare , for føns hørte det og blev rasende og bandede på , at han godt kunne finde hjem med galeasen , mere fuld var han ikke , og han skulle vise alverdens blæksmørere og skriverkarle , at han var mand for at styre et fartøj , selv om han var lidt fugtig indvendig . Og han ville fanden gale sig straks afsted lige med det samme . Han begyndte også at gøre klart til at sejle , men fuld var han , svinet , og 

svinglede noget fælt hen i båden . Det så’ nok ikke rigtig rart ud . 
William sagde da til Bert , at han måtte endelig forbyde føns at sejle , men købmanden grinede og mente , det kunne ikke nytte noget , når føns havde det hoved på . Han klarede sig såmænd også sagtens , sagde købmanden . Og han ville vove sit fartøj på føns . 
Og det er min egen mening , at havde føns været alene , kunne det hele måske være spændt godt af . For de fulde folk har som sagt deres egen vorherre . 
Men William stod lidt og strøg håret med sin hånd og betænkte sig . Så sagde han :  » Det går aldrig an , at føns sejler ene hjem sådan som han er . Det kan vi ikke være bekendt for os selv . Og hvis at de ikke vil stoppe ham eller gå med , så må jeg jo følge ham . « 
Derover grinede købmanden igen og sagde , at det skulle William tage og gøre , så kunne de da se , at han ikke var så bange for at sejle med Berts bad , som han ville bilde dem ind . 
William så’ om til ham , sagde købmanden , men der var ingen stunder til lange forklaringer ; føns halede nemlig ud langs bolværket , så godt han kunne , og William måtte springe ud i båden 

til ham og kunne gerne have faldet og knækket et par ben . Han tog så roret og fik føns til at sætte sig . 
Men hvorfor gik købmanden ikke selv med ? Nu kom han dog ikke til at følges med William på dampskibet . Nej , for han var sulten og ville have noget at spise , sagde han . Javelså . Nej , han havde fået skræk i livet , skal jeg sige dig , og han hyttede sit skind . 
Og nu kan du præke så meget du vil om Napoleon og Kristian den fjerde og Karl den store og de andre væsener , du har læst om i dine bøger . De kan være meget gode for sig . Det siger jeg ingenting imod . Men jeg holder alligevel på William , sagde skipperen og så’ mig glubsk ind i øjnene . 


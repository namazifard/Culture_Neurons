I . 
Elleskudt . 
» Sy—i , sy—i , sy sy sy—i ! «  fløjtede han . Hovedet gik i takt , medens han lod en dråbe olje fra pennefjeren sive ned om Bolten , der sad fastklemt i skruestikken . Så atter et par kraftige tag i skæresnittet .  » Sy—i , sy—i , sy sy sy—i ! « 
Han lod snittet rulle tilbage og tog det bort fra Bolten , bukkede sig ned , kiggede på gængerne og rystede ærgerlig på hovedet . 
Da han atter løftede blikket , stoppede han op midt i et fløjteløb og spilede øjnene til vejrs .  » Hvad Pokker  .  .  . ! « 
Hver morgen havde han stået her og sendt misundelige øjekast over mod Jokum Larsens p'årehus . Ikke så meget som en smule guld-tråd havde hendes majestæt solen råd til at drage gennem værkstedet , hvor han selv stod ; 

men vælte et helt skybrud af rødgult lys over dette gamle , mosgroede tag derovre — det havde hun råd og sind til ! 
Men nu forstod han , hvorfor solen gjorde stads af det gamle hus — der var en fe , der havde sin gang hos fårene eller kalvene , en fe med en strippe . 
Aldrig i sine dage havde han set noget så frisk og strålende i en bomuldskjole som den lyshårede mø , der drejede ind ad døren og i svinget gav ham et glimt af et par øjne , ja et par øjne--------/ han stod hende så nær , at han godt kunne have indladt sig på en lille morgensnak med hende ; men det var , som hans tanker rent dejsede sammen af undren og overraskelse , og det hele , han drev det til , var et dumt , forfjamsket kast med skæresnittet til tindingen som svar på hendes lyse  » Godmorgen «  . 
» Hølløj ! «  råbte han efter svenskehøkeren , som strøg forbi det åbne vindue .  » Hvem var hun  .  .  . hun der med strippen ? « 
» Hinnor ? Hoho ! Ja , kan de hugge hinnor , min ven  .  .  . ! Der er naglar ! «  han nikkede og klappede på lommen .  » Ja’ sager ikke mere . « 
På sit gentagne spørgsmål fik han at vide , at hun var Jokum Larsens datter , eneste barn , arving til hyldegård med alle mur- og nagelfaste  » Appertinentier , «  en ren delikatessa på atten år og med halt hundred tusan af disse hersens . . . 

» Jokum Larsens datter , Jokum Larsens datter ,  .  .  . Hyldegården  .  .  . halt hundred tusan , «  klang det i smedesvendens øren , medens han stod og glippede med øjnene og sendte lange blikke over mod hjørnet , hvor den unge mø nys var forsvunden . 
»   .  .  . Næhæ , Jokum Larson , det ji’r ja’ ikke , «  lød det ude fra vejen til venstre .  » Det ji’r ja’ als ikke . Farvel ! « 
Svenden stak hovedet hen i viuduet .  » Godmorgen , højstærede ! « 
» Godmorgen ! «  kastede gårdmanden ligegyldig til siden .  »  .  .  . Jaja , bi nu lidt , Lindstrøm , vi kan jo snakke om det . Vil de gi’ syv mark og otte for stykket ? « 
» Hur mange er det , de har ? Tre . Godtl skal vi sæge lige sju mark ? « 
» Næ—æ , hehe ! « 
Smedesvenden iagttog nøje gårdmanden , der stod og skruttede i sin luvslidte vadmelstrøje , med hænderne dybt i bukserne , seende med de små lune galteøjne skiftevis på handelsmanden og hen mod smedjevinduet . 
» Skal vi sæge sju mark og fyra ? « 
» Næ—æ , hehe , næ—æ ! « 
» Farvel , Jokum Larson ! Ja’ vil låte mig lefvande skalpere , om de får det bud af nogon annan . « 
Smilende drog Henrik hovedet tilbage og kilede på med sin skruebolt  .  .  . For Pokker , 

skulle her da ikke være et ordentligt skæresnit i smedjen ? Han fo’r hen til listen , tog det ene snit ned efter det andet , men hængte dem alle op igen og gik tilbage til skruestikken , medens de gamle , tandløse snit længe hang på sømmene og rokkede med den opslidte alderdoms klagesuk . 
Først for få dage siden var han kommen hertil fra købstaden , hvor den grædende smede-enke havde opsøgt ham og på slægtskabets vegne tigget og bedet ham om at overtage styret i værkstedet efter hendes nys afdøde mand . De havde aldrig haft synderligt at gøre med hinanden før , han og smedefamilien ; men nu var hun kommen til at tænke så meget på ham , og han  » skulle ikke komme til at fortryde det , «  havde den gamle kone lovet med en række nik , der fik tårerne til at hoppe ned på hendes sorte hagedusk . —  » Ja , det er jo meget godt , tante ; men læsningen  .  .  . ? «  — læsningen ? Hvad kunne det dog blive til  ? — jaja , nu skulle han tænke over det til i morgen . — han havde i et par år læst til forberedelses-eksamen , d . v . s . smedet om dagen og læst om aftenen og natten ; men i den sidste tid var han kommen på det rene med , at vejen nok ville blive ham for lang og brydsom , og det nu på en gang opdukkede udsyn til en god , fri stilling , der sandsynligvis om få år ville blive helt selvstændig , gjorde det hurtig af med hans sidste matte drømme om en eksamens 

hæder og glans . For resten var han slet ikke led ved hammeren , tvert imod : når alt kom til alt , lå den ham nok en god del bedre i hånden end bogen ; men nu var han alligevel glad for , at han havde hængt så tappert i med læsningen , for nu kunne han dog snakke lidt med om centrifugalkraft og dampmaskiner og mange andre ting . Hvad selve håndværket vedrørte , da skulle ikke enhver grov- og klejnsmedesvend stikke ham , det kunne han nok sige , uden at være vigtig , for det havde selv amtsavisen sagt , da han i sin tid vakte opsigt i hele købstaden og omlandet ved sit kunstfærdige og smukke svendestykke . — og nu kunne ram-løverne jo komme , så skulle de få at se , hvordan en sko skulle smækkes under en hov , og hvordan en lås skulle behandles , så den kunne synge :  » Smik—smæk ! « 
Tre gode venner havde han allerede fået herude , nemlig høker- eller købmandsfamilien , mand , kone og datter , som han et par aftener havde siddet og sludret med ved en bajer . Købmanden , en lang , rangiende kammerat med et indtørret ansigt , hvis hud mindede levende om det gule skind , man finder på gamle trommer , var en brav skånsk Broder , der , efter et par Års slid i Kaliforniens miner , ved et underligt skæbnekast var dumpet ned i ramløv , hvor høker-enken åbnede to tynde , værksyge arme for ham . Driftig og praktisk , som han var , havde 

han arbejdet den lille forretning således op , at den nu omfattede en ret god købmandshandel . 
» Jeg fik ligegodt syv mark og seks , «  fortalte Jokum glædestrålende , da han om eftermiddagen trådte ind i smedjen efter at have været i købstaden med sine tre skind . 
» Det var som Pokkers ! Så tjente Jokum Larsen hele seks skilling ved den rejse ! « 
» Ja jeg gjorde . Nå , det er jo ikke så meget ; men lidt en gang , lidt en å’n  .  .  . hvorfor skal man gi’e noget bort ? « 
» Nej , det siger undertegnede med . Man får spilleme ikke noget til givendes selv . « 
» Næ , gør man ej  .  .  . men hør mellem å’n snak : de kunne forære migen nævefuld nelliker ; jeg skulle have banket lidt lær under Anes tøfler . « 
» Med fornøjelse ! Er der ingen andre småting ?  .  .  . Stop lidt  . . . vil Jokum ikke hellere lade en dreng løbe ned med dem , så skal jeg sætte et lille fint jomfru-beslag under  .  .  . ja , misforstå mig ikke , det skal Jokum ikke give noget for . « 
» Ja , når det er , at de vil — hehe — , så siger jeg tak . « 
Smøgende på en cigarstump og pyntet med en gulstribet lærredskrave og lyseblåt slips med en lille gul hestesko spankede svenden søndag eftermiddag over i gården med de færdigskoede tøfler . 

» Nej se dog , hvor pæne ! «  udbrød pigen . 
Han så på hende og åbnede uvilkårlig munden . Denne søde sølvklang i røsten , gruben i hagen , de fine drag ved næsefløjene og så øjnene — du store verden , sikke nogle øjne ! 
» Sådant et fint , nydeligt beslag med tre tunger i næsen ! «  vedblev hun og sendte ham et lille skråblik , der varmede gennem vesten og lærredet lige ind i hans 2iårige hjerte . 
» Hvor meget koster det ? « 
» Er betalt ! «  han smilede i rødmende lykke og kastede overkroppen frem til et buk , der vist kom lidt bag på de skrævende ben , som ikke fik tid at drage hælene sammen , førend det hele var forbi . 
» Nej , vi har nok råd til at betale et tøffelbeslag , «  viste hun ham venlig af ;  » men det kan jo far så afgøre med dem , når de skriver en regning  .  .  . værsgod og sid ned ! « 
Jokum vred sig uden at turde tage ordet , og da hun lidt efter kom med en dug , drog den gamle sig med en gnaven grynten tilbage til armstolen ved kakkelovnen . Hvad det var , manden sad og brumlede om , kunne Henrik ikke høre ; men da datteren på vejen ud til køkkenet gik forbi ham , hørte han hende tydelig hviske i en irettesættende tone noget om  » en stakkels bid brød , «  hvorefter han til sin forbavselse så Jokum drunte ud af stuen med nogle mund 

vridninger , der syntes at kunne tyde på en begyndende galdesygdom . 
Svenden lod blikket glide hen over de røde sirtseskapper over vinduerne , glasvaserne på kommoden og den ferniserede naturtrappe med blomster ved havevinduet . Overalt opdagede hans øje en Sans for orden og hygge , som man på den tid sjældent sporede i et bondehjem der på egnen . Men Ane eller Anna , som hun nok helst lod sig kalde , var heller ingen almindelig bondepige , det mærkede man øjeblikkelig på den fine , urteagtige olje , der duftede fra hendes hoved , det så man på hendes nydelig opsatte hår — tænk , bart hoved 1 — og det så man på den dameagtige måde , hun satte den lille finger til vejrs på , når hun nippede et dun af sin fløjelstrøje . 
» Med forlov at være så fri , «  spurgte han , da bordet var dækket , og pigen havde taget plads ved kommoden ,  » er de ikke kommen meget til — ? ( han nævnte her købstadens navn ) . Jeg synes så grangivelig , jeg har set dem spadsere sammen med  . Værtshusholder Ole Mikkelsens datter . « 
» Jo , restavråtør Mikkelsen er min onkel . « 
» Så — nå — ja syntes jeg ikke nok ! Det er en familie , der skal have plads til albuerne . « 
Hun rejste hagen en kende .  » Det er rare , 

dannede mennesker , der forstår at føre sig efter deres stilling . « 
» Ja , det er vist meget rare og dannede mennesker , sådan  .  .  . Hm , hvad jeg ville sige : det lader til , at sønnen , Julius , han slår sig til ro ovre i Jylland ; han skal jo være bleven en vældig hestepranger efter sigelsen . « 
» Han er handelsmand — ja . Jeg tror nok , han køber heste ind for regeringen . « 
» Ja , så ! Det var storartet ! « 
» Jeg har for resten ikke set ham , siden min moder blev begravet . « 
» Nej såmænd . — den yngste af sønnerne , Charles , han fik nok harpet sig en god plads som opvarter i København . « 
» Opvarter ? «  hun lo med et par små , sølvklare triller , der rislede helt igenem ham .  » De mener vel overkelner i1 han er nok for resten mere at regne som en slags forvalter på hotellet . « 
» Hvad for noget ! Ja , Pokker ved , de to brødre de har altid våren et par forskrækkelige halløj-svende ; men ligegodt — de har centrifugalkraft i næverne , de hugger sig frem :  » Plads på fortovet , mine herrer ! «  « 
» De er godt lærte fra borgerskolen af , og så har onkel og tante altid sørget for , at de har haft omgang med bedre p'olks børn , så de kunne få nogen dannelse i manerer og det hele . « 

» Ja , de har fået megen dannelse , «  tilstod han og satte den lille finger til vejrs , idet han stak tommel- og pegefingeren ned i saltkarret .  » Man kan se det på dem — sådan på manerer og det hele . « 
Den husmoderværdighed , der hidtil havde været over hendes ranke skikkelse , svandt mere og mere bort , efterhånden som de kom nærmere ind på livet i købstaden . Så mange fælles kendinger de dog havde ! Da det kom til stykket , havde de endog været sammen ved en stor maskerade , hvor de begge havde moret sig så stor-ar-tet . 
» Der var hende — kan de huske hende , amagerkonen med billederne ? «  spurgte hun og kom hen ved bordet . 
» Ja vel , ja vel ! Hun var storartet ! Du lyse morgen ! Og lirekassemanden med av'katten ! « 
» Ok ja ja ! Og den tyske komediantspiller med pusteren . Og som vi så dansede ! Som vi så dan-sede ? « 
Der var den igen , denne forføreriske sølvklang — lige idet hun sagde  » dansede «  sidste gang . Hvert øjeblik kom der sådant et ord med en bævende vellyd , der gled ind i hans øre som en sød , kildrende tone . 
Der gik et par timer . 
Han rev uret op af lommen og løftede hånden forbavset :  » Har jeg dog set så galt ! « 

» Det haster vel ikke ? Det er så sjældent , her kommer et menneske , der kan konversere en lidt . Har de ikke lyst til at se ud i haven ? «  jo , det havde han en voldsom lyst til , erklærede han og rejste sig .  » Nu siger jeg så mange tak for spisen . « 
Han blev helt rød i hovedet over , at det nik , han gav hende , da han rakte hende hånden , vist faldt forfærdelig klodset ud i sammenligning med den lille fine bøjning , hun gjorde , da hun sagde :  » Jeg be’r at tage til takke . « 
De gik igennem haven og standsede ved lågen ud til Marken . 
» Sikken nydelig lille plet skov der nere i mosen ! « 
» Ja , det er vor ; det er elleskoven . « 
» Elleskoven ? « 
» Ja , sådan hedder den . « 
» Så er det altså elletræer ? « 
» Det ved jeg såmænd ikke ; men det er i hvert fald ikke efter træerne , den har navn . « 
Det var sådan nogen gammel snak , som hendes bedstemoder havde fortalt , noget , hun vist selv havde drømt eller lavet — noget med ellefolk .  » Det hedder for resten azwrfolk , så meget ved man da af stykket  » Elverhøj «  , «  oplyste hun med en lille knejsen . 
» Ja , det gør det , «  sandede han ,  » det hedder elverfolk  .  .  . hvad er det , der ligger 

ude i kanten  .  .  . den sorte Klump der ? Det er vel så en elvertrunte ? « 
Atter kom der et kort udbrud af denne overmodige latter .  » Nej , så må det da være en a/atrunte ; for her hedder det nok Elle , efter hvad j e g har lært . Vi kan for resten godt  .  .  . ejsa , der er Karoline ! «  afbrød hun sig selv og så efter købmandens datter , der stod og rakte Hals ovre bag et dige .  » Så får hun travlt . « 
» Hahaha ! «  lo han og spyttede .  » Ja , hun har nok ondt af , at jeg står her og konverserer dem . « 
» Det er jo sådan med folk her på landet ( hendes nydelige lille røde mund vrængede ordene  » på landet «  så uimodståelig sødt ud ) : så snart de ser en herre og en dame spadsere sammen , så skal der straks laves noget romantisk om dem . « 
» Ja , det ved man nok , «  lo han og slog ud med fem fingre , der var ganske enige med hende .  » Sådan er jo alle udannede landsbyfolk . « 
» Men det er nu lige meget , lad os bare gå derned . « 
Han samstemmede uforfærdet .  » En herre og en dame har vel lov at spadsere sammen i den fri natur ? «  sagde han med det henrykte hjerte bankende helt oppe under hesteskoen . 
Den lille nysselige , mørke grøde , der lige var kommen i groning over hans mund , og som 

i form af to spæde overflødighedshorn lå i bløde fald ned til siderne , blev hele tiden plejet med kælende omhu af hans tommel- og pegefinger , der endte hver glidning med et lille rask snoende sving opefter . Hun kunne tro , hvad hun ville , sådan i retning af det mandige ; men den slags strøg gør man ganske uvilkårlig , de er for resten nødvendige , de hører med til dyrkningen . 
Der lå mosens store runde skål , omrandet mod nord af sædgrønne højdedrag og mod øst og syd af Birkholm skove . 
Henrik , der havde hørt så mAnge mærkelige ting om ramløv mose , så nysgerrig ud over den store sænkning , der med sine mørke grave og mAnge små spredte elle-buskadser lå så løndomsfuldt og gemte på sine sagnminder om gamle krigsslag og om overjordiske væseners pusleri mellem buskene . Han vidste , at der ved gravning i tørvejorden jævnlig fandtes menneskeknokler , og at der ved hestes eller køers løb over visse engstrøg hørtes gungren som fra dybe , underjordiske huler ; derimod vidste han ikke — hvad pigen nu fortalte ham — at der om natten hoppede flammer over hænge-sækkene , og at der fra hele mosen kunne stige en lunken , svovlagtig Ange , der drev op over elleskoven , helt op over ramløv by og trængte sig ind i folks lungegAnge som en kvælende os . 

opmærksomt lyttede han efter hendes ord og gav tankerne løb . En levende indbildningskraft havde som en arv fra hans fader fulgt ham op gennem årene og ofte sat hans indre liv i stærke svingninger . Som barn havde han gået med hovedet fuldt af alle overtroens fostre , havde set liglam på kirkegården , hørt varsler i luften og troet på nisser og åmænd .  » Du har en mærkværdig , sprælsk indbildningskraft , dreng , «  havde hans lærer stundom sagt , når han gengav bibelhistorierne med fri tildigtninger af sin egen ånds indblæs-ning — som f . Eks . når han lod faraos mundskænk og bager sidde på Vridsløse . 
De nåde snart den lille runde lund , der lå i mosens yderkant , ikke langt fra sædmarkerne . 
» Nej se dog ! «  udbrød han og pegede på en guldregn , der stod med sine hundreder af hængende gule klaser i lundens østlige bryn . 
» Ja , det er min , «  fortalte hun ;  » den har jeg stukket ned en gang som et lille træ , og nu er den så stor ! « 
» Dog et nydeligt syn ! Og som den dufter — nuf , nuf , nuf ! « 
» Ja , ikke sandt ! Å , jeg elsker det træ ! « 
» Jeg har også altid holdt så meget af guldregn , «  lød det i en glad tone .  » Jeg ved godt , at blomsterne de er giftige , det kan jeg huske fra botanikken . Cytisus . .  . hører til ærte 

blomsternes familie  .  .  . trekoblede blade med lange stilke , store gule blomsterklaser , «  indskød han som i klammer .  » Men lige meget enten de er giftige eller ej , jeg elsker de blomster , jeg kunne næsten spise dem , «  forsikrede han og viste sine forholdsvis hvide tandrækker i et fornøjet smil . 
Men det var det sagn , det måtte hun endelig fortælle ; han havde altid holdt så meget af sådanne gamle  » Sagaer «  , de var så — romantiske . 
Ja , det var da sådan — fortalte hun , da de havde set sig lidt om i lunden og taget plads ved trunten — at der en måneskinsnat kom en ung ridder gående her forbi . Han skulle nok over til Birkholm slot og ville gå lige ud over mosen ; men da han nåde hertil , slog kirkeklokken 12 , og lige i det samme så han den dejligste hvide pige stå og vinke ved en busk .  » Krist forbarme sig ! «  han foldede hænderne og blev rent fortumlet i hovedet . På en gang gav han sig til at løbe hen imod hende og rakte hænderne ud . Også hun slog armene ud og smilede , men gjorde i det samme et skridt tilbage og måtte vende sig mod siden for at se efter en rod . Da standsede han og gav et skrig — han havde set en mørk hulning i hendes ryg . Men da hun på ny smilede og tog til at vinke med hoved og arme og danse baglængs , fo’r han atter efter hende , faldt over 

roden , rejste sig igen , stirrede og blev ved at løbe efter hende . Og så gik det sådan rundt om skoven den hele nat , mens nattergalen sang , og månen lyste over den våde sæd . Om morgenen blev han funden ved et træ , liggende halv død i tågen , og det var først op på dagen , han kom rigtig til sig selv og kunne gå videre . Men hver evige nat ved fuldmåne kom han igen og gik rundt om skoven . Han kunne se hende hele tiden i luften som et drømmesyn , men han kunne aldrig nå hende . 
» En nattergal er her da endnu , og månen og tågen er her da også , «  sluttede hun og lo ;  » men hvor den hvide jomfru og ridderen er blevne af , det ved jeg ikke . Det skal rigtignok hedde sig , at de endnu danser om skoven hver måneskinsnat ; men jeg har da aldrig set dem . « 
Han havde ikke sagt et ord , ikke rørt en hånd , bare set på hende og glippet med øjnene , som hans skik var , når han var stærkt optaget af noget . Med al sit sinds lytte-evne havde han inddrukket hendes syngende talestrøm og delt sine tanker mellem hendes skiftende minespil og det sælsomme natlige optrin , hun fortalte om . 
Endelig åndede han op .  » Det er helt — mystisk . « 
Det tog til at aftnes . En lydløs stilhed , 

der kun rystedes af enkelte fjerne fugletriller , stod over naturen , røde stråler strøg hen over de grønne marker og gød sig ud i den fine , hvide Ange , der steg åndeagtig over mosen . 
» Det er et mærkeligt sagn , «  vedblev han .  » Der er noget ligesom elektricitet eller magnetisme ved det . « 
» Ja , «  svarede hun og ville gerne give det udseende af , at elektricitet og magnetisme var ting , som hun havde sat sig særlig ind i . 
» Der er så mange underlige kræfter til . Jeg får somme tider sådan nogle alvorlige tanker og kan sidde om aftenen og tænke så dybt over så mange ting . Det er næsten , ligesom naturens kræfter de hænger sammen med menneskenes liv — sådan kemisk og fysisk . « 
Han havde ikke noget imod at vise , at han var hende overlegen , når det gjaldt videnskaben ; men han kunne ikke rigtig komme i vej med sine naturbetragtninger , dels fordi han følte sig såre usikker i selve emnet , dels fordi hun sad og så ligegyldig , næsten spodsk ud over mosen . 
» Der er meget i sagnene og de gamle folkeslags gudetro , som skriver sig fra Naturens kræfter , «  mente han .  » Min moders fætter , lærer Frederiksen , som har læst med mig , han sagde , at de indiske fakirer og de gamle ægyptiske troldmænd de kendte så mange hemmelige Na 

turkræfter , som de nyttede , når de gjorde undergerninger . « 
» Kan nok være . « 
» Og stjernerne — de har nok også meget at sige for menneskenes liv . « 
» Det har de nok . « 
» De gamle østerlandske magere kunne læse i stjernerne , hvad der skulle ske på jorden . « 
» Hm ! « 
» Der er så meget underligt i verden , også inden i os selv , sådan med indskydelser og trolderi ; — man forstår det ikke . « 
Den unge pige havde hele tiden været på det rene med , at Henrik var et kønt menneske , vist også et godt menneske og et oplyst menneske ; men hun havde intet øjeblik glemt den afstand , der var imellem dem , om hun end på den anden side ikke havde haft det allermindste imod hans forelskede stirren . Idet hun nu kastede blikket på ham , slog det ned i hende som en overraskelse , at der var noget i hans ansigt , en karakterfuldhed over brynene , en varme i øjnene , som hun ikke havde set før . 
I det samme fandt solen vej gennem buskene og faldt lige på hendes åsyn . 
Ved at se hendes fine drag træde frem ligesom i en forklarelse af det røde lys og ved i det samme at mærke et svagt åndepust , der var blandet med duften fra hendes hår , blev 

han gennemglødet af en slags elskovsfyldt ildhu og forstærkede uvilkårlig sin sekraft . 
Da måtte hun tage øjnene til sig . Men da hun , ved at slå blikket ned , fik et skimt af hans blå slips med de fedtede kanter , gav hun et lille kast med hovedet og så ud i luften . 

i . 
Den første rus . 
Ved at ånde i den ramløvske luft lærte den unge svend snart at bøje sig for den ære-frygtsfulde agtelse , som byen viste gamle Jokum , en agtelse , der vel ikke gjorde stor stads af Jokums egen fedtede person , men som nejede så meget dybere for hans Nagler . 
For resten havde Henrik ikke nødig at komme til ramløv for at lære respekt for den rige gårdmands værdighed . Født i et fattigt hus på landet , vant til igennem en række af år at gå med posen og senere vant til som hyrdedreng at skælve for vrede husbonders blik havde han fra lille af været under det tryk af ærbødighed , som fattige landsbyfolk der på egnen så op til gårmandsvælden med . Og var end hans syn på bønderne blevet ændret noget i løbet af de år , han havde 

opholdt sig i købstaden , så lå den gamle ærbødighed ham endnu så stærkt i blodet , at han aldrig kunne se en fint klædt Bonde tumle sine store fede heste på en vej , uden at han uvilkårlig fik øjenbrynene til vejrs og fingrene op til hatteskyggen . 
Hvordan det nu havde sig med det hele — så meget var vist , at der stod en høj lysning over Jokum Larsens gård . Han kunne om morgenen stå og glippe med øjnene og se de forunderligste billeder træde frem i solglansen , med tagenes grønne mospuder som baggrund . 
Hver anden dag havde han ærinde over i gården , og hver gang kom han hjem med hede i kinderne . 
Minderne fra hin solnedgangstime ved elleskoven , indtrykkene af alt det , pigen fortalte om hoppende flammer og den vidunderlige hvide jomfru , blev ved at sysselsætte ham og blandede sig på en gådefuld måde ind i de stærke livslængsler , der gærede og bruste i ham . 
Smedekonen kunne ikke forstå , hvad der gik af den unge svend , der tit svarede rent åndsfraværende og kunne sidde og falde i tanker med en gaffel i hånden . 
Sommeren gled stille hen ; men efteråret meldte sig med et bras , der rystede hele ramløv op . Det var stængetræerne over Jokums gamle fårehus . I åringer havde de krympet og givet sig under vægten af Jokums krop , 

når han lå mellem ærtehalms-knipperne og rodede efter hønseæg , med ynkelige knæk og klager havde de tigget ham om afløsning efter 30 Års tro tjeneste ; men den hårdhjertede mand havde ikke villet lytte til deres bønner . Så greb de en dag til fortvivlelsens selvhjælp og lod ham — dumpe . 
Det blev et slemt dump for den gamle mand . Da svenden om søndagen gik op for at se til ham , havde han taget farvel både med stængetræer , Nagler og det hele . 
Ane sad og græd i en krog i haven , hvor Henrik efter nogen venten i stuen opsøgte hende . Hun bebrejdede sig med bitre klager , at hun ikke havde været mod sin gamle fader , som hun skulle og burde være  .  .  . nej , det havde hun ikke , å hun var så ulykkelig ! Og hvordan skulle det nu gå med gården og det hele ? 
Trøstende hende med så mange gode , hjertelige ord , der halvt var gråd , halvt tale , vovede han for første gang at lægge sin arm om hendes liv og klappe hende på siden .  » Å gud give , gud give , jeg kunne rigtig trøste dem ! « 
Der var en inderlighed i hans røst , en klang af oprigtig medfølelse , der gjorde hendes forpinte hjerte godt , og så var der noget ved hans arms tryk , en blød , kælende varme , der gik igennem hele hendes væsen og drog hende 

tættere og tættere ind til ham . I sin trang til at finde støtte og husvalelse slog hun armene om hans Hals og puttede sig ind i hans favn og hulkede . 
» Du er den eneste , der holder af mig for min egen skyld  .  .  . uden at tænke på mine penge . « 
En overstrømmende lykkefølelse gik ham igennem alle årer , med sit blods hele varme knugede han hende ind til sig og svimlede hen med hende i kærlighedens første store , rene , vidunderlige rus . 
Og lykken gik i stærke strømme gennem hans bryst , medens efterårstågerne drev over markerne . Hemmeligholdelsen af deres unge kærlighedspagt øgede trylleriet , som lyste over deres natlige møder i haven , i vognporten og bag det gamle fårehus — det velsignede gamle fårehus , der stod og skrukkede så trofast for dem . 
Han var bleven som et nyt menneske , synsk , højbrystet , rent fortumlet af lykke . Han kunne blive helt rørt af medlidenhed , når han stod ved Jokums grav og tænkte på , at  » gamle svigerfader «  måtte ligge dernede i den sorte kasse og ikke fik det bitterste glimt af julens glæde . Alle mennesker var så gode , syntes han . Og som de sang i kirken — som de sang i — han selv med : 

» Thi glæder sig Jerusalem , halleluja , halleluja ! « 
Vel havde han aldrig været noget hængehoved  ; men på bunden af hans natur lå en tung alvor — også en arv fra hans fader — der stundom , når han blev drillet , eller der på anden måde gik ham noget imod , kunne koge op i trods og slå ud i vildskab , og da havde han det altid ondt bagefter ; thi det pinte hans ærekære sind , at der i krogene blev snakket om hans solderi og slagsmål . Men nu var der ikke så meget af en tung tanke i ham , at der kunne laves et suk af det . Å , hvordan var det dog gået til , at denne dejlige , ranke pige var bleven hans kæreste og skulle være hans konet 
aldrig før havde han anet , hvad kærlighed var . Hvad var dog hans fornemmelser ved tidligere forelskelser og forlovelser , hans ganteri med dansebodsjomfruer , hans aftensjov med kyssesyge tøse — hvad var det imod den kraft , der nu rørte op i hele hans væsen og fyldte hvert rum i ham med trang til jubel ud i luften 1 
men var det ikke naglerne ? Naglerne ? Om hun så ikke ejede salt til et æg , om hun så stod som en fattig tjenestepige i en hullet klokke ved en vadskerbalje , så ville han holde af hende , som han nu gjorde . Når han tænkte på hendes røsts vellyd , på de tindrende , 

blå øjne , det buede bryst , hele hendes væsens fuldkommenhed , denne følelse af værdighed , der hævede hende op over det simple — ja da blev han rent borte i den forelskelsens vished , at det var dette , alt dette , og dette alene , der havde taget ham om hjertet , og at han ville hænge med sine inderste drifter ved alt dette , så længe han åndede . 
Men en tosse måtte han være , om han spyttede ad hendes gård og penge . For resten var det nok ikke så stort med rigdommen , som det havde ruset til ; men gryn var der , og gården var jo mange penge værd . 
Somme tider følte han sig en smule trykket af alt dette sølv , der ligesom tyngede lidt for stærkt i hans lykke , og som ved sin glans gav hende et skær af overlegenhed , der krævede et vist mådehold i kyssets styrke . 
Men han elskede hende , elskede hende , som hun var — fin og pillen , kraftig , skøn i sin fornemme rankhed . Og det , at hun higede ud over sin stands liv , higede fremad og opad og endog gik med planer om , at han en gang i tiden skulle nedsætte sig i købstaden og tage navn som fabrikant , det gjorde hende dobbelt tiltrækkende for ham ; thi han havde selv i de senere år , især efter al den stads , der blev gjort af ham , da han blev svend , gået med en skjult drift til at trænge sig op over den flade almindelighed og vise verden , at der var evner 

i hans pande . De to skulle nok komme frem . Hun skulle ikke få skam af ham , når hun bare ville give lidt tid . Fjernt ude i synsranden dæmrede det for ham med arbejder , med opfindelser , — en ny slags låse , en ny lugemaskine , der skulle gøre ham både rig og navnkundig . Det kunne være , den dag skulle komme , da hun skulle neje for ham og sige :  » Du har min agtelse «  . Men endnu var hun den overlegne , en lille bitte smule stram ; men kær , dejlig var hun alligevel , rent ud sagt rasende sød . Med en trang til at . . . ja næsten at græde af lykke kunne han i tankerne træde hende ærbødig i møde og tage hendes hånd og fæste sine øjne på hende og sige hende , hvor god han skulle blive ved hende , hvor god , hvor god han skulle blive . 
Når de var sammen , følte han sig så løjerlig lykkepint og kunne slet ikke få løst for alle de varme ord , han gik og gemte hen fra møde til møde , hvorimod han fik sagt en hel mængde glædefyldt sludder , der vist lød forskrækkelig simpelt og tosset i hendes øren . Men det gjorde ikke noget , hun forstod ham jo så godt , når han stod over for hende , forlegen , med hjertet strømmende over af lykke . Og hvad hun ikke forstod nu , det ville hun forstå , når de havde ligget ved hinandens side på knæfaldet og skulle gå om hinanden dagen igennem i de samme Stuer . 

der kom en arbejdsomhedens glæde over ham som aldrig før . Med en næsten vild voldsomhed gik det løs i smedjen , når han fik fat i et par raske opslagere og lod disse hamre slag i slag på det glødende jærn , medens han selv stod med opsmøgede skjorteærmer og drejede tangen og samtidig lod sin egen hammer synge på ambolten :  » Smik smak smirrr  .  .  . r  ! Smik smak smirrrr  .  .  . r ! «  — eller når han om aftenen stod i værkstedet , syngende eller fløjtende , og lod det ene røde hesteskosøm springe fra sømtenene efter det andet . 
Men underligt var det med den lille Karoline , der før så ofte havde siddet og set på ham med sine gode , kloge , syttenårige barne-øjne og rødmet af stille henrykkelse , når han spøgende slog hendes nakkepisk til vejrs — hun blev mere og mere tavs og drog sig bort fra ham , når han nærmede sig hende . 
Købmanden og madammen var venlige og gæstfri som altid . Der kunne være så hyggeligt og rart i den lille dagligstue , når toddyduften bølgede ud i luften , og cigarerne sendte deres blå skyer til vejrs , medens latter og skæmt gav timerne indhold . Lindstrøm kunne sidde med opspilede øjne og fortælle den ene historie fra minerne efter den anden , smøge ærmet op og fremvise et ar , hvor en kugle havde  » svuppet «  , fortælle om skovbrande og kabylere . En gang — forsikrede han — havde 

han i to døgn været i en flok menneskeæderes hænder ; men de gad ikke ha’ ulejlighet med at gnage ham , der var før lidet på knoklarne . Så lo og klinkede man , og madammen puffede til ham med knoerne . Undertiden , når spille-ludvig viste sig i boden for at få sig en bitter efter en streng dagvandring med violen , blev han draget ind i stuen for at gnide en hopsa eller synge en af sine grinagtige viser som vederlag for snapsen . Altid var der liv i stuen . Selv den tynde , langhalsede madam , der var rent vindskæv af værk , kunne skræppe op og le som en ung tøs .  » Ja gyd bevars , hur har vi det godt ! «  kunne Lindstrøm udbryde og tørre sit ansigts gule skind . 
Der var tale om , at Karoline skulle på en højskole . Å , hun ville dog så gerne på højskole ! Hendes bedste veninde , den tre år ældre dyrlægedatter , Karen Hermansen , var lærerinde på Nyrup højskole og ville endelig have hende derover ; men hun kunne ikke undværes i boden , nej hun kunne godt selv indse , at hun ikke kunne undværes — mor solgte somme tider rask væk  » Melange «  for en mark pundet og kunne stundum lade et barn rende med et helt stort bundt vanille for otte skilling . — men Karen Hermansen var hjemme en del af året , og i den tid lærte Karoline så meget af hende . Karen Hermansen var så dygtig , så  » historisk anlagt «  , kunne 

sådan fortælle og forklare , kunne også literatur og politik . 
I julen , da Henrik var sammen med de to unge piger og udfoldede al sin elskværdighed med buk og skrævende ben , førte han lejlighedsvis talen hen på  » romantiske «  emner og kom da også ind på elleskovs-sagnet . 
Ja — forklarede den unge lærerinde — det var den gamle folkepoesi , der sindbilledlig havde peget på en løndomsfuld side af det menneskelige fantasi- og følelsesliv og viist , hvorledes det vigende og det higende hører sammen , hvordan vi i vore sommernats-fantasier jager efter det , vi forestiller os som jordens højeste lykke , hvorledes vi skuffes og falder , rejser os igen og higer på ny , hvordan vi glemmer skuffelsen , ægges af længslens toner og indbildningsevnens glimt , higer og higer — — 
» Ja , det er helt mystisk «  , fandt Henrik og var stolt af , at han ejede sådant et dannet ord . 

Iii . 
En mærkelig udgang . 
Anes morbroder og nabo , Niels Mikkelsen , en gammel fornøjet sugepumpe , dygtig firkort-spiller .var bleven udnævnt som hendes formynder ; men han drak bare hendes rom og tevand og lod hende regere med gården , som hun ville . 
Sorgen havde hun snart strøget af sig ; men hun vedblev efter fornem skik at gå sørgeklædt hele vinteren . Det sorte tøj fremhævede hendes lyse skønhed og forhøjede det værdighedspræg , der mere og mere arbejdede sig frem i hendes væremåde , alt som hun kom rigtig i gang med at tage mod den opmærksomhed , der fra alle sider vistes hende som fri , selvstændig gård-ejerske . 
Så kom hendes fætter , Julius Mikkelsen , tilbage fra Jylland med en Duft af fornemhed , der virkede på hende som en rusende drik . 

samme fætter — nu en 30 år eller så — var en lille kærnesund gut , tætbygget , med lidt vel fede kinder , men ellers køn . Efter sin hjemkomst fra krigen havde han i nogle år været Skytte på en herregård på Lolland , havde derefter forpagtet et vaskeri på Fyn , prøvede så en mølle på møen , og slog sig omsider ned som handelsmand , først i Jylland , nu på Sjælland , hvor  » Geschæften gik såt’n la la «  — en udtalelse , som han kunne henkaste med en vis indholdssvanger , men højst elskværdig flothed , når han ved et velforsynet lidkøbsbord tog sin store brune læder-tegnebog frem og smed et bundt hundrededaler-sedler hen imellem glassene . 
Ved ansigtets idelig skiftende minespil , pandens tænksomme rynker , den alvorsfulde måde , på hvilken han med læberne arbejdede cigaren over fra den ene mundvig til den anden og tilbage igen , klædernes flotte snit , signetringen på pegefingeren og en hel samling af gyldne kanoner og pistoler i urkæden indgød han forestillinger om en dannelse og grundmuret vederhæftighed , der ikke var så helt almindelig på det danske marked . 
Ved et fastelavnsgilde hos farbroderen , Niels Mikkelsen , holdt den unge handelsmand taler for konge og fædreland , for modersmålet og sønderjyderne —  » vore sårs og smerters brødre og søstre , kort sagt , i den danske tunge «  — og sjæleslog alle mennesker ved sin lette , 

overlegne boltren i samtalerne , idet han med en dannet verdensmands kyndighed udstrøede ord som jurisdiktion , Sola veksel ,  » Konjukturer «  og mangfoldige andre , der fik store syner til at glimte for de ramløvske indfødte . 
Den aften gik det ret op for Anna — hun hed nu stadig Anna — hvilken magt kundskab og dannelse er i livet . Hun var stolt af denne unge mand og nød med uforstilt velbehag sin lykke som hans kusine . 
» Jeg ved ikke , om jeg må have den ehre og vergnugen at engagere frøken Anna endnu en gang ? «  hed det hvert øjeblik med lette grevelige buk , medens den højre fod skrabede i en halvcirkel over gulvet ind imod den venstre . 
Og hver gang svarede hun med en dyb , undselig nejen , under hvilken hendes nydelige hofter o . s . v . skød sig langt bagud :  » Med fornøjelse , hr . Kommissionær ! « 
Det hele var spøg , en efterligning af de højtidelige optrin , man ser i den fine balsal ; men spøgen var som et mødepunkt for begges dannelse , og det var med en egen , stolt-rusende fornemmelse , hun lagde sin albu til rette på hans Aksel , medens han med den højre arm tæt fastklemt om hendes svaje midie og med den venstre stift fremstrakt indtog en krumbøjet stilling , der indeholdt forvarsler om en forfærdelig hvirvelstorm i næste nu . 

hen på våren blev der lyst i kirken for den unge gårdejerske og  » Kommissionær «  Julius Mikkelsen . 
Henrik sagde ikke et ord , da smedekonen kom hjem fra kirken og meddelte ham nyheden .  » Men dersom ikke han vendte øjne som et galt menneske ! «  fortalte hun senere . 
» Ja «  , forklarede Anna , da han straks gik op til hende ,  » det kunne ikke blive til noget med os to , det ville være en misallijance , det må de selv kunne sige dem , når de tænker dem rigtig om «  . 
Hun sagde  » De «  . 
» Vil de sige mig hvorfor  .  . vil de sige mig grunden ? «  bad han og havde ondt ved at styre sine tykke , blå læber . 
Han så fælt ud ; hun var nærved at blive ræd for ham . 
» Vi passer ikke sammen i sjocial stilling , «  undskyldte hun sig . 
Da var det på en gang , som noget knækkede i ham , han ville sige noget , men det blev i struben ; en tung , kvælende smerte snørede hans bryst og luftrør sammen og gav hans åsyn et dødningeagtigt udtryk . 
» Men det er ikke min mening «  , vedblev hun ,  » at jeg sådan rent vil slå hånden af dem . Skulle det være , at de en gang , når de vil sætte Bo , trænger til lidt hjælp , så skal jeg 

ikke  . . . og jeg er vis på , at Mikkelsen heller ikke vil sige dem nej . « 
» Er det penge ? «  spurgte han og glippede med øjenlågene .  » Er det penge , de vil byde mig ? « 
» Ja , det var vel ikke deres ære for nær at tage imod en håndsrækning , om så skulle være ? «  hun målte ham fra øverst til nederst med et sideblik , der strøg hånende ned over hans luvslidte , stærkt uægte svendepynt . 
» Anna «  , sagde han med ru halslyde ,  » jeg troede dog , de ville holde dem for god til at byde mig et plaster af den slags . « 
» Plaster  .  .  .  ? « 
» At de vil smide mig til side for min ringheds skyld , det fik at være , men at de vil stå her og smide hån på mig oven i købet , det er lovlig meget af det gode . « 
» Jeg ved ikke af , at jeg  .  .  . « 
» Men så meget kan jeg sige dem , at den dag skal de ikke opleve , da de skal se mig ligge på knæ for dem og række min hat frem . « 
Hun stod med et flovt , usikkert smil og drejede overlegent med nakken . 
» Og nu siger jeg dem farvel — og tak for mig ! Gid de må nyde deres rigdom med lykke og helsen ! Jeg skal nok klare mig . « 
Hans gang ud ad døren skulle være rask , sådan en slags moralsk sejrsgang ; men der må have været noget galt ved benene , thi han følte selv , at det var en temmelig kalveknæet udgang . 

Iv . 
Til orlogs . 
Som et mægtigt , stønnende havdyr havde panserfregatten  » Danmark «  kæmpet sig frem over Nordsøen og kanalen . Til trods for chefens gnaveri havde maskinmesteren nedlagt forbud mod at bruge de utætte kedler ; at istandsætte disse om bord var en umulighed — følgelig var skibet henvist til sejlene . 
Med strygende nordøst styrede fregatten forbi eddystone , hilste Plymouth med en dundrende salut og ankrede under mount edgecombe . Herfra forhaledes skibet med hjælp ind under orlogsværftets maskingrav , og snart hamrede alle hænder , der kunne føre et stykke værktøj , på de utætte kedler — også Henrik Holms hænder . 
Soldatertjenestens strenge pligtbud , det hårde , uvante arbejde til vejrs , hvor han 

måtte slide med sejlene og samtidig vogte på hvert trin i pert og vanter , tog hans tanker fangne og samlede alle hans viljes kræfter . Både bådsmanden og underbådsmanden havde lagt mærke til ham og beundret den støtte kraft , han udfoldede under tjenesten . Han selv var tavs og stram , altid fast tilknappet . Undertiden kunne man høre et knæk i hans kæber og en skærende lyd fra hans tænder ; men han talte aldrig til noget menneske om , hvad der gærede i ham . Når kammeraterne sad under den luv lønning og fortalte krøniker eller sang de velkendte viser  » Den sømand er så lidet estimert «  og andre lignende , da kunne han sidde og tvære og glo galt til dem , som om han misundte dem deres glade sind ; han gik da også mellem de andre for at være en af disse mørke fyre , der ikke er ræd for noget , men som i reglen ender på en ulykkelig måde . 
Medens skibet lå under istandsættelse , fik han lejlighed til at gæste en fætter , der var værkfører på en maskinfabrik . Synet af de store værksteder , hvor bålene flammede , og de vældige damphamres slag rystede jorden , hvor de mægtige parallelsakse bed fra sig , og de hydrauliske punsmaskiner drev deres blanke stempler igennem jærnpladerne , gjorde et stærkt indtryk på den se- og lærelystne smedesvend ; men endnu mere fangedes hans interesse ved et besøg i en nærliggende sømfabrik , som fætteren også 

skaffede ham adgang til . Ved at se , hvordan tilvirkningen af de velkendte store søm eller spiger , som bruges tiljærnvejs-skinnernes fæstelse til svellerne , gik for sig , faldt han i formelig henrykkelse . Efter at jærnstykkerne var gåde igennem en strikkemaskine , der forsynede dem med et hageformigt hoved , blev de i glødende tilstand førte ind imellem et par valser , af hvilke den ene var forsynet med en eksentrisk kam og den anden med en tilsvarende bred og dyb fure , hvor sømmet ved det umådelige tryk fik en smuk tilskærpet form . 
Det var , som ny livsånder vaktes i ham ved synet af alt dette . I lang tid derefter tumlede hans indbildningsevne med søm og maskiner , medens et mylder af uklare ønsker spøgede i hans sind . 
» Danmark «  løb forbi spanske finisterre , satte kursen syd på og ankrede en skøn dag på cadix’s red , hvor man indtog vin , som senere daglig skulle uddeles til mandskabet i Middelhavet . 
Det var just ikke altid de heldigste steder , de danske gutter søgte , når de havde landlov ; men Henrik gik med på galejen , svang sig med de sortøjede møer og sugede af den unge Malaga . 
En aften førte pilotaen* ) ham og noglé 
* ) pilotas , førere , der giver sig af med at vise søfolk omkring . 

fæller ind i et værtshus , hvor en lille fyldig  » Pagita «  med kulmørke , glødende øjne viste den smukke , nordiske gut den opmærksomhed at kaste sig på hans skød og slå armen om hans Hals ; men ved lugten af hendes hår , der stank som af harsk olje , og ved at se det modbydelige kælenskab , hun så ham op i øjnene med , fyldtes han med væmmelse og skød hende fra sig , hvorefter han stille drev ned til slæbestedet , tog plads på en af stenkajerne og henfaldt i en tung , snurrende døs , som han en gang imellem vred sig ud af med en trang til at skrige . 
Da fregatten efter 6 måneders fart fra havn til havn i Middelhavet , spanske sø og kanalen en solklar vårdag fik kending af  » Skagens hvide banker «  , var det , som der gik et varmt pust over de hjemkære gutters hjerter , også over den tavse smedesvends hjerte . Og fædrelandssange og viser lød om aftenen fra bakken , hvor mandskabet tømte punchebægrene . 
Det var i April , at kommandoen blev strøgen ; men Henrik , der frivillig havde meldt sig til vedblivende tjeneste som overkonstabel , afgik til  » Logis-skibet «  , hvor han derefter gjorde tjeneste som underofficer med to snore . 
I slutningen af måneden måtte han med på en fire måneders udfart med øvelsesskibet kadetkorvetten . Dette fartøj holdt sig dog i de hjemlige farvande . 

i pinsen søgte og fik han orlov et par dage som han nyttede til en lille gæstefærd i ramløv . 
Fra denne by havde han intet hørt siden sin bortrejse , hvorfor han i højt mål forbavsedes ved at se , at Jokums gamle stuelænge var borte og havde givet plads for en ny , herskabelig bygning med kamgavle og svale , ligesom han overraskedes ved at se , at den driftige købmand havde fået rejst sig et stort dansehus skrås over for den omtalte stuebygning . 
Hans brune ansigt fik et gråligt skær , da han gik forbi gården og så det gamle fåre-hus , løvhytten i haven , alle disse minderige kroge , hvor det en gang havde lyst for ham med klare øjenstråler i månelyse nætter . 
» Skalpere mig , har vi ikke der vor gode gamle ven Henrik Holm ! «  lød det et steds oppe fra himmelrummet , da han nåde købmandsstedet .  » Jaha , det er jag ! «  lød det videre , da soldaten løftede hovedet og fik øje på det velkendte gule pergaments-ansigt , der stak frem af et glughul i gavlbræderne . 
» Goddag , Lindstrøm ! Nå , hvordan lever de ? Jeg ser , de har fået bygget dem en dansesal . « 
» Om jag har ? Vent lidt , jag kommer ned . «  hovedet drog sig tilbage , men kom et par minutter efter til syne i døren , visende sig med den gamla , slitna hat på nakken .  » Jag vil tage  jift , om de nogon sinde har set Maka til salon i Danmarks Rike  .  . kom her ! « 

det de drejede hen imod indgangen til den ny bygning , følte Henrik en isning gennem rygsøjlen ved synet af en ung , nydelig kvinde , der sad bøjet over et håndarbejde ovre på svalen . Han standsede et øjeblik , knugede tandrækkerne sammen og sendte et udfordrende blik over imod hende ; hun blev urolig , rejste sig , men satte sig atter til ro og lod , som hun intet havde set . 
Lindstrøm slog fløjdørene tilbage og tog til at forklare alle salens dyder for gæsten , der imidlertid så mere med nakken end med øjnene ind i rummet . 
» Ta’ mig tusan , om ikke musikken ijuder som en orværk i kyrkan  . . . . Huj al  .  .  . Hør !  .  .  . Huja !  .  .  . Halløj , du der , Ludvig ! «  råbte han efter spillemanden , der netop kom hinkende forbi .  » Kom hit og giv os en opus ! « 
Den lille stridhårede musiker kravlede op ad trappen til spillemands-pladsen og tog til at slide i strengene . 
Karoline kom springende :  » Men hvad er dog  .  .  . nej dog ! «  hun veg et skridt tilbage og blev lumrende rød . 
» Det er en gallopade , lille jomfru ! «  og med vild lystighed slyngede den unge sømand armen om den røde mø og svang hende med så kraftige tag over gulvet , at hendes spraglede sirtses-kjole og lange gyldne nakkespisk slog ud i luften . Hver gang de svirrede forbi 

døråbningen , så han med et overmodigt smil ud og slyngede med et flot nakkekast en byge af sin ligegyldigheds og foragts overflødighed over i Fru Mikkelsens fine svale . 
Karoline , der måtte sætte sig og holde på sit hjerte , var i den største forlegenhed med sine øjne , der ikke måtte og dog ikke kunne lade være at skotte op til ham . 
De gik ind i stuen , hvor madammen tog imod soldaten med en lige så uskrømtet som højt skræppende glæde . 
Under spisningen sad Henrik og faldt i tanker og tyggede , så det knækkede dumpt inde under venstre kind . 
» Hvordan står ellers ramløv ? «  spurgte han med et . 
Jo , Lindstrøm mente , at ramløv stod mycket godt ; ramløv var i det hele taget en stolt stad .  » Gyd , hur vi har det godt ! « 
» Det er en svær flot stuelænge , de har fået derovre . « 
» Ock , de kan tro , den går lystig derovre — med prangara og skuespillere og klingklang . « 
» Ja så ! « 
» Og hvert øgonblik er de selv på farten — til komedie , baller og maskerade . « 
» Ja , så ! « 
Men det var ellers herlige folk , vidnede købmanden , der i det sidste år havde fået såre mange naglar ovre fra gården . 

» En cirgar ? «  han slog et kneps med fingrene i luften og fo’r ud i boden . 
Ved at kaste blikket til siden opdagede Henrik , at koroline efter gammel vane stod og så på ham med sit gode , beundrende glødeblik . 
» Lad vær' med de øjne , Karoline ! «  skæmtede han og kastede en prop hen i hovedet på hende . 
Et lille smil fløj som en lysning over hendes åsyn , men næsten i samme nu drog hun munden i lave og blev bleg . De øjne ? Skulle der ligge en sigtelse for noget stygt i disse ord ? Som om hun noget eneste sekund havde tænkt på at lokke for ham med øjnene 1 det var grimt , det var stygt af Henrik . 
Da han skulle gå , måtte han opsøge hende i køkkenet , hvor hun stod med våde øjne og dirrede . 
» Hvad er nu det for noget tosseri , Karoline ! Det var jo rene , bare spøg , det med øjnene . « 
Med megen møje fik hun hævet blikket op til hans bare Hals ; men den lille fine hage og mund skjalv i grådkamp , da hun rakte ham hånden til farvel . 
Å , han kunne have kysset denne søde , dirrende barnemund ! 

v . 
Hævn . 
I to år gik den lille tavse pige og tumlede med sin dulgte kærlighed . Indesluttet , som hun var af naturen , hengav hun sig i sin sorg og sit arbejde med en lille martyrs tavse ro — vejede puddersukker af , skar klipfisk i stykker og skruppede gryder , alt som det kunne træffe og alt sammen med tankefulde drag . 
Det tog til at krible med højtidelige flagrely ster bag byens tjørnehækker og pilegærder , da en opmålingsmand med et par vimse hjælpere en dag viste sig på Marken og foretog de første forarbejder til en påtænkt jærnvej , som omlandets tanker i så lang tid havde kredset om . 
» Den skal blive bra fortraktan , den jernvagl «  spåede Lindstrøm og tegnede med sin amerikanske erfarings farvestifter et glimrende billede af det gryende liv , som et arbejde af den Art 

fremkalder i et landstrøg . Selv håbede han nu ved en øget handel at få oprejsning for det knæk , han havde fået ved at bygge den dyre dansesal , der langtfra kunne svare sig . 
Netop som man var bedst i færd med at drøfte jærnvejs-nyheden , slog en anden nyhed ned i ramløv — den , at Henrik Justesen Holm var kommen tilbage fra England , hvor han havde opholdt sig et par år , og nu skulle overtage smedestedet , som den nylig afdøde enke havde tilskrevet ham . 
De henrundne Års kampe havde sat deres mærker i den unge mands åsyn , hvor alvorens og viljens støthed havde gjort linjerne faste . Et kraftigt , mørkebrunt helskæg dækkede hans underansigt og gav ham et mandigt , lidt barsk udseende . Hans tale faldt rolig , undertiden lidt bitter , altid med en vægt af selvsikkerhed , der kunne få folk til at skotte halvt ængtelig . 
Med alle evner i fuld groning og med en skat af praktiske erfaringer tog han fat på udbedringen af det gamle værksted . For at skaffe bedre plads i dette lagde han bælgen på loftet og forsynede den med et blæserør ned til ildstedet . Snart måtte han skaffe en bælg til . Selv lavede han sig en nydelig drejebænk med svinghjul og spindel , forsynede væglisterne med et sæt ny sømdorne og snit , udbedrede boremaskinen o . s . v . 

uge for uge voksede hans kundekreds , fra byer  » helt nede fra landet «  søgte man hans hjælp til istandsættelse af tærske- og andre maskiner , og fra den nærliggende herregård Birkholm fik han alt maskin-arbejdet . I løbet af et år tog hans stilling et sådant opsving , at han måtte holde to svende og et par drenge . Så kom jærnvejen med tilbud : istandsættelse af jord vogne , trillebøre og hestebeslag ; men sin bedste trumf havde han endnu i baghånden  : leveringen af et stort parti svellesøm . 
Han skønnede , at det ville blive nødvendigt for ham at holde et par svende til ; men hvor skulle han gøre af dem , og hvor skulle han skaffe plads til de ny maskiner , han havde skrevet efter ? 
Da faldt hans tanker en dag på Lindstrøms dansesal .  » Jaha , det var en førtjusande ide «  , fandt købmanden , der heller end gerne overlod ham  » Pavillonen «  for tre fjerdedele af , hvad den havde kostet ham selv at bygge . På nogle uger blev den store murstensbygning omdannet til svendekamre samt et mægtigt værksted med en lille dampmaskine og et lille valseværk til tilvirkning af svellesøm . Og nu gik det lystig med stempelslag og surren af hjul og valser , samtidig med at amboltene sang ovre i det gamle værksted . 
Og ilden i esserne og kulbålet i dampmaskinen kastede glans over det hele ramløv 

sogn , alle var stolte af den storartede virksomhed , og med agtelse for den myrderlige hob penge , han tjente — et par tusende rigsdaler om året , mente man — og i villig erkendelse af hans fortjenester af byens ry ombyttede man efterhånden navnet Henrik med hans stammenavn Holm , der nu passede så meget bedre , som han var bleven en fin mand og næsten hver anden dag  » komfererede med ind-trippenører og ingsjeniører «  og mange andre fine herrer . 
Men hvad hjalp al hans fremgang ? Hvor var den tilfredshedens stråle , der skulle lyse op i værkstederne ? Hvor var ungdommens spændighed , det unge sinds flyve-evne ? Tavs og mørk gik han mellem sine maskiner , streng og ordknap var han over for sine folk , afmålt over for fremmede . Der var ikke den aften , han kunne lægge sig til hvile med et glad sind ; der var ikke den morgen , det gryede med lyse løfter gennem ruderne . 
Den eneste følelse , der kunne gløde ham op , var den glæde , der udvidede hans hjerte , når han tænkte på , hvad hun derovre måtte lide ved at se ham stige i velstand og ry , samtidig med at hun selv sank . 
For hun sank . Det var gået hende og hendes mand , som det var gået Lindstrøm : de havde  » forbygget «  sig . Hertil kom deres ødsle liv , der for lang tid siden havde bragt den sidste 

rest af gamle Jokums Nagler til at rulle . Anna havde fra først af været henrykt over det ny liv og svælget i klangen af proprietær- og fruenavnet ; men det evige sjov i huset , et par hårde børnefødsler , mandens ofte uhøvlede adfærd imod hende , alt dette i forening med den stadig voksende ængstelse for fremtiden havde begyndt at gøre hende træt og bitter . Og efterhånden som hun mærkede , at hendes skænderi prellede af på mandens tykhudede børstenatur , drog hun sig mere og mere tilbage i sit eget kolde , kærlighedsløse selv og lod ham soide og ture , som han ville . Det ene lån blev optaget efter det andet , men der var intet forslag i pengene . Undertiden tabte Mikkelsen ved keglespil i købstaden flere hundrede kroner ; men han bar altid sit tab med den flotte verdensmands overlegenhed og gav stundom efter endt spil • champagne til hele selskabet .  » Splintre mig ingen ynk her ! « 
Holm havde hidtil ikke haft noget at gøre med Mikkelsen , der lod smede i nabobyen ; men en dag sagde det stop i proprietærens tærskemaskine , og der stod man ! Holm fik bud og gjorde straks maskinen i stand . Hermed var isen brudt . Snart kom Mikkelsen spankende med en dørlås , snart med en fornaglet bøsse ; inden lang tids forløb havde Holm fået alt gårdens arbejde . 

Mikkelsen lod for resten til at være en meget ferm mand sådan . Hvert øjeblik kom han med tilbud om at køre til købstaden efter kul og jærn , hvilke tilbud Holm dog ikke modtog . 
En ejendommelig vane , der vakte megen forundring , havde Mikkelsen lagt sig til i de senere år , efterhånden som han tog til i tykkelse . Midt i en samtale kunne han synke sammen i sin ølfedme og tilsyneladende glemme , hvad talen var om , men så på en gang , aldeles uventet , rette sig , kaste hovedet om til den , han talte med , og udbryde :  » Fuldkommen rigtig ! «  el . lign . Folk opfattede dette træksom et vidnesbyrd om , at der lå umådelige ophobninger af dybe tanker i dette hoved . 
En dag , da Holm var ovre i gården for at gøre vandpumpen i stand , så han flere gange , at Anna stod inde i stuen , dybt inde , og stirrede ud efter ham . At hun var angst for selv at blive set , kunne han skønne deraf , at hun drog sig til side , hver gang han lod bikket gøre et sving hen imod vinduet . 
Synet af det stirrende kvindehoved i stuens halvmørke blev ved at stå for ham den hele dag , og om natten lå han og vred sig med al sin gamle lidelse . Hele optrinet fra hans sidste møde med hende , den hånende flamme fra hendes øje , hvert et ord , hun havde sagt — alt stod for ham med en tydelighed , som om 

havde set og hørt det hele i denne dag . Om han dog vidste  .  .  . om han dog en gang kunne få regnet ud , hvordan han skulle få tilbagegivet hende det ydmygelsens slag , som hun havde sat ham i knæ med ! 
Ofte tænkte han på at bygge sig et nyt stuehus , sådant noget som en  » Pendant «  til længen derovre , kun finere , i engelsk villastil , med spejlglasruder og blomsterfriser . En stundesløs optagethed kunne spile hans brystkasse ud , når han om natten lå og arbejdede med denne plan ; men det blev aldrig til noget med dens gennemførelse , thi sandt at sige var han lidt ræd for de hule lyde , der ville råbe efter ham , hver gang han satte sine ben i de ny , store værelser . Så hellere indtil videre blive i de gamle huller og lade pigen og huskonen tumle med alt , som de hidtil havde gjort . 
Å , det var et fortærende liv , dette ! Hvad ville han også i ramløv igen ? Han gik ofte og opfriskede mindet om de mange hårde kampe , han havde haft med sig selv , inden han gav efter for de gådefulde drifter , der jog hans tanker ud i kredsløb om denne by — denne skæbnemærkede plet , der dog var den eneste i verden , han havde sky for . Tit og mange gange havde han sagt sig selv , at det var galt at rejse tilbage til ramløv , han burde sælge stedet til smed Jonsen , der havde skrevet til ham og givet ham et særdeles godt bud , ja 

hundrede gange havde han sagt sig selv , at det var galt , det var dumt , oprivende for sind og Sans ; for han ville herude få sin ulykkes minder tilbage i hver eneste mundfuld luft , han indåndede . Og så var han dog rejst . Hvem i alverden kan dog også forstå sig på , hvordan man er bygget indvendig ? At der kan sidde sådanne kræfter i en , tilskyndelser , der driver på og piner , så man ikke kan nære sig !---------- 
stærkere og stærkere havde han følt , at han havde haft ret i sin ængstelse : her havde han gået år efter år og set i sin sorgs og bitterheds grålys på alt og alle , på byens folk , på skoven fjernt ude , på de flade marker , og alt havde virket tilbage på ham med den samme evige stemning af tomhed og lede . 
Det eneste fremmede hjem , han kom i , var købmandens , hvor han fandt noget af den hygge og tilfredshed , som han savnede så hårdt i sit eget . Madam Lindstrøm lå nu næsten stadig , men var altid glad , trods sine tynde , forvredne lemmer og sit skævttrukne underansigt , der ved sin stilling til overmunden mindede Henrik om fuglen korsnæb , som han endnu huskede fra naturhistorien . Lindstrøm gik hvert øjeblik og rettede på hendes gigtkæder og snakkede op om hendes klara , ungdommelige øgon , der var helt farlige for slik en ungersvend som Holm — en udtalelse , der altid indbragte ham et pudsig fortørnet smil og et stød af hendes 

knoer i siden . Karoline havde gerne travlt i boden , men kom af og til ind og satte sig med et eller andet håndarbejde . Pokker måtte vide , hvordan det lille spinkle pigebarn evnede at gøre alt det arbejde , der hvilede på hende ! Foruden at passe boden , som hun ofte var ene om , da hendes fader var meget ude på handelen , klarede hun hele husvæsenet med madlavning og rengøring og fandt endda tid til at hækle eller filere det ene nydelige lille tæppe efter det andet og samtidig læse en mængde bøger , som Karen Hermansen skaffede hende . Hun var for resten bleven en rigtig køn pige og kunne se så indtagende ud med sit lille gode , vemodige smil . Der var øjeblikke , hvor han følte lyst til at slå armene om hende og kysse hende ; men han styrede sig og nøjedes som i gamle dage med at kaste den store nakkepisk op i luften . 
En varm vårdag stod han længe og talte sammen med hende ved diget , der dannede skellet mellem hans og hendes forældres flave . Det var lige i løvspringstiden , denne duft- og lysfyldte tid , der fremkalder så mange stærke rørelser i unge hjerter . 
» Jeg havde sådan en lyst til at gøre en sviptur til England «  , fortalte han pigen . 
» Det kan jeg forstå . «  hun så ud mod havet , der blånede med den fineste lød ude bag Birkholms Enge . 

» Vil de med ? « 
» Å de ! «  hun blev rød og drog en kastanjeknop ned til næsen . 
» Do you not lige that ?* ) jeg skulle nok passe godt på dem . « 
Hun blev endnu mere forlegen .  » Vil de have , at far og jeg skal se lidt efter huset og haven , mens de er borte ? « 
» Å , det er bare «  — se se , hvor rød hun var bleven ! —  » det er bare hen i vejret . Det er ikke sådan for mig at rejse . Jeg har for resten tilbud om en udmærket stilling derovre . « 
I svalen ovre i haven på den anden side af vejen kom en ung kvinde til syne bag den ville vins åbne væv . 
» Så synes jeg , de skulle rejse derover , «  skyndede pigen til . 
Han svarede intet . 
» Jeg synes , de skulle rejse «  , blev hun ved og pillede ved knoppens skæl . 
Da der endnu ikke kom noget svar , så hun ind på ham og drejede derefter øjnene hen i den retning , han så i . 
Der gik en halv snes sekunder .  » Rejse  .  .  .  .  ? «  sagde han med et og drejede hovedet om ; men da opdagede han , at Karoline gik oppe i gangen , næsten helt oppe ved hendes forældres hus . 
* ) synes de ikke om det  ? 

han blev stående og så atter over mod svalen , dækket , som han var , af træernes næt . Den unge kvinde stod lidt og kiggede over mod maskinhuset , rettede sig derefter og så ud i luften . Han syntes , han kunne se , at hun stod og bed sig i læberne . 
Mikkelsen kom ud til hende , rød og oppustet , og sagde nogle ord ; men hun vred sig væk fra ham med en vranten drejning og gik sin vej . 
Senere på dagen kom Mikkelsen ned i smedjen til ham og gød en varm ånde af brændevin og bajersk øl over ham . 
Nogle forbandede tider ! klagede han og hug sin cigarstump i gulvet . Her havde han kørt og janket om i tre dage for at rejse et lån på usle , lumpne 500 .  » Men tror de Holm , der er nogen , der ejer pengel « 
En tanke fløj som et pil-glimt igennem den unge mands hoved .  » Kanske jeg kunne hjælpe dem . « 
Mikkelsen bøjede hovedet og blev længe stående tavs . Holm mente , at manden ikke havde hørt tilbudet ; men på en gang svang han hovedet om til siden :  » Tak , Holm 1 det skal de have tak for , Holm . « 
» Jeg har ikke pengene liggende ; men jeg skal komme over med dem en af dagene , «  lovede smeden og snoede med rystende fingre sit mørke mundskæg . 

da var det , så  » splintrede «  Mikkelsen , et fint tilbud , det ! 
Den unge mester var i de følgende dage i en uro , der bragte svendene til hvert øjeblik at se efter ham . 
Så var det en eftermiddag , han så Mikkelsen smøre forbi i sin lille enspændervogn . I en tilstand af vellystig spænding skyndte han sig at lave sig til , stak sin tegnebog i lommen , tog vejen over mod gården og drejede ind ad den gamle port i staldlængen . 
En stund blev han stående i det halvmørke Portrum og blev her overfalden af en sværm af minder , der som fluer svirrede rundt for hans øjne og sang for hans øren . Der stod den samme gamle vogn , som havde stået der så mangen aftenstund og nat i gamle dage  . . . og der ved hjørnet sad i den gamle mur flintstenen , der som et lille spejl fangede månens stråler og kastede dem hen i to øjne . 
Han lagde albuen op på kanten af vognen og stod længe og gispede i en halv sammensunken stilling . Endelig rettede han sig og gik videre . 
Men det var i en underlig plumret , forpint sindstilstand , han nærmede sig indgangen , hvor der lå en lille fyr og legede med en hundehvalp , et lille lyst , glad lokkehoved , der hilste nok så kammeratlig :  » Da' , ’olm ! Mor inde i duen . « 

det var , som den hævnfølelse , der i seks år havde ligget og ulmet i hans sind , og som — ham selv bevidst eller ubevidst — havde dannet en af hans livs grunddrifter i disse år , nu lige med et sank sammen som en træt , død tanke :  » Hvad er der så ved det ! « 
Men hans beslutning var tagen , rask bankede han på døren og trådte ind . 
Idet hun så ham i døren , fik hendes åsyn et drag af forfærdelse , øjenbrynene drog sig sammen , hendes ansigt blev ligblegt , men i næste øjeblik overdroges det af en dyb , rød rosenlød . 
Hun sad ved et lille mahognibord og så på et barneforklæde med et brændt hul . Som altid var hun pyntelig påklædt og havde det lyse , bløde hår så nydelig opsat , som om kammen lige var gået igennem det . Ved første blik så han , at hun endnu havde sin pigeskønhed og sin gamle rankhed . Det gik igennem ham med hede og isninger , da han fæstede blikket på hende og mødte disse to store , mørkeblå øjne , der havde en glans som ingen anden kvindes øjne i verden . 
» Goddag ! «  hilste han . 
Hun rejste sig , strammede sig op med den rest af gammel myndighedsfølelse , hun endnu havde tilbage , og gav sig til at ordne sagerne på sybordet . 

han stod nogle sekunder og så tavs på hende . Jo  .  .  . det var den samme lille grube i hagen , de samme fine Buer ved næsefløjene . En række ilende indtryk med lette berøringer af minder og drømme fra lykketiden fik hans hjerte til at støde mod brystvæggen og gjorde hans åndedræt kort . 
» Det var nogle penge , som jeg havde lovet at hjælpe jer med «  , kom det endelig rolig og fast . 
Hun stod og åndede i kvalfuld trods og evnede ikke at sige et ord . Eller ville hun intet sige ? 
Han havde taget sin tegnebog frem og stod og famlede med et bundt Sedler . 
» Jeg ved ikke , om de vil tage imod dem ? «  spurgte han og rakte pengene frem . 
Atter var hun bleven bleg , og under øjnene havde der lagt sig et par blå skygger . 
» Her er 500 «  , vedblev han .  » Og de kan godt få flere , hvis det er , de trænger hårdt . « 
Han så , hvor hun våndede sig ; men hendes trodsende holdning æggede al den gamle hævnlyst op i ham , han blev kold lige til hjerteroden , fyldtes med en ond , rasende lyst til at lægge hende under sin overmagts hæl og knække hende . 
» Jeg tager ikke mod penge af dem «  , sagde hun omsider og forsøgte at se ham fast i øjnene . 

da rettede han sig og så hende ind i ansigtet .  » Det er vel ikke deres ære for nær at tage imod en håndsrækning ? « 
Endnu i nogle sekunder holdt hun værdigheden oppe . 
» Jeg siger : det er vel ikke deres ære for nær at tage imod en håndsrækning ?i 
da sank hun med et ned på stolen , lagde sig ind over bordet , skjulte ansigtet mellem armene og brast i gråd . 
Længe stod han tvivlrådig og famlede med sedlerne , bøjede dem sammen og rettede dem ud igen , lagde dem på bordet og tog dem igen . Han kunne mærke på gulvbrædderne , hvor det rykkede i hendes legeme . 
» Jaja «  , sagde han og lagde sedlerne i tegnebogen ,  » jeg kan jo også give Mikkelsen dem . « 

vi . 
Hun ville gerne . 
Hvad var der så ved det ? 
Her havde han gået år efter år med hjertet fuldt af ondt blod , but og muggen , kun ildnet op af en driftighed , der , når alt kom til alt , havde lånt sin varme-evne af en hævnlysten ånd . Nu havde han fået oprejsning ; men havde denne gjort ham friere og gladere , havde den rullet tæppet op for sol og lykke ? 
Ugerne gik med slid som sædvanlig ; men han var bleven endnu mere mørk og indesluttet end før . 
Det var søndag . Han sad med hovedet støttet mod hånden , ganske ene i stuen , svendene og drengene var på farten , pigen var også gået bort . Der kom tårer i hans øjne ved tanken om , at han , den unge , stærke mand , den agtede , velhavende mand skulle være så 

ene og sidde her søndag eftermiddag i dette mørke hul og se på bordets støvlag og gulvets halmstumper . Søndagsglæden , fuglesangen , ungdommens jubel ude i byen var som en fremmed verdens røster for ham , ingen brød sig om ham , trist og koldt og øde sled hans liv sig hen . 
Da hændte det vidunderlige , at der i et nu rullede noget højst mærkværdigt frem for hans øjne . 
En lille , søndagssmykket pige med en stor gul nakkepisk gik forbi vinduet og så ud for sig med dette søde barneblik , der virkede på alle mennesker som en velsignelse i kirken . Han så en brun sløjfe under den lille , fine hage , en lys stråle fra øjnene , et skimt af det store , gule hår , og i samme øjeblik var det for ham , som om en lysning fra en ny verden gik over hans sind og fo’r ud i alle hans væsens gange . I et nu , i et eneste nu kom det — en vidunderlig åbenbarelse , et trylleglimt , hvori der var samlet så megen hygge og skønhed , så mange lyse løfter , så megen trofast , god kærlighed . 
Han rejste sig og så efter hende . Den lille kønne pigekrop med hofternes vuggende Buer og hårpiskens små sving afsatte i hans sind et indtryk af noget lyst , varmt , hans hjerte rørte sig med en vidunderlig glæde , det var for ham , som al livets opsparede lykke nu ville melde sig til tjeneste . 

han ventede og ventede . Mon hun dog ikke kom tilbage ? En utålmodig længsel gjorde den stærke mand nervøs , en stundesløs attrå efter at mærke et kvindelegeme i sin favn drev ham til at se ud ad vinduet den ene gang efter den anden . 
Da pigen endelig kom tilbage , gik han ud og standsede hende , tog hende stiltiende ved hånden og førte hende ind i sin stue , lagde armen om hendes nakke og så hende ned i de forundrede øjne . 
» Karoline , du lille , gode , rare pige , vil du ikke nok være min kone ? « 
To tindrende lykketårer perlede frem i de gode blå øjne , idet hun med en inderlighed , der ikke indeholdt fjerneste spor af tvivlrådig-hed , svarede : 
» Jo , jeg vil gerne . « 

vi . 
» Gud ske lov og tak ! « 
Det var , som der lød kimen af bryllupsklokker i juni-vindens vift over haverne . 
Lindstrøm løb formelig rundt af ellevild lykke , og madammen fik et tilfælde af sundhed , sprang af sengen og hængte sit franske sjal ud at soles . 
» Jajaja , lad os nu se tiden lidt an , «  holdt den unge mand tilbage , da Lindstrøm straks ville af sted op til præsten for at tinge lysning .  » Jeg må dog have lavet et ordentligt hjem til Karoline . « 
» Du er dog også rent forstyrret , fatter , «  skændte madammen , der , hinkende ved en stok og med hovedet skjult i tørklæder og vat , fo’r omkring i huset og endevendte kister og skabe . 

Karoline gik med banken i brystet og vidste ikke , om hun drømte eller var vågen . Havde Vorherre da lige med et vendt op og ned på verden og flyttet al himmerigs lykke med sang og englesmil ned på jorden  ? Flere gange om dagen måtte hun sætte sig og tvinge sig til at tænke på puddersukker og klipfisk , for dog en gang imellem at skaffe hjertet et lille frikvarter . 
Byggeplanen dukkede atter op i den unge smeds hoved ; men der var ikke mere den pirring ved at gennemtænke den , som der før havde været , og sagen blev igen skudt ud i det uvisse . 
Hver aften var han en sikker gæst hos Lindstrøms , hvor den lille lykkelige Karoline hvert øjeblik sprang fra sine kræmmerhuse og undselig kiggede ind bag stuedørens tæppe til ham . 
Å — denne lille gode , rare pige .  » Kom her ! « 
Så kom hun hoppende og satte sig med et barns bævende glæde på hans knæ og så ham op i ansigtet . 
» Jeg — er — så — glad ! «  kunne hun hviske og blive helt rød . 
Men påfaldende var det for ham , hvor lidt hun vejede på hans skød . Nå , det var jo bare , til han blev vant til at vippe med hende . 
En aften overraskede hun ham med sit 

fotografi , indfattet i en lille nydelig fløjlsramme , broderet med gul silke . 
» Du kære pige ! Det skal hænge over min seng , for at jeg hver morgen , når jeg slår øjnene op , kan se dig straks . « 
Godt , at han nu kunne drage vejret langt og sige :  » Gud ske lov og tak ! « 
Som et stykke glødende jærn , der føres ned i afsvalingsgryden , får vandet i denne til at koge og boble i lang tid , således havde hans kærlighed til Anna holdt ved med at syde i ham i de henrundne år , og det var først nu efter trolovelsen med Karoline , at hans sind var kommet i ro , så han kunne se kold og ligegyldig over mod gården . 
Hvordan mon hun egentlig havde det , — fruen ? Der blev fortalt , at hun gik hele dage igennem med røde øjne og kunne ikke tåle at se manden i stuerne . 

Viii . 
En flink mand . 
Julius Mikkelsen , proprietær til hyldegård , forhenværende formand for sognerådet , endnu formand for ramløv herreds landboforening , var bleven en meget omfangsrig herre med en hel mængde underhager og med dette tilslørede , fjollet-fiffige blik , der ofte er et særkende for folk , som har ført et vildt liv , men som ender med at gå hjemme og drikke stille . 
Når han kom i nærheden af sin kone , og hun med rynket pande og en træt håndbevægelse vendte sig fra ham , nikkede han og plirede med øjnene efter hende . Når han sad og drak med en eller anden gammel ven , og denne udtalte sin anerkendelse af , at han kunne sidde og hutle sig igennem trods sin store gæld , nikkede og smilede han med det samme plirende blik . Ingen kunne rigtig blive klog på manden mere . 

mange tog hans fiffige miner som tegn på en klog ånd , der arbejdede i stille , gådefulde dybder , andre opfattede dem som vidnesbyrd om en begyndende fjollethed . 
Kun når han var sammen med sine to børn , helst ene med dem i haven eller laden , faldt øjnenes fiffige tilsløring væk og gav plads for et skær af stor , inderlig faderglæde . Folk , som traf til at se ham ligge og lege med børnene , forundredes ved at høre og se , hvor mange milde og bløde ord denne ellers af eder fyldte mund kunne komme med , hvordan han klemte de små hoveder ind til sin kind , glattede de lyse lokker og fortalte om fugle og firføddede dyr i et mål , der var sammensat af alle mulige lyde lige fra gåsens  » Gæ—gæ—gæk «  til den lille gris’s fine  » I .  . .h «  . 
Ofte gik Mikkelsen med sine to børn ved hænderne ned til Holm , hvem han i den sidste tid havde kastet sin kærlighed på . 
» Sikke børn , Holm ! Præmievarer , — hvad ! De skulle høre ham der sige  » splintre mig — «   » jeg vil splintre mig ikke i seng endnu ! «  men det ved lille Marius nok , at han ikke må sige . Sådan noget stygt noget ! Å gud ja ! «  — sukkede han og tørrede sine øjne .  » De børn , de børn ! De kunne blive til noget . Kan lille Gyda gå hen og kysse fremmed mand og sige :  » Do’ mand , fars do’e ven «  . « 

når den lille pige lå på Holms skød og borede sine små spidse knæer ned i hans ben , kunne det hænde , at der af hendes pludren løftede sig en enkelt klangfuld lyd , der bragte ham til at se vist på hende . 
Tit kom Mikkelsen også alene , stundom to , tre gange om dagen , altid oppustet og lugtende af drikkevarer . En søndag eftermiddag blev Holm dus med ham ved en bajer . Pokker — Mikkelsen var jo en flink mand sådan , og de havde altid en del at snakke om . 
Men det var påfaldende , så ofte manden nu drog hagen ned på brystet og sank hen i denne gådefulde dybsindighed . At der var vægt i hans kinder , det fik man at se , hver gang han efter en sådan tavs luden drejede hovedet rask om ; den ene kind , den , der havde længst at svinge , kunne aldrig vinde med , men kom altid svingende bagefter , og hoppede da gerne lidt for langt , hvorover den blev forskrækket og blev ved at ryste en stund , inden den kom rigtig i stilling igen . 
» Centrifugalkraft , «  tænkte Holm . 
» Ja , «  tilstod den flinke mand ,  » jeg kom en gang til at smide en sten i maskinen for dig , Holm . Det var nu sådan , hvad det var — i en forhastelse , kort sagt . For havde jeg kendt hjulværket rigtig den gang , så havde jeg betænkt mig . Så havde jeg betænkt mig , «  gentog han . 

smeden lavede et stærkt glas grog til sin gæst og et svagt til sig selv . 
» Værsgod , Mikkelsen , lad os klinke en gang og sidde og snakke lidt . « 
» Holm , «  sagde proprietæren rørt og tog om glasset ,  » der er blod i dig — arabisk og , kort sagt , af det ægte ! Og det drikker jeg på af et oprigtigt og ærligt venskabsbånd . Skål , Holm ! « 
» Ja , «  tog smeden atter fat ,  » det er ikke så nemt at blive klog på hjulværket i et maskineri , om også man går og titter i det hver dag . « 
Mikkelsen sad lidt og nikkede med dette ejendommelige smil , der sagde så meget som , at han var dog ikke født i går . 
» Det er så sammensat , sådant et hjulværk , «  vedblev smeden og skottede med sammenknebne øjne . 
Mikkelsen tog sig en ny slurk og nikkede igen .  » Man kender naturens love , man har selv haft fornemmelser i den retning — i ungdoms dage og , kort sagt , inden krigen . Man har lært at se bag kolisjerne også med andre — hvordan det går med snoreværket og de hemmelige fornemmelser i venstre . Men det er nu lige meget for mig personlig , for mit eget maskineri , det er herunter . « 
» Ja hvordan mener du ? « 
» Se på denne hånd ! «  han viste ham fem fede , blanke fingre , der sitrede af drankersvækkelse .  » Et Års tid eller så , «  vedblev 

han og vinkede med hovedet .  » Men det er nu lige meget , naturens love må have deres gang , både på den ene og den anden led , og mig personlig kan det være lige fedt , om vedkommende , kort sagt , ser til mig eller til en anden side , for jeg er til rotterne . Men man havde noget at leve for alligevel «  — han strøg øjnene —  » dersom det var , at man var i sin velmagts dage og kunne se udveje til at gøre , hvad man skulle , med kundskaber og opdragelse og det hele . « 
Han sad lidt og nikkede med indadvendt blik . 
» Ellers kunne det være mig lige meget , hvad det angår med det andet ; og jeg skulle ikke knurre mod livets styrelse ; for hvem andre end han deroppe har givet menneskenes børn deres følelser og , kort sagt , skrevet naturens love ? « 
Den anden sad og lurede som for at finde en ledende tråd i dette vildspind ; men mandens fortrolighed løb til sidst ud i det rene vås . 
» Jaja , Holm , «  hilste han af ,  » du forstår mig , for du har set ind i mit hjertekammer og , kort sagt , i nyrernes gange . « 
Holm gik den hele eftermiddag og brød sin hjerne med vidtsvævende gisninger og spændte sin hukommelse for at genkalde sig mandens forvirrede tale , klangen i det og det ord , udtrykket ved den og den sætning . 

da han om aftenen var inde hos Lindstrøms , var han adspredt og gik tidlig hjem . 
Havde manden i sit fuldskab lukket op for hemmeligheder , som han Havde gået derhjemme og listet sig til ved en slags tyveri med øjne og øren ? 
Å det var vel vås , det hele , vævet sammen af tanker , som han havde gået og spundet i sin omtågethed , og som han nu bød frem i gådefuld uklarhed , for at de skulle gøre virkning som et vidnesbyrd om fiffighed . 
Nu stod juli måned for døren , nu skulle det være alvor med byggeriet , og så efter fløst skulle klokkerne kime . 

Ix . 
Charles Mikkelsen . 
Mikkelsens Broder , der hidtil havde slået sine folder i hovedstaden , dukkede nu op i den hjemlige rede og satte købstaden og omlandet i forbavselse ved en stor , fed kundgørelse i byens blade om servering å la karte hele dagen , elegant monterede værelser , billard , lukket keglebane med højagtelse Charles Mikkelsen , forpagter af hotel Dana . 
Med sin søster , der styrede huset for ham , kom han en middagsstund kørende i susende trav med en stor , fnysende skimmel ud til ramløv , hvor han skjulte huse og gårde i hvirvlende støvskyer , kørte et får og en gris og et par drenge på hovedet i en grøft og drog alle mennesker til vinduerne ved sine skud-lignende piskesmæld . 
» Velkommen ! Velkommen ! «  Anna levede op og lod pigerne i en fart rive hovedet af en flok kyllinger , medens hun selv underholdt sig 

en stund med de snakkende , leende gæster og derefter fo’r ned i kælderen og holdt vinflasker op for dagen og skrællede skimmel af stikkelsbærgrøden . 
Dog mageløst heldigt , at hun så lige havde fået den røde , uldne på ! Og så at hun havde denne dejlige stikkelsbærgrød stående ! 
Tænk — Petra i brunt silke og med stål-grå entoutcas ! Og fætter Charles — hvor han dog havde taget sig op ! Dette slag til siden med den fine silkehat , disse lette vridninger med hofterne , den fjederagtige måde , han førte armen og hånden på , når han strøg sit lange , gule , engelske kindskæg :  » Chik , kusine ! «   .  .  . Nej , det var dog rigtig morsomt ! Og hun , som havde gået og grædt den hele formiddag ! 
Hun måtte op igen . 
» Nå , hvordan står så aktierne i den kære lille landsby , kusine ? «  spurgte fætteren . 
Hun rystede på hovedet og så efter sovekammerdøren . 
Så rystede også han på hovedet og slog ad hende med sin hvide handske .  » Så’ det straks , så’ det straks , « ' hviskedee han med sin mund næsten helt nede ved hendes .  » Men man må emangcipere sig over livets pietisme «  , tilføjede han og rettede sig med et sæt kraftens rynker mellem brynene — hentede derefter et suk op fra en dyb grube , hvor så mange 

overvundne hårde prøvelser lå nedsænkede , hvorhos han strøg sine 11 tommers kindbarter og smed dem tilbage over akslerne , som om han ville tilkendegive , hvilken vej man skal sende livets pietisme . 
» Gud , Anna ! «  sukkede Petra og lagde sit guldsmykkede håndled op om halsen på sit søskendebarn .  » Jeg har lagt og tænkt på dig hver evigste nat i lang tid «  . Hun ville bøje sit hoved over mod Annas kind , men kunne ikke rigtig komme til for sin mægtige barm , der stødte imod kusinens bryst , som også havde det med fyldighed . 
Hr . Charles gjorde et sving op i stuen og gik hele tiden og drog i sit lange skæg . 
» Hvordan slap han over terminen ? «  spurgte han . 
Anna blev rød og gjorde nogle fagter , der skulle sige , at det havde været en kedelig , indviklet historie . 
» Ja , han skrev jo til mig ; men man var jo selv i negative omstændigheder og gik med store spekulationer . « 
» Sssy  .  .  . s ! «  og af sted ud til kyllingerne . 
Husets herre , der viste sig i vasket og børstet stand , med fem tynde tråde liggende glat over den røde isse , blev modtagen med et broderligt slag på sin brede Aksel . 
» Nå , bror Julius ! Vi nyder jordens frugter og gotter os ved fedekalvens lækkerheder  .  .  . 

bevare mig vel , sikken en embopoint , du lægger dig til , menneske ! « 
» He he ! Man har jo også gode dage . « 
» Ja Pokker må vide , hvor du holder balancen på snoren i disse tossede tider . « 
» He he ! »  lo den anden igen og kneb øjnene sammen .  » Man holder den jo gående . « 
At han for at holde den gående måtte ty til sin gode ven nede i smedjen og hver anden stund lette ham for en blå eller grå seddel , var noget , som Broder Charles ikke havde nødig at få oplysning om . 
» Ak , ja , vi har prøvet meget , vi to brødre «  , sukkede Charles , der havde kastet sig i chaiselonguen , hvor han lå og holdt sin dampende cigar ud med en lang arm , medens han med den anden hånd skiftevis sleb sine lange barter og ved hvert træk drog kinden ud som en lille pose .  » Vi har prøvet meget , vi to brødre «  , gentog han og lod tanken glide tilbage over sit eget liv , der havde været hjemsøgt af forfærdelig mange negative omstændigheder , brummeture , mulkter , overhæng og kvaler med kvindfolk og ubehageligheder med kvindfolks kærester .  » Vi har prøvet grum—me majet «  gentog han for tredje gang .  » Men Pokker ved , vi har altid haft enersjiens talang til at rejse os af asken ligesom den fugl pøniks . « 
Julius spurgte , hvordan det tegnede med Dana . 

tija—a tegnede ? Der skulle jo tid og money til at arbejte sådan en bule op ; for rent ud sagt var Dana sunken ner i den simple genre i fa’rses sidste år ; men man skulle nok få chicet bedriften op , for man havde jo levet på de steder , hvor man havde lært at smøre valserne på den rigtige facon .  » Kom op til os , bror Julius , seinem frau med ! « 
» Jeg kan ikke få hende med ud mere . « 
Charles smed benene ned og satte hænderne på knæerne , med albuerne udefter .  » Sig mig , bror — unter uns — hvad er det egentlig , der pusler med det kvindemenneske ? « 
» Jeg ved det ikke ; hun har begyndt at gå så meget i kirke . « 
Charles spidsede munden og udstødte en fin fløjtetone , der tilkendegav , at så var det såre betænkelig fat med hende .  » Lad hende for guds skyld ikke gå hen og blive hellig — nok gudfrygtig — det bør vi alle være , fromhed styrker rigerne , men hellig  .  .  . med suk og faste og legemlig beredelse ! Så er du færdig , bror , så kan du lige så godt straks sælge alle dine køer og stille dine mælkebøtter til avktion . « 
» Hja—a «  , Julius samstemmede med en lille håndbevægelse og var meget bedrøvet . 
» Ut med hende om søndagen , ’rut med hende ! Send hende pr . Jærnbane eller pr . Aksel op til Petra og mig , vi skal nok  .  .  . der har vi corpus diliktum . Vi taler over dig , skønne kusine 

og svigerinde . Kom op til kusine Petra og fætter Charles en gang imellem — på det bekendte gamle sted , hvor det kan blive godt en gang endnu i så gynger vi i hængekøjen , danser kankan , tager i skoven og la’r propperne knalde  . . . vi skal nok få livets kilder til at springe med guldæbler og tilbehør . Hva’ , lille ven , hvad  hihihi ! «  sluttede han og stak hende med sin pegefinger ned på halsen . 
» Didilidumdum , didilidumdum ! «  satte han derefter i og gjorde et par små lette dansetrin med hende , hvilket fornøjede den lille fyldige Petra i det mon , at hun drog sin silkekjole ud med spidserne af fire fingre og gjorde nogle indbydende minuet-trin hen imod bror Julius , der dog ikke fandt sig oplagt til at vove sig ud med hende . 
» Ok ja , vi spøjer , vi spøjer ! «  sukkede Charles Mikkelsen og fik atter dette smertesdrag , der talte om en dyb livserfarings dybe alvor . 
Efter en  » splendid diner «  , som hotelforpagteren takkede sin smukke kusine og svigerinde for ved at udbringe en særdeles smigrende  » To-ast «  , der fandt en lige så hjertelig som nydelig afslutning ved syv højtidelige buk og elleve kredsende hilsener med det tømte glas , ytrede frøken Petra lyst til at se den kære gamle onkel Jokums gravminde . 
» Ja , det kan vi så godt  .  .  . «  , indvilgede 

Anna .  » Så serverer jeg kaffen i verandaen , når vi kommer tilbage . « 
De tre søskende lavede sig i stand og stod et øjeblik ude på vejen og så ned imod smedjen , ventende på Anna ; men da Anna indfandt sig , kom hun på en gang i tanker om , at hun ikke kunne følge med straks  .  .  . nej , hun kunne ikke straks  .  .  . nej vist ikke , hun måtte først have gjort det og det . Lidt efter valgte hun stien bag haverne og stødte sammen med de andre ved gymnastikpladsen , hvor byens lærer netop var i færd med at indøve en bataillon på tre vordende fædrelandsforsvarere i kunsten at løbe hurtig . 
» Aha—a ! Goddag , højsterede hr . Lerer ! «  hilste Charles Mikkelsen og tolkede med munden og hatten sin høflige ærbødighed for hr . Lereren , ungdommens ansvarsfulde opdrager , den vordende generations vejleder på gymnasiets område  .  .  . 
Og inden de gik videre , viste Danas forpagter , at han endnu trods sine 31 og en nylig indtagen bedre middag var mand for at se tilværelsen over skråstangen hele tre gange og endda havde kræfter og vejr nok til bagefter med sammensmækkede hæle og hånden på hjertet at slå ud med sin høje hat og takke den erede forsamling for den opmærksomhed , den havde fulgt hans ringe ydelser med . 

kaffen blev drukken , og eftermiddagens timer gled med sang og løjer og klang af toddyglas . 
» Tsju 1 «  sang den oprømte forpagter og klimprede på Annas solskærm , der måtte gøre tjeneste som tyroler-ferdinands guitar : 
» På livets bane , hvor jeg dig venter  .  . 
» Ok ja , vi spøjer ! « 

X . 
Underlige drømmesyner . 
En lille , gul gig , som Mikkelsen købte lejlighedsvis , ( men som han rigtignok ikke betalte lejlighedsvis ) , blev et yndet befordringsmiddel for fruen , der nu hver søndag svippede op til fætteren og kusinen i det nyoppudsede  » Hotel . « 
Holm så hende ofte rulle af sted , rank og smuk , med pisken og tømmen højt løftede . Han kunne ikke undgå at lægge mærke til , at hun hver gang skelede til vinduerne på en egen måde , og da han en dag stod i døren og tog til hatten , så han tydelig , hvordan blodet skød sig op i hendes kinder , idet hun gjorde en svag nejende bevægelse . 
Også Holm fik en gang imellem lyst til at lufte sig . Undertiden lejede han om søndagen et lille enspænder-køretøj og tog en tur med Karoline til købstaden , staldede ind i købmands- 

gården lige over for Dana og vandrede med Karoline ud i lystskoven , hvor de lagde sig på en eller anden græsskrænt og nød skov-friskheden og fuglesangen . 
Med en uskyldig barnlighed kunne den unge pige flytte sig nærmere og nærmere ind imod ham og bugte sig af forlegenhed efter hans arm . 
» Jeg er så glad ! « 
» Dit lille trold ! Du er næsten alt for kælen . « 
Det blev ved at være så underligt for ham at drage hendes lette legeme ind til sig og mærke det flade bryst mod sit ; men han holdt så meget af hende og syntes , det var så morsomt at se , hvorledes hun med søde , katteagtige bugtninger gled ind i hans arm og skød sig op imod hans skæg . 
Det kunne hænde , når han sad i sine egne tanker og så ud for sig , at han med et kunne blive overrasket ved at opdage , at hun var krøben ind i hans arm og lå op imod hans bryst . 
Da de en søndag kørte til skoven ad nyrup-vej en , fik han kig på en ung dame , der gik med et barn ved hånden ned imod elleskoven . Hun var klædt i en lyserød kjole og havde et lille hvidt sjal hængende løst om sig . Plan kendte hende ved første øjekast ; ingen andre end hun havde denne værdige gang , denne ranke holdning , der mindede ham om græske billedstøtter , som han havde set tegninger af . 

han kunne se , hvor hendes store , kraftige bryst skød sig frem under det hvide langsjal . I sin åndsfraværelse sad han og drog i den ene tømmestreng  .  .  . Hov hov ! — havde de ikke lige nær kørt i grøften ! 
» Henrik dog ! «  skreg Karoline . 
Han fik med et brat tag draget hesten ind i sporet og gav den et rap med pisken . Sådan en kule , der gik der så lumskelig og dryssede lige ud til græskanten ! 
Så vendte han atter øjnene over mod den lysklædte kvinde og blev opmærksom på , at hun tog en lille genstand op fra jorden og stod en stund og så nøje på den , mens barnet løb ned imod skoven . Hvad kunne det være ? Hun lod omsider genstanden falde , gjorde en lille rokkende bevægelse med hovedet og blev længe stående i en tankefuld stilling , med blikket ned imod genstanden . 
Karoline , der var angst for sin ny stråhat , sad og så op på skyerne :  » Bare vi ikke får regn ! « 
Han hørte det ikke . 
» Godt , at jeg tog mit blå uldtørklæde med , som jeg kan tage på , hvis det skulle være ! « 
Heller ikke dette hørte han . 
» Det er nogen simpel rug , Hansen har der , «  sagde hun lidt efter . 
.  .  . Hvad kunne det dog være ? Hanskulde dog se efter , når han en dag gik over Marken 

til stationen . Det var lige der ved den hvide sten , tæt ved vejen . 
» Men han passer vist også sin jord dårlig . « 
Da han endnu ikke lod til at høre , vendte hun hovedet om imod ham og råbte : 
» Er du døv ? « 
» Hvad  . .  .regn ? Nej , vi får såmænd ikke regn i dag . « 
Karoline havde nu også fået øje på damen , men sagde ikke noget . 
Henrik blev efterhånden helt snaksom og lovede hende kaffe i skovløberhuset . 
Længe sad de under en bøg og så på to glenter , der kredsede i luften over et åbent mosedrag . 
» Det er nok mand og kone , «  mente Karoline . 
» Kanske . « 
» Se , hvor de kredser — den ene efter den anden ! « 
» Jeg synes , det må blive lidt kedeligt i længden . « 
» Jamen når de nu holder så meget af hinanden . « 
Samtalen ville ikke rigtig glide . Da hun opdagede , at han havde vendt øjnene imod hende og sad og stirrede på hende , snart på ansigtet , snart på brystet , spurgte hun , hvad det var . 
Det var ikke noget . 

» Men hvad er det dog ? «  gentog hun , da han blev ved at se . 
» Jeg synes , du bliver mere og mere mager . Kunne du ikke stoppe noget ind på brystet ? « 
Hun gav sig til at banke sig på knæet med en lille kvist . 
Endnu samme aften gik han ud på Marken og fandt i det dugvåde græs et lille fladt , halvt oprådnet stykke træ , der åbenbart en gang var blevet kørt ud med askegødningen . Han tog det op og så , at det var halvt om-randet med et rustent beslag afbåndjærn . Ved at holde det rigtig op i månelyset opdagede han resterne af tre tunger i enden . 
Da lod han hånden synke . 
Han satte sig på en tromle ved vejkanten og lænede sit hoved mod hånden . Elleskovens nattergal , hvis toner han så ofte havde hørt , når han sent på aftenen sad hjemme i sit lysthus , stemte op med kluk og lange bløde løb , der besvaredes af en klinger røst ovre fra den anden side af lunden . Markblomsternes fine , flygtige olj er drev i vellugtsvangre drag gennem luften , guldregnen i udkanten af lunden lyste med sine gule klaser , det var , som han tydelig kunne skelne dens lugt i duftbølgerne . 
» Jeg ved godt , at de er giftige ; men lige meget — jeg elsker de blomster , «  syntes han at høre sig selv sige . 

som ved et stød af en eller anden usynlig magt rettede han sig op , tog sig til hovedet og rejste sig . 
Hvad  .  .  . hvem var det  .  .  . hende deroppe med det lyseblå tørklæde over hovedet ? Var det ikke  .  .  . ? Hvor blev hun af ? 
Han strøg sig over øjnene og stirrede på ny , men kunne ingen se . Dog forunderligt ! Han syntes så tydelig , han så et kvindemenneske ; men han var ikke sikker på det , han vidste fra tidligere lejligheder , at når han gik med dette pres af blod i hovedet , så kunne han se så meget , som ingen andre så . 
Skulle han gå op og se efter bag tjørnen ? Å , det var vel ingenting . 
Han satte sig igen og blev siddende længe , tavs , grublende . Hver gang han rettede sig for at fylde brystet med luft , lagde han mærke til , hvorledes duggen i græsset skinnede perle-moderagtig , og hvor sælsomt månelyset flimrede hen over de døsig bølgende våde vipper på rugen nede til venstre . 
Kirkeklokken slog i , men han hørte det ikke ; thi netop som dens slag gled ud i luften , så han et smilende kvinde-åsyn for sig og hørte ordet  » dansede «  blive udtalt med en syngende vellyd , der fik hans indre til at skælve , som om tusende strenge bævede og sang i ham . 
Han rettede sig op og tørrede sin pande , blodet susede for hans øren og huggede i hans 

pulse , det var , som hans legeme var fuldt af sydende kræfter , der hvirvlede rundt med hans tanker og røvede ham Sans og samling . 
Men da følte han over sit bryst et smerteligt tryk og kom til at hoste . Han så ud over mosen og mærkede nu , at det drog med lunken , svovlagtig tåge op over ham så samlede han sammen på de stumper af fornuft , han havde tilbage , bed kæberne sammen , rejste sig og gik i rask gang op imod byen . 

Xi . 
En indbydelse og en gæstefærd . 
Juli kom og gik , Avgust og september kom og gik — det blev ikke til noget med byggeriet . 
Han kunne for den sags skyld også godt nøjes med at pudse lidt op på de gamle Stuer og se tiden an . 
Men heller ikke denne oppudsning blev det til noget med . 
Hos Lindstrøms var stemningen ved at blive rent forkludret , Karoline gik og skæmmede sig og ville ikke tale med nogen , hendes moder , der nu igen lå til stadighed og ofte var meget dårlig , trængte ind på hende for at få at vide , hvad der var i vejen ; men den unge pige afviste hende ; de kunne jo bare lade hende gå i fred . 
Lindstrøm , som var den , der bedst holdt f'atningen , mente , at de to unge mycket godt 

kunne jifta sig og foreløbig slå sig til ro i de gamla rum , som de var . 
» Jaja , lad os nu se «  , var den unge mands stadige ord . De håndværksfolk var aldrig til at få fat på ; men når nu maleren blev færdig med Hansens havestue , så skulle han dog se------- 
som oftest var Mikkelsen halvt eller helt drukken , når han kom ned i smedestedet . 
» Ja «  , forklarede han en efterårsaften , da han og Holm sad og drak et glas sammen ,  » Lykken har været mig imod formedelst tidernes ugunst , som ingen mand er herre over , og den har også været mig imod med uheldige private konjukturer ; men det sidstnævnte , som angår naturens hemmelige love , kan ingen mennesker forandre . « 
Holm lyttede . 
» Men det er nu lige meget , Holm , du har været en hædersmand både på den ene måde og , kort sagt , også i merbemeldte forhold , som vi kun snakker om under fire øjne . For hvad det angår med direkte handlemåde i det forhold , så har jeg ikke noget at beklage mig over til nogen af siderne , det være langt fra . Men lige meget derom , man har jo nerver i fingerspidserne for pulsårerne til begge sider , kort sagt . « 
» Jeg forstår ikke , hvad det er for et forhold , du snakker om . « 

Mikkelsens hoved sank ned på brystet og syntes at ville blive liggende der i lange tider . 
» Hvad er det , du snakker om , mand ? «  purrede Holm ved ham . 
Men han blev siddende i den samme ludende stilling , med spidset mund og rynket pande . Endelig smed han hovedet om imod Holm :  » Hvad det er for et forhold ? «  han nikkede og lo .  » He he he ! Det er en mærkelig karakter , at , kort sagt , de vedkommende de tror aldrig , at andre har blik for dem . He he he ! Hovedet i sandet  . ! He he he he ! « 
Holm sad i tanker og lukkede en lommekniv hurtig op og i og så af og til ængstelig mod køkkendøren . 
» Vi er blevne et , vi to , i venskab og hjælpsomhed , «  vedblev manden og dinglede med hovedet ,  » og der er ikke noget i dette bryst , der hedder had og kamp imod en hædersmand , som jeg elsker med et oprigtig venskabs bånd . Og her er min hånd , Henrik Justesen flolm , at hvis der skulle ske noget i den retning og , kort sagt , på den måde , så har Julius Mikkelsen lov til at lukke sine øjne og være fraværende . « 
Holm rettede sig og stirrede på manden .  » Hvad er dette for noget , Mikkelsen ? « 
» Det er kuns en vens gengældelse i kærlighed og venskabs bånd , og her er min hånd med ærens pant og forsikring . « 

han lagde sin arm om Holms Hals og forsikrede , at han var hans eneste hjælper og støttestav i denne verdens ugunstighed , og han var den hædersmand , der kunne sige ham , hvor han skulle få 800 at låne til terminen — endnu denne gang — inden hullet blev gravet — kort sagt . 
Holm mærkede en stramning i halsen . Følelsen af det for ham selv nedværdigende ved en forhandling som denne fyldte ham med en skamfuldhed , der fik ham til halvt om halvt at væmmes ved sig selv ; men på samme tid mærkede han i sit indre en vellystig tilskyndelse til at drive manden endnu videre . 
» Mikkelsen , du ved ikke , hvad du selv siger og gør i aften . Dersom din kone hørte dette  . .  . « 
» Min kone , ja —  » min kone . «  ja , hvis det var sådan  .  .  . hvis det var sådan med det forhold , som det skulle være ; men det har det ikke været i flere år , formedelst at hendes sind går andre veje , som jeg ikke har nødig at sige dig .* 
» Snak ikke så højt « 
» Holm , vi sidder her i venskabs fortrolighed , og jeg siger dig for sandhed , at jeg elsker dig med venskabs bånd og uden hemmelighed , for du er den hædersmand , som er sat til at gribe ind i skæbnens gang , og mig kan det være lige meget med , for jeg er alligevel som græssets blomster ; men du er den mand , der 

har hjertelag for uskyldige børn , som vil komme til at stå faderløse og ulykkelige , og du har af højere magter fået kaldet efter naturens indvendige love til at gribe ind i skæbnens gang , når jeg er visnet som græssets blomster . « 
Holm så stadig til døren og fik omsider listet manden med udenfor . 
» Mikkelsen , nævn ikke et ord til nogen om det , du her har siddet og snakket om . « 
» Snakket om ? Hvad vi har siddet og snakket om i lønkammerets hemmelighed , det bliver i det trofaste bryst . «  han slog sig med den flade hånd på hjertestedet og græd af drukken rørelse .  » Godnat , min eneste sande ven i denne verdens nød og mørke ! « 
Holm kom til at huske på , at han havde lovet at komme ind hos Lindstrøms . Han så på uret — jo , det kunne vel gå endnu . Men da han havde pudset sig og skulle til at gå , smed han sig i sofaen og bad pigen om at gå ind og sige , at han var ikke rask . 
Karoline kom .  » Men hvad er der dog i vejen ? « 
» Det står så meget for brystet . « 
Hun var bleg og kunne slet ikke komme i gang med at trøste . 
Da hun var listet af , og pigen var gået til ro i sit Kammer bag køkkenet , slukkede han lampen og satte sig i ovnkrogen . 

der var kommet noget nyt op i ham , en hær af lyssky tanker , der borede og rev i ham , en række forvirrede forestillinger , der afsatte stik af selvnag i hjertet , men samtidig hidsede med lønlige attråer . 
Nej nej , dette var for galt . Han kunne ikke , og han ville ikke . 
Jo mere terminen nærmede sig , jo mere tiltog hans uro . Mikkelsen gik hver dag og pirrede ved ham ; det var jo kun et greb i papirerne , og han vidste nok en , der ville blive glad ved at se ham . 
Nej , han kunne ikke , han ville ikke , og han gjorde det ikke . I og for sig var det ikke så meget pengene , for dem kunne han vel skaffe , og gården var vel ikke mere tynget endnu , end at den kunne give nogenlunde sikkerhed for summen ; men det var det , der lå bagved — dette lokkende , ubestemte , der gav indbildningsevnen spillerum for alle slags vanvittige muligheder , som han ikke kunne og ikke ville give sig i vold — — 
den ti . December gik til ende med rød sol over de hvide , rimpudrede haver . 
Idet han gik hen i maskinhuset , fik han øje på Anna , der stod ovre i svalen og så ud mellem de snedækkede ranker . Sollysets røde strøm faldt over hendes hoved og gav hendes åsyn en frisk rosenlød , der gjorde hende så fin og skøn i de hvide grenes ramme . 

da folk i byen gik fra nadverbordene , stod han og famlede ved sit pengeskab og var ør og forpint af tænkning . Her stod han med pengene , otte ny , rene Sedler , som han under presset af en indre feberagtig tilskyndelse havde udtaget af sparekassen for det tilfælde , at han — — på en eller anden måde skulle få brug for dem . 
Karoline kiggede ind .  » Kommer du ikke lidt ind til os i aften ? « 
» Nej , jeg har noget at ordne . « 
Så lukkede hun stiltiende døren og listede hjem . 
Han smækkede skabsdøren til , satte sig i sofaen og holdt hånden om sin pande . 
Å denne pjaltede tilstand af uvished , denne dumme , blodløse rådvildhed  .  .  . Han skammede sig som en hund . 
Så rejste han sig med et brat sæt , gik hen og tog sin tegnebog og gik over i gården . 
Ej 1 nu kendte Mikkelsen sin ven , og her i dette bryst havde han sin plads , så længe der var noget , der bankede i det . 
Ja , nu fik han give ham en foreløbig kvittering og så en af dagene følge med til byen for at få skrevet papiret . 
Anna var som sædvanlig bleven blussende rød og måtte gå ud ; men lidt efter viste hun sig igen , pyntet og med glattet hår . 

der blev dækket op med mad og kaffe og senere med klatkager og Sherry . Fruen hængte en skærm af lyst silkepapir med indpressede blomster over lampen og tog plads ved bordet med et hækletøj . 
» Værsgod , spis en kage endnu ! «  om han ikke ville smage på syltetøjet ?  » Og værsgod , drik en gang af glasset ! « 
Der hørte han igen denne bløde , klingende tone , som han aldrig havde kunnet glemme . Han følte lyst til at sige noget , et mildt ord , der ligesom svarede på klangen ; men han turde ikke .  . . . Se , der sad han og dryssede sukker på syltetøjet — det var dog vist rent galt . Han skottede til hende og syntes , han så et lille smil glide over hendes ansigt . 
Da pigerne var gåde til ro , kneb Mikkelsen øjnene sammen og bad undskylde , at han gik lidt ud med lygten , han ville dog se efter , om der var fodret rigtig af . 
En kvalfuld stilhed indtrådte , da han var gået . Fruen fingrede ved sit røde koralhals-bånd og strøg håret , gjorde sig et ærinde hen til kommoden og flyttede om på nipssagerne . Hver gang hun vendte øjnene hen imod ham , tog han blikket til sig og gav sig til at stryge asken af sin cigar . 
Da hun så , at han havde tømt sit glas , gik hun hen og skænkede det fuldt .  » Værsgod ! « 

» Skal vi klinke en gang ? «  spurgte han usikkert . 
» Ja , det kan vi godt . « 
De drak og gav hinanden et kort blik . 
Synet af hendes kraftige skønhed , de store , mørkeblå øjne , der i det dæmpede lys havde en egen blød , anelsesfyldt dybde , gjorde ham stum og fik en varmestrøm til at jage igennem ham . Al hans tidligere lykke , al mindets glæde sammentrængtes i en kort , ildfuld stemning af ny kærlighedstrang . 
Men det var ham en umulighed at få det ord frem , der skulle prøve lødigheden af hendes ny følelser ; thi med al sin kærligheds villighed til at tro på Mikkelsens forblommede tale om hendes længsel imod ham var han ikke fuldt sikker på , at det ikke var Mikkelsen selv , der med gammel fiffig handelsånd gik og gjorde hende tiltrækkende for ham ved at pynte på hende med skønne følelser , på lignende måde som man kan fikse op på en hest , når det gælder at få afsat den til en så høj pris som mulig . 
Ikke at han var gået herop for at indlade sig på noget utilladeligt ; men han måtte have vished for , at Anna holdt af ham igen , han måtte op og se den anger og angest og pine , som hun gik med bag sit stolte væsen , og hvis der så ved den udskiftning af indre rørelser , der usynlig og uhørlig går igennem luften fra 

det ene hjerte til det andet , skulle udvikle sig en ny forståelse imellem dem , da ville han — ja han vidste ikke , hvad han ville , han kunne ikke svare for , hvad der kunne ske , hvad han kunne finde på at sige hende ; men hvad der så skete , så skulle han nok blive ved at være Karoline tro . 
» Jeg var glad for , at jeg havde de penge liggende , «  vovede han omsider at sige . 
Da rejste hun hovedet , skød underlæben ind imellem tænderne og bed til .  » Jeg ved ikke , hvor det kan glæde dem at blive ved på den måde . « 
Han blegnede .  » Jeg forstår dem ikke . « 
Fruen drog vejret hurtig et par gange .  » Der er ingen mennesker , der har pint mig som de . « 
Cigaren dirrede mellem hans fingre , så han var nær ved at tabe den . 
» Jeg synes , de måtte have fået hævn nok nu «  , vedblev hun — med grådfyldt røst . 
» Det er dem selv , der laver dette i aften om til hævn . « 
» Nej , det er ikke . « 
» Jo , det er . Dersom de tror , jeg var kommen i aften for at pine dem på den måde , så tager de fejl . « 
» Hvorfor var de da så villig til igen at låne os penge ? « 

» Ja , hvorfor ? «  hvad skulle han svare ? Han mærkede , han blev tyk i hovedet — dum , flov .  » Man gør så meget , uden at man rigtig ved hvorfor . « 
» Den slags ting gør man ikke , uden man ved hvorfor . « 
» Nå ja — kanske også jeg nok vidste hvorfor . Og når de egentlig vil vide det , så var det , fordi deres egen mand havde sagt mig , at de ville blive glad ved at se mig . « 
» Det har jeg aldrig nævnt et ord til Mikkelsen om . Og for resten havde vi vel nok kunnet få pengene et andet sted . Når man ejer en gård til 50 ,000 kr .  .  .  . « 
Hun så hen på ham med dette overlegne skråblik , der altid virkede isnende igennem ham . Vidste hun ikke bedre , end at hun var rig endnu  ? Eller var hendes ord en hul klang i luften ? Han ville svare hende , sige hende rent ud , at den tid ikke var fjern , da hun stod hjælpeløs med sine to små børn ; men idet han rettede sig , tog hun ordet i en hel ny tone . 
» Men når deres hensigt var , som de siger , så må jeg sige dem tak — på en anden måde . De ved jo også godt , Holm , at jeg ikke overser dem . « 
Plan kom i den største forlegenhed ved disse ord , der blev sagte i en tone , som enten kunne være- udtryk for en ydmygende ned 

ladenhed eller bud fra et hjerte , der gerne  » ville gøre det godt igen . « 
» De er da ikke vred på mig , Henrik ? «  spurgte hun , da han vedblev at tie . 
I samme nu , som hun udtalte dette navn , blødt og klingende , løstes hans tvivlrådighed , og med ét slag blev hans tanker jagne sammen i en følelse af forbavselse og glæde . 
» Nej , jeg er ikke vred på dem , Anna . « 
Hvordan fik han sagt det navn ? Hvor var det muligt , at de lige med et kom hinanden så nær — som ved en gensidig dragning af stærke , skjulte kræfter ? 
» Anna , «  gentog han , for atter at høre dette navn af sin mund .  » Vi kan nok alligevel ikke rigtig glemme hinanden . « 
Hun svarede intet , satte sig stille hen og førte sit lommetørklæde op til øjnene . 
Det var ham , der nu måtte føre ordet , og han ville så gerne , hans Hals var fuld af ord , der trængte på ; men han havde så ondt ved at få dem frem . Sad han nu ikke her igen i denne lykkepinte tilstand , som han huskede så-godtfra gamle dage , denne underlige fornemmelse af alt for meget blod i hovedet ? 
Ordene blev mere og mere usammenhængende , vævende , han kunne høre , hvor kejtet ordvalget faldt , hvor simpelt , kluntet , latterligt dette og hint udtryk måtte klinge i hendes øren . 

så beroligede han sig ved en tanke , der ligesom var taget ud af hendes gode , kærlighedsfyldte hjerte : hun forstod jo undervarmen i det hele . 
Da han rejste sig og gik hen imod hende , tog hun hånden bort fra ansigtet , lyttede og så urolig mod rullegardinet . 
» Nej , det var vinden , «  sagde han . 
» Bare han ikke kommer galt af sted med lygten derude — den stilling , han er i . « 
I det samme hørte de tydelig hans trin ude i gangen . 
» Nå he he ! Jaja , hehe ! «  han stod nede ved døren og pustede og pustede i lygten , men ramte hver gang ved siden af flammen . Endelig stak han en stor , bred finger ind og klemte tanden ned , hvorefter han satte sig i halvmørket ved kakkelovnen og gabede . 
» Man bliver nok søvnig . Jaja , he he ! Man kan vel sidde og slibe sig en lille en . « 
Hans hoved sank ned mod siden , og snart hvæste søvnens lyde ud af hans næse og mund . 
Der var for dem begge noget sært uhyggeligt ved stillingen . At se dette dybt sunkne vrag af et menneske sidde der med hængende kind og våd mundvig , medens de selv stod her og — — . Men hvad var det ? Løftede det ene øjelåg sig ikke lidt på klem ? 
Så gav Holm sig til at tale om vejret , om den nær forestående jul , højt og tydelig , men 

dog med lange , pinlige mellemrum , der udfyldtes af hendes dybe suk . 
» Det er vist bedst  .  .  . «  , hviskedee hun og vinkede med hovedet ned imod døren . 
Hun fulgte ham ud på gangen . Og som de stod der ved vinduet , i vinterhimlens klare stjerneskær og så på hinanden , kom der over den unge mand en vild , heftig lyst til at tage begge hendes hænder og hviske ned i hendes ansigt :  » Ved du , hvorfor jeg kom , Anna ? Fordi jeg kunne ikke andet , fordi der var noget i mig , en uimodståelig kraft , der drev på ! «  men i det samme gav det et ryk i ham . 
» Så de hende ? «  spurgte han . 
» Hvem ? « 
» Hende derude ved posten ? « 
» Der er jo ingen ; var det Maren ? « 
» Nej , det var  .  .  . «  , han gav et par gisp og tog sig om øjnene .  » Jeg har så ondt i mit hoved , «  klagede han . Men i næste øjeblik tog han hånden rask fra panden :  » Noget tosseri ! « 
Da han kom hjem , slog han en våd klud om hovedet et par gange , tørrede håret og satte sig derpå til at læse i en bog , som han havde til låns fra sognebogsamlingen  .  .  .  » Det forekommer mig , «  hed det et sted ,  » som de mange benævnelser af slange , drage , uhyre , som de gamle myter tillægger Amor , virkelig er af en dyb betydning . Denne følelse , som man kalder elskov , synes ofte at ligne en dæmonisk 

indskydelse , der for en tid berøver mennesket den moralske frihed , døver samvittighedens stemme , guds stemme i hjertet , berøver fornuften sin klarhed og hjertet sin mildhed , oprører sig mod guds og menneskers love , løser de helligste bånd — — « 
Han smed bogen fra sig og gik ud i natten , vandrede om på gader og markveje , stod stille og gik igen . Endelig gik han hjem og i seng . 
Flere timer gik for ham med de vildeste tankeskifter . Han rejste sig over ende . Et lille fotografi , der hang over hans seng , skar med måneglans i hans øjne . Det tossede glas ! Han skulle dog have hængt det billede et andet sted hen . 
Så tog han det ned og lagde det på en stol med glasset nedad . 

Xii . 
» Gå ! « 
Anden juledag , da han havde være i kirke og på hjemvejen gik bag efter Anna , sad Karoline på hug i sine forældres have og pillede ved en rosenbusk , der endnu stod med en lille syg blomst . 
Han ville have gået videre ; men da hun rejste sig og så ud , standsede han og hilste goddag . 
Da hun ikke hilste igen , men atter satte sig ved blomsten , gik han ind til hende . 
» Du ville nok ikke hilse på mig ? « 
Hun rejste sig igen .  » Jeg ville ikke forstyrre jer . « 
» Hvad skal det sige ? « 
» Hvad det skal sige  . . . ? «  hun måtte standse .  » Jeg skal nok siden sige dig det , «  gispede hun ,  » jeg kan ikke nu . « 

det var ikke uden ængstelse , han så på hende ; hun var ligbleg og havde fået et uhyggelig blåt skær om munden . 
» Er det hende derude , «  sagde han for at berolige hende ,  » så skal du ikke tænke over det , for jeg har ikke i sinde at svigte dig . « 
» Nå ikke  .  .  .  ? «  hun drog mundvigerne ned og lo med nogle sære stakåndede lyde . 
» Nej , det har jeg ikke . Jeg har godt kunnet mærke på dig , at dette har gnavet dig længe ; men det er noget tosseri af dig ; for når jeg en gang har givet dig mit ord  .  .  . « 
» Så vil du også holde det og gifte dig med mig ? « 
» Ja , det vil jeg . « 
» Men have hende til kone ? « 
» Er du rent forstyrret i hovedet ? « 
» Jeg er nok ikke så svært langt fra at være det . For jeg har sådan nogle underlige meninger om den ny lære  .  .  . sådan i bøgerne  . . . at mændene nok kan have en kone foruden den husbestyrerinde , han er gift med . « 
Hun lagde al viljens tryk over sit oprørte blod og tiltvang sig efterhånden en vis ro . Det var nok bedst , han alligevel fik det hele at vide med det samme , og skulle hun falde om med sprængt hjerte , ja så var det også det samme , for hendes liv var jo forbi alligevel . 
» Det er jo også så tosset gammeldags , 

at det netop skal være sin egen kone , at manden han holder af , «  blev hun ved . 
» Jeg kender ikke den ny lære , du snakker om . « 
» Jo , den kender du vist nok , den er ikke så ukendt mellem mandfolkene nu om stunder . Bare manden han  » elsker «  den anden rigtig , så er det  » et helligt bånd «  , det at  » elske «  det er altid noget  » helligt «  , og hvad der foregår mellem dem , det er noget af det  » helligste «  og  » fineste «  i livet , og hun derhjemme , hun har ikke noget at klage over , når bare hun får mad og klæder ; hun kan desuden måske få sin frihed til at gøre tjeneste for et andet mandfolk  .  .  . jeg ved ikke , om jeg kunne det ? « 
Han var som lamslået ved at se den lille spinkle pige , der , trods læbernes skælven og den blyagtige glans i det hvide af øjnene , tog sig ud som en modig og skøn lille kampmø . 
» Jeg kan næsten ikke kende dig igen , Karoline . « 
» Ikke ? Jeg har vist også forandret mig . jeg synes , luften er bleven helt forandret herude , og du ved nok , at både sindet og skindet kan forandres , når man kommer i en anden luft . « 
Han vædede sine læber med tungen , han syntes , de blev så stramme i p'rostluften . 
» Synes du ikke , luften har forandret sig ? «  spurgte hun . 

» Det ved jeg ikke af . « 
» Syntes du ikke , at der i sommer var sådan noget underligt i luften , når månen skinnede i duggen , og nattergalen sang nede i elleskoven ? « 
Han stirrede på hende . 
» Å , Henrik ! «  sagde hun på en gang , og der gik et drag af den dybeste smerte over hendes ansigt .  » Som jeg har holdt af dig ! Som jeg har fulgt dig og passet på dig ! Som jeg har ventet og håbet ! Som jeg har ligget om natten ved vinduet og krympet mig og grædt og bedt for dig ! Og så alligevel -------- « 
» Jeg har ikke noget at blues for , «  satte han hårdt i . 
» Ved du da ikke , at folk de snakker om jer over hele byen ? Ved du ikke , at Mikkelsen stadig går og peger bagud med tommelfingeren efter smedjen og nikker og klemmer øjnene sammen ? Jeg ved ikke , hvor du vil , jeg ved ikke , hvor du kan , jeg ved ikke , hvor du vil dære bekendt at rende efter en anden mands kone ! Jeg synes , du må skamme dig ! « 
» Karoline dog ! «  han ville tage hende i armen . 
» Nej ! «  hun rev hans hånd til side og trådte væk fra ham .  » Jeg vil ikke se dig , jeg vil ikke røre ved dig , ikke høre et ord , for du har ikke andet end løgn og udflugter at komme med . « 

» Du skal dog passe lidt på , Karoline ; dette her kunne få et udfald , som du ikke havde tænkt dig . « 
» Udfald ? «  hun rettede sig , så hendes bryst fik en helt udbuet form .  » Det får det udfald , som jeg vil have — lige bestemt — og det udfald har vi ikke nødig at snakke længe om . « 
Hendes øjne var blevne til gløder og gnister , hendes lemmer skjalv , han kunne se på hende , at der ikke var en muskel på hendes legeme , uden at lidenskaben rykkede i den . 
» Gå ! «  bød hun og pegede . 
Men i det samme tog hun sig til hjertet , en klagende lyd trængte sig frem af hendes mund , øjnene mattedes , og hun sank sammen som et klædningsstykke , der falder ned fra en knage . 

Xiii . 
Guds hånd . 
Så var det forhold brudt . 
Nå — hvo vidste — kanske var der en himlens styrelse i dette . 
Men han kunne ikke glemme hende igen , han var i det mon sjæleslået af hendes adfærd , af den kraft , der skød hendes bryst frem , at han næsten ræddedes ved at genkalde sig hendes skikkelse . 
Hvad var der sket med Karoline ? Var der foregået en hævning i hendes indre liv ? 
Han huskede fra sit første ophold i ram løv , at der var gået ry af de store evner , hun havde lagt for dagen i skolen , han vidste også , at hun ved omgang med Karen Hermansen havde modtaget en del påvirkning , der havde fremkaldt en stærk lyst hos hende til at læse og følge med i tidsrøret ; men hvad frugten af 

alt dette havde været , hvad der egentlig boede i hendes lukkede ånd , det havde han ingen rigtig mening haft om , thi i den første tid af deres trolovelse havde hun været så uendelig glad og aldrig talt til ham om andet end deres egne sager , hvor lykkelig hun var , hvor godt de skulle få det — og i den sidste tid havde hun draget sig mere og mere tilbage i sit gemme af forpint tavshed . Når han kendte så lidt til hende , da var skylden muligvis hans egen ; thi — det måtte han tilstå — han havde aldrig rigtig kunnet komme i gang med at lodde dybden af hendes indre liv , han havde ikke kunnet tage hende på sit knæ i Enrum og udforske , hvad der egentlig boede inde i dette lille lette legeme . 
Også det huskede han fra hint første år , at folk , som kendte hende nøje , ydede hende al mulig god omtale for hendes flid , hendes smidige venlighed , men at de derhos kunne lade forstå , at hun hørte til den slags kattekillinger , som man skulle lege lidt varsomt med . Dette sidste havde han aldrig kunnet forstå , han havde snarest været tilbøjelig til at tro , at hun slet ingen klør havde , thi hun havde altid taget på ham med så bløde , fine poter , med en så barnlig-forlegen glæde , at han formelig blev træt af hendes kælne lader og stadig kunne høre hendes elskovsdrukne ord :  » Jeg er så glad ! «  og selv i den sidste tid , da hun var bleven fremmed for ham , havde hendes øjne ofte fortalt 

ham om den inderlighed , hun hang ved ham med . Men nu  .  .  . ? 
Hun var bleven ham en gåde . Og det ærgrede ham , at han måtte tænke så meget på hende , thi han følte , at hun på en ufattelig måde arbejdede sig højere og højere op i hans agtelse , samtidig med at han stærkere og stærkere mærkede svien efter hendes tugt . 
» Du må skamme dig ! « 
Han kunne vride sig under dette ord og føle lyst til at slå hende . 
Men godt var det , at hun havde løst ham ; når alt kom til alt , var det ham dog en lettelse at være bleven hende kvit , da hun dog aldrig ville have kunnet give ham den lykkens underdrik , som hans hjerte tørstede efter . Nu ville han lægge alt i guds hånd og se tiden an . 
Nogle dage efter var guds hånd der — tydelig at se for hans øjne , så øjensynlig gribende lige midt i hans skæbne . 
Det var nytårsaften . En pige kom farende ovre fra gården , skrigende af fuld Hals om hjælp . Mikkelsen var gået fra forstanden og ville slå dem ihjel alle sammen . 
Han fo’r af sted derover . Karlene rendte med reb i gården , et par ruder knaldede og faldt klirrende ned på stenbroen , og ud igennem hullerne lød brøl som fra en løvestrube . Anna kom løbende ud af gangdøren med to skrigende børn , og ned ad trappen fra køkkendøren kom 

samtidig en pige og en huskone brasende , begge råbende og med forstyrrende miner . 
Mikkelsen , der havde ligget et par dage af lungebetændelse , havde på en gang fået et tilfælde af drankergalskab og fo’r i den bare skjorte omkring inde i stuerne , jagende fra det ene værelse til det andet og slående om sig med en stok efter ugler , — — alle stuerne var fulde af sorte ugler , der svirrede om hovedet på ham og ville hugge ham ihjel ; men uglerne var ikke rigtige ugler , de var politibetjente , der var sendt ud af ministeriet for at myrde ham , fordi han havde snydt kongen i en hestehandel — — .  » Hu—j ! Hu—j ! Jeg kender jer ! «  og skummet stod ud af hans mundviger , og stokken suste i luften , medens han løb frem og tilbage , hoppende , dinglende , hylende . 
Karlene turde ikke gå ind til ham .  » Han kan få i sinde at skyde os , «  mente de . 
Netop i det samme lød to dundrende skud , og vinduesruder og sprosser haglede i stumper og stykker ned i gården . 
I to Spring var Holm oppe ad trappen , rev døren op og spændte ham bagfra . Karlene , der igennem de ituslåede vinduer så , at Holm holdt hans arme som i en skruestik , kom nu farende med rebene , og snart var manden overmandet og bundet . 
Få minutter efter kørte en af karlene i galop igennem byen efter lægen . 

den ulykkelige mand lå i sin seng og gispede . Da Holm skønnede , at hans kræfter var udtømte , løste han rebene , og åbnede halslinningen på hans skjorte . 
Hvert øjeblik prøvede manden på at rejse sig , men sank magtesløs tilbage . Hænderne greb i lagnerne og jog omkring i luften :  » Tag dem , tag dem !  . . . Se den store der ! «  af og til kom der et tykt , utydeligt udbrud af rædsel for et og andet , som han hørte eller så .  » Hu—u , bevare mig vel , hvor det tordner !  . . . Se så , der blæste taget af staldlængen ! « 
Kvindfolkene var og blev borte ; kun den ene af karlene , en halvvoksen knøs , var til stede , men han var omtrent lige så forstyrret i hovedet som hans husbond . 
» Så skaf os dog noget vand og en klud , menneske ! « 
Holm badede mandens hoved og snakkede for ham :  » Så så så , Mikkelsen ! Nu bliver det snart godt . « 
Med et hurtigt kast slog Mikkelsen hovedet om mod siden og stirrede op :  » Holm !  .  .  . Herren lønne dig ! « 
Han spurgte med nogle grødede lyde efter sine børn , og Holm sendte da karlen ud i byen for at finde dem . 
Ikke et øjeblik lå han stille , hænderne fo’r fra sted til sted , og det ildrøde hoved med 

de ville , forstyrrede øjne huggede i puden og drejede sig uafbrudt . 
Af og til klarede det op i hans hjernes tåger , og hver gang talte han om sine børn .  » Mine børn  .  .  . mine små børn ! « 
Endelig kom knøsen med dem ; men deres fader kendte dem ikke  .  .  . jo , nu lysnede det i hans øjne , han rettede sig , faldt i gråd og rakte efter dem , men segnede over mod Holm , der måtte skynde sig at slå armene om ham , da han alt var helt ude over sengekanten med overkroppen . 
» Kom du kun , lille Gyda  . . . og Marius ! «  Holm havde sat sig på sengekanten og holdt mandens hoved op imod sit bryst .  » Kom i kun , børn ! «  lokkede han venlig . Han fortrød , at han havde ladet dem hente ; men nu var det for sent . 
Børnene , der altid havde hængt ved deres fader , gjorde et par skridt hen imod sengen , men standsede og stirrede rædselsslagne . Deres fader lå og smed armene omkring og vævede en hel mængde usammenhængende tøjeri om maskiner og uvejr . Holm så , hvordan musklerne bankede og bævrede under ansigtets hud . 
» Børn  .  .  . Børn ,  .  .  . her hen  .  .  . små hænder ! « 
Den lille pige gik tillidsfuldt hen til sengen og stak sin hånd frem , men faderens hånd fo’r omkring i luften og kunne ikke holde fast 

på den . Så gav han sig atter til at græde og skød nogle uforståelige lyde frem over sin tykke tunge . 
Holm klappede ham på armene og strøg hans våde pande med sit lommetørklæde .  » Så så så , Mikkelsen ! « 
» Å , det er  .  .  . forfærdeligt  .  .  . Gud fri og frelse mig ! «  på en gang stirrede han op :  » Er jeg død  . . . er jeg død ? « 
» Nej vist ikke , Mikkelsen . « 
» Holm  .  .  . Tak , tak ! Flerren lønne dig ! «  kom det igen , denne gang i langsomme stød og med en mængde bi-lyde af suk og stønnen .  » Vorherre  . . . i himlen  .  .  . lønne dig ! « 
Efter megen f'amlen fik han igen fat i den lille piges hånd og syntes at ville drage hende hen imod Holm ; men da gik der med et en rystelse gennem hele hans legeme , hånden faldt slapt ned , og hovedet sank . 
Varsomt lagde Holm ham tilbage i sengen og foldede hans hænder .  » Gud være din sjæl nådig ! « 
Børnene , der stod med armene ud fra kroppen , stirrede gysende og gav sig til at græde . 
Da satte flolm sig på stolen ved sengen og tog dem begge ind i sin favn . 

Xiv . 
For Holm var der noget så rystende ved den sidste tids tildragelser , at han ikke rigtig kunne få samling på sig selv . Der kunne fare en kold Angest igennem ham , en fornemmelse af usikkerhed , og i næste øjeblik kunne det pible med glædesskælvende forventninger af tusinde fine porer i ham . I den ene time var det for ham , som han åndede i en kold Ange af nag og uhyggelige mindelser , i den anden mærkede han i sjælen en sød rystelse med gisninger om det , der nu ville komme , det , han så længe havde ventet på . 
Anna var så køn i sin alvor , når hun med sine to børn gik op imod kirkegården ved solbjergsiag , eller når hun om søndagen sad i kirken og lyttede med de dybe øjne vendte mod præsten . 
Et lidt uhyggeligt indtryk gjorde det på ham , da han en formiddag , kort tid efter 

mandens død , så hende svippe af sted i sin gig , siddende rank med den højt løftede tømme , opstadset med en kostbar , sort krephat med en mængde hoppende Perler og blomster og et langt flor flagrende bagud . Han vidste ikke , hvordan det kunne være — der var noget ved hende , som mishagede ham ; men da hun så kom lige hen ud for ham og hilste med denne nydelige bøjning , fornem og dog mild og venlig , ja da var hun forførende dejlig , og han blev vred på sig selv over , at han ikke kunne unde hende en smule frisk udfart efter alt det , hun havde gennemgået i den sidste tid . 
Hendes mands Broder vægrede sig ved at være hendes værge — han  » ville dog ikke have sit og sin kære svigerindes rygte skamferet «  , Niels Mikkelsen var død og borte — hvem skulle hun få ? Endelig fik hun svogeren til at sige ja . Og han og Petra kom nu hyppig susende , snart i kane , snart i lukket vogn med liberiklædt kusk . 
Der var gået et fjerdingår . I al den tid havde Holm ikke været ovre i gården , han havde ikke turdet for folks skyld , men han havde fået mangt et talende blik fra hendes øjne , når hun kom forbi hans bopæl . 
I marts døde Lindstrøm af en underlivssygdom .  » Gyd , hur har jeg haft det godt i ramløv ! «  var de sidste ord , hans gode , stak-åndede bryst gispede frem . 

så måtte de vel gå fra det derinde ? 
Nej , huskonen mente , at de ville se at holde det gående . Karoline havde sagt , at hun  » kunne nok . « 
Hun  » kunne nok . «  — han kunne høre og se hende sige dette , — stille , med de fine , røde læber i dirrende uro , med øjnene fulde af tårer , men rolig og fast . Han kunne se hende tumle med dunke og pakker , skrive i skyldbogen , rynke pande og bide i blyanten , når hun stod med øjnene vendte mod loftet og regnede , han kunne se hende holde det lyseblå uldtørklæde sammen om hovedet , når hun stod i blæsten og sagde fragtmanden besked , han kunne se hende feje , vaske , koge mad og en gang imellem træde hen til den syge moder og rette på lagnerne :  » Jeg kan nok , mor . « 
Der var noget ved den pige — han vidste ikke hvad . 

Xv . 
En ny trolovelse . 
I naturen brød et krav på nyt liv frem . Man mærkede det på aprilvindens urolige jag i alle kroge , på muldens varme damp efter hver hagelbyge , på de nytrolovede spurve , der hoppede med brusende fjer om hinanden , man så det på Markens millioner fine grønne odde , på skovenes og havernes træer , der stod og vuggede i stundesløs uro , forpinte af safter . Den måtte komme nu — den måtte komme nu , den store nytid , da alt , hvad der skjalv af livets sunde begær , skød undseelsens knopskæl til side og bruste frem i livsnydelsens store , ærlige vellyst . 
For den unge , kraftige enke , der så længe havde levet i brændevinsdunst og lugt af børnetøj , var det , som en ny ungdom var i brud , stærkere end den første , uklar i sin gærende uro , men 

opfyldt af stundesløs attrå efter den livsglæde , hun i sin første ungdom var gået glip af . 
For den unge smed — han var endnu kun 29 — luftede det med løfter , der fik hans sind til at gynge . Synet af den unge kvinde ovre bag den ville vins slyngninger , synet af gården — hyldegården — der altid havde stået for ham med en glans af gårdmands - storhed over sig , virkede i denne tid med en magt på hans sind som aldrig før . 
Nu akslerne tilbage og hovedet op ! Ud i ny forhold ! 
Han så al den lykke , som glimter og lokker for tanken , når man længe har siddet i tung luft og derefter slår vinduet op og får et drag af fuglesang og syrlig markluft ind over sig . 
Endnu havde han ikke talt til hende om — — det . Men var det nødvendigt ? Og var det taktfuldt at gøre det så kort tid efter mandens død ? 
Men han kunne ikke holde det ud længer . Selv den sikreste kærlighed har sine tvivl og ser skygger af snigende medbejlere på sin vej . Desuden var der den ting , at terminen nu atter nærmede sig , og han ville ikke have , at hendes finfølelse over for ham skulle sættes på prøve , derved at hun gik i uvished om , hvorvidt hun skulle eller ikke skulle tale til ham om penge ; endnu mindre ville han udsætte sig for den 

mulighed , at hun i sin rådvildhed gjorde skridt til at få dem ad anden vej ; hun måtte have det at vide , rent og klart , at den gamle gæld , alt det gamle mellemværende , både det , der bar nationalbankens stempel , og det , der bar kampens sviemærke , nu var strøget og udslettet , at alle sager , alle interesser , hendes og hans , nu gik op i det store fællesskab , som kærlighedens håndslag skaber . 
Så klippede han sit skæg og iførte sig sin ny grå klædning , som han lige havde fået ind ad døren . 
Han valgte vejen gennem haven . I det ny græs på grønningen lå begge børnene og legede med grankogler i solen . Det var med en egen blød , kærlig glæde , han omfavnede dem i sine tanker , disse to dejlige lokkehoveder , som han virkelig holdt så meget af , og som nu skulle være hans . De var for resten noget snavsede og tillige lidt pjaltede , især den lille pige . Han fik den tanke , at de vist fik lov at skøtte sig selv lovlig meget , men det ville han dog ikke for det første lade sig forstå med for deres moder . 
» Mor er inde i havestuen 1 «  oplyste drengen . 
» Onkel Sarles også inde i haveduen , «  tilføjede pigen . 
Hvad for noget ! Ham havde han jo ikke set i dag . Var han da kommen ad nyrupvejen ? 

han stod lidt og så hen til vinduerne . Skulle han gå igen ? Nej , de havde måske set ham . 
Idet han trådte op på svalen og så igennem glasdøren ind i stuen , mødte der ham et syn , der fik ham til at træde et skridt tilbage : inde i stuen , kun et par alen fra døren stod to mennesker — favn i favn . 
Han blev stående , bleg , i en underlig lad stilling , med hængende arme , seende ind med et sært fortrukkent smil . Først længe efter , at han var kommen , blev de to derinde opmærksomme på ham og røg fra hinanden . 
Han nikkede :  » Goddag , Anna ! « 
Charles Mikkelsen lukkede døren op , hed i hovedet og med øjnene trædende stærkt frem af deres huler .  » Vil den herre tale med min svigerinde ? « 
» Ne—j , ja—a , det var  . . .  . nogle pengesager . « 
Anna ville løbe sin vej ; men svogeren slog en hånd i hende .  » Du kan rolig blive , lille Anna . «  han gav sig til at smøge ærmet op . 
Holm havde lidt ondt ved at holde sig oprejst , — det var knæerne igen . 
» Jeg ved ikke , «  tog han fat ,  » om det , jeg så ,  .  .  . om det betyder  .  .  . sådan  .  .  . « 
Da fik hun med et sin gamle dronninge-mine :  » Hr . Mikkelsen er min forlovede . « 

» Nå , «  sagde han .  » Nå . «  han blev ved at sige  » Nå . « 
Der stod en bænk tæt ved døren , han så efter den og greb fat i dens rygstød . 
Anna lod hånden fare nervøst over bånd og folder . 
Da Holm blev stående i den samme stilling , usikker i leddene , stadig seende på hende , tog hun ordet : 
» Hvis det kun er pengene , de vil tale om , så kan de jo godt komme indenfor . « 
Han svarede ikke , blev ved at se på hende og dinglede svagt i Hals og hofter . 
» Ja , «  sagde han endelig og nikkede ,  » vi har haft en del pengesager sammen . Og lidt til , «  tilføjede han .  » Og lidt til . «  han nikkede med lange , slappe stød . 
Mikkelsen lavede knoerne til og trådte frem , de to glade børn kom løbende , pigen omfavnede Holms ben , og drengen stak ham en tømme i hånden . 
» Væk fra den herre i «  bød farbroderen og rev dem til side med så barske ryk , at de så forbavset på ham og derefter gav sig til at græde . 
Moderen tog dem i armene , skubbede dem varlig ind i dagligstuen og lukkede døren . 
Yderligere ophedet ved dette lille mellemspil spurgte Charles Mikkelsen , om han var kommen for at ingsultere denne dame med ingsinovationer ; 

for hvis han var det , så kunne det hænde , at der faldt nogle små erindringstegn i form af røde nødder af til ham . 
» Charles ! «  råbte Anna og fo’r i ham .  » Husk dog på , at du er et dannet menneske ! « 
Holm vågnede og fik stivelse i rygraden . Og der stod så på en gang grov- og klejnsmedesvenden fra dansebulen , rank og med udbuede næsebor , uvilkårlig følende på lommen , om kno-jærnet var der . 
» Å Henrik , Henrik ! «  bad hun med al kvindens rædsel for slagsmålets råhed . 
Hvordan den lyd , der borede sig ind i hans øre ved hendes udråb , evnede at tæmme ham i dette øjeblik , det var ham bagefter en gåde ; men den gik igennem ham som en skælvende tone , der rent forvirrede hans tanke . 
» Anna ! «  stødte han frem mellem tænderne  »  .  .  . Nej , jeg skal ikke gøre ham noget  .  .  . ikke i dag  .  .  . heller ikke dem ; men jeg ved ikke , om jeg kan blive ved at holde mig . ( børnene græd højt inde i stuen og bankede på døren ) . Jeg be’r jer bare om en ting : rejs herfra , for jeg  . . . for der er sådan noget hidsigt blod i mig . « 

Xvi . 
Ny hævntanker . 
Trolovelsen mellem Charles Mikkelsen og Anna var hemmelig , og Holm røbede den ikke . 
Mørk og tavs gik han og drev omkring . Som en væge , slynget af mange tråde , sad tanken om Anna i hans indre og sugede dag og nat , brændte og sugede . Der var tider , da han tænkte på , at en lille Klump bly kunne slukke blusset ; men nej----han var dog ikke udsuget endnu . Og var hun sådant et æres-skud værd ? Hun ? — — 
og det arbejdede på ny i ham med dumpe tilskyndelser til hævn , eller om ikke hævn , så dog noget , der var nær i slægt dermed , en trang til på ny at rejse hovedet med den ubøjede og ubøjelige mandsstyrkes trods lige for øjnene af hende . 
Ja , hvad ville han gøre hende ? Hvormed skulle han ydmyge hende ? Sige pengene op ? 

han måtte næsten le ved denne tanke ; thi han vidste , at han aldrig mere så en rød øre af sine penge — de måtte regnes som en lille brudegave for den kære Anna . 
Det var ham ordentlig en lettelse en gang imellem at tugte sin dnmhed ved et stik af selvspottens Brod ; der løb altid en smule magtesløs harm tilbage gennem Brodden , så når det smertede på det ene sted , så lettede det så meget mere på det andet . 
1745 kr . havde adgangskortet til forestillingen på hyldegården kostet ham ; men så havde det også været en artig forestilling , en med spænding og knald i . 
Jaja — komedien var måske ikke til ende endnu . 
I sin bitterheds vånde tog han sin tilflugt til et ondskabsfuldt håb , der gøglede for hans øjne med skadefro fremtidssyner : de ville snart spille op med gård og det hele ; gården ville blive solgt , og hvo købte den — — ? Så ville der en dag komme en pjaltet kone med to børn til hans dør og græde : hun havde dog en gang haft sit hjem i denne gård og levet sin lykkeligste tid , sin første ungdom i den  .  .  . ak ja , hun vidste nok , hun havde båret sig galt ad , men hun kendte hans gode hjerte  .  .  . Da tog han en våd karklud og smak den af al sin kraft i hendes ansigt — — 

så kunne han vride mund og spørge sig selv , hvor han gad , hvor han dog gad gå og puste disse bobler op i sig , gå som en tosset dreng , der i sin magtesløshed hevner sig med indbildte stød og slag . Han skønnede , hvor pjaltet han selv var bleven , hvor lidt af den sande mandsstyrkes marv , der dog var i ham , og han sank for en tid sammen i modløshed . 
Men hvorfor ville han gå og tænke på det skete ? Hvor ville han gå og ofre hende al denne harmens og lidelsens opmærksomhed , da hun dog ikke var en ærlig tanke værd ? 
Men han kunne ikke lade være at tænke på hende . Det harmede , harmede ham at genkalde sig i mindet , hvordan hun i sin stolte overmagt havde leget og tumlet med ham , og han kom i gang med at overveje , om det ikke havde været med fuld , djævelsk bevidsthed , hun havde handlet imod ham , som sket var . Og han overvejede fremdeles , om det havde været den rigtige kærlighed , han havde gået med , eller om det ikke snarere havde været én lang månesyg forelskelse , en fantasispunden drømme-elskov , næret og støttet af den fattige drengs tossede ærbødighed for hendes fine fløjelstrøje . 
Men hvad det nu var eller ikke var — så meget var vist , at han ikke havde kunnet indrette sig anderledes over for hende , end han havde gjort ; han havde set hendes skikkelse i et skær af fortryllelse , der manede og drog 

med sin trolddomskraft , var bleven dreven frem af kræfter , som ikke lod sig binde , hverken af æresfølelse eller fornuft , ikke en gang af et troskabsløfte til en anden , som han holdt af . 
Der var noget forunderligt ved dette , noget virkelig  » mystisk «  . For han kendte hende jo , han kendte hende jo fra sin første skuffelse , han vidste jo , at hun var falsk , indholdsløs , og så blev han dog ved at drømme om hende og hige efter hende — uimodståelig , som hun var , med al sin fandens tillokkelse . 
Men nu var det godt , at han var bleven helt og fuldt helbredet for sin syge . Sådan en gammel , forkludret elskov kommer der alligevel aldrig noget rigtigt ud af , og den må og den skal brændes ud . 
Så kunne det på en gang rykke i ham : å , dette kvindemenneske i og atter brændte han af trang til at sætte sin hæl på hende . Havde hun ikke to gange sveget ham for den lykke , hun havde lovet ham ? Havde hun ikke ved sin hån og utroskab blæst en tærende gift , en menneskeforagt , en evig nagende bitterhed ind i hans blod ? 
Hen på efteråret stod bryllupet i  » Hotel «  Dana , hvor Fru Anna nu fik sit hjem og daglig svansede om i silke . Gården blev dreven ved en Karl , og kun en gang imellem kom ægtefolkene derud — som et fornemt herskab , der 

har sin  » Domicil «  i staden og kun nu og da tager en lille forfriskelsestur ud til landgodset . 
Mærkelig nok fik Holm punktlig sine rentepenge , og efter hvad der fortaltes , klarede Charles Mikkelsen med glans en mængde gamle regninger og anden henstående smågæld fra broderens tid . Man sagde , at han havde vundet 4000 kr . i lotteriet . Hvorfor ikke ? Det blinde fjols af en gudinde , som man kalder lykke , smider sig helt på ødelandens knæ . 
For resten gik der rygter om , at Dana havde fået en svær tillokkelse for købstadens glade sjæle , siden der var kommen en ung , køn frue med silkekjole og guldsnoge om hånd-leddene . Det var nok ikke så sjældent , at der om natten kl . 2—3 blev pillet ved tinpapirerne på de velkendte store , grønne flasker og sunget : 
» Lokkerne bløde og væ—æk—sten den ranke  .  .  .* 

Xvii . 
Genlyde . 
Atter var der en sort kiste at køre ud af købmandshjemmet . 
Nu var Karoline ene om det hele , hvad hun da for resten havde været i lang tid . Men hun kunne nok . 
Holm tænkte meget på Karoline , mere end nogen sinde før . Hun blev nu værdsat af ham med den lønlige beundring , som et fantasimenneske ved et omslag i sin dom er tilbøjelig til at veje og måle med . 
Det var så forunderligt for ham at tænke på , at denne piges bryst en gang havde banket ved hans . 
» Stærk du er i tro og tål , hjertelivets fuldtro støtte  .  .  .< 
havde han en gang sunget for kvinden ved en skyttefest . Sådan går det , tænkte han — 

man traller sådan et par linjer ud uden at skænke dem synderlig anden opmærksomhed end den at få stavelserne til at passe til tonen ; men har de strejfet en streng i ens indre , så bliver de ved at dirre som genlyde derinde , og når så spørgsmålet om tro og tål og hjerteliv en dag trænger sig ind på en selv med alvorens hele styrke , ja så får tonerne og stavelserne lyd i ens sjæl . 
Og så hændte det en søndag eftermiddag , da han sad i sin ensomme , mørke stue , og lærkesangen og ungdommens jubel kom strømmende gennem vinduet , at han slog hænderne for ansigtet , bøjede sig hen mod den kolde kakkelovn og græd . 

Xviii . 
Arbejdstider . 
Der gik et halvt Års tid . 
For anden gang bejlede Holm til Karoline , men fik nej . 
Skønt han var forberedt på dette svar , kom det dog med noget af den uventede skuffelses smerte , og han følte en ny slappelse i blodet . 
Så var meningen altså den , at han aldrig skulle kende lykkens varme i sin stue — bare stå og svinge med den sorte kost ved Essen og hugge og hamre og bore i jærn . 
Men naturligvis — Karoline kunne jo ikke sige ja------den pige , hun var . Og dog ville hun ved et eneste lille indsyn i hans  » Hjerteliv «  have set , hvor ærlig hans ny kærlighed var , hvor alt i ham rakte efter hende , sådan som en urt i skyggen kan række efter en varm stråle . 

en lang tid gik han som i en tåge af tungsindighed og fik stundom på ny blyklumpen i tanker ; men så kom der atter øjeblikke — især om morgenen — hvor han følte ligesom en sund trods vælde op af indre kilder , og med den ungdommens levetrang , der så dårlig kan sige det evige farvel til den røde morgensol , knugede han sine hænder sammen og bad gud om — — Karoline . 
Ja , han længtes efter denne stille pige , længtes efter at se hende i de gode , kloge øjne og få del i den rigdom , hun gik med i sindet . 
Og alt som tiden gik , øgedes hans længsel ved savnet og ensomheden og blev dag for dag ildnet op ved fantasier om hendes fuldkommenhed og ved forestillingen om det opsving , hans liv ville få , om hun stillede sig ved hans side . 
Der sad en morgen i marts en lille sortekunstner og fløjtede i solen på værkstedets tag , medens han stod udenfor og skruede skæret fast på en plov . Han skubbede huen tilbage , satte hånden med skruenøglen i siden og så op på den . Den lille strube posede ud og gik med korte og lange stød , nakkefjerene rejste og sænkede sig , hovedet dukkede og løftede sig , og det lyse næb åbnede og lukkede sig , efter som tonerne skulle strømme af brystets hele kraft eller pines sammen til små hårfine sølvtriller — den hele lille person var som op 


pustet af travl , vigtig kaldsiver og havde i sin henrykkelse over egen dygtighed ikke så meget som et blik tilovers for de to små grå-klædte herrer , der svansede om den med de elskværdigste og mest indsmigrende pip og vip . 
Han smilede og gik ind i værkstedet . 
Samme dag rejste han til Jylland — ingen vidste hvorfor ; men da han et par dage efter kom tilbage , lagde han et stort papir ind i sit pengeskab , smurte sine maskiner og sagde sine folk , at nu skulle det gå løs med svælle-søm igen . 
Og da hjulene og valserne kom rigtig i gang , vågnede hans gamle arbejdstrang og lagde ny opgaver for ham . Han mærkede , at han havde godt af at komme rigtig i virksomhed igen , tankernes uro dulmedes , viljen skærpedes . 
Karoline stod somme tider i sit gavlvindue og så forundret ned efter værkstedet , hvor der var en støj og uro , som der ikke havde været i mange tider . 
Så snart våren brød rigtig frem , tog han om aftenen sin gamle plads i lysthuset , hvor han sad og røg tobak og grundede . Der var stadig så meget , der lå og mudrede i ham , hårde , uforsonlige tanker , et jagende mylder af minder , håb , der dukkede op og atter gemte sig , længsel og atter længsel------- . Det kunne hænde , når Karoline kom ud i haven og gav 

sig til at pille ved sine blomster , at han følte en brændende tilskyndelse til at springe over diget og slå sine arme om hende . Når han da gik uden for lysthuset og sendte et  » Godaften «  ind til hende , svarede hun altid på hans hilsen , men gik snart ind . 
Tanken om en ny roe-lugemaskine , som i mange år havde sysselsat hans opfindsom-hedsevne , dukkede atter op i hans hoved , og hen på sommeren mødte han op med den fuldførte maskine på en landbrugsudstilling , hvor den gjorde stor lykke . Talrige bestillinger indløb rundt om fra amtet og gav ham nok at tænke på dagen igennem ; men med al sin optagethed ved de ny arbejder gik han stadig og droges med en tung , uvis længsel , der aldrig rigtig undte ham arbejdets glæde . 

Xix . 
Et hjem . 
Der var atter gået en tid . For tredje gang friede Holm til Karoline og fik — ja . 
Så var det i de samme dage så heldigt , at han lige kunne få fat på murere , tømrere og malere — langt flere , end han havde brug for — og endelig en lys julidag kimede ramløv klokker . 
Købmandsforretningen blev overdragen til en nyoprettet brugsforening , og Karoline lagde 1540 kr . 11 øre på sin smeds bord . Hun havde tænkt på tillige at lægge en klipfisk , der som en slags sendemand skulle forklare ham , hvor pengene kom fra ; men hun syntes dog ikke , hun var rigtig oplagt til spøgen . 
Hun vidste ikke , hvor hun havde kunnet dette ; hun havde dog lovet så sandt og vist , at hun gjorde det ikke . 

å ja dog , hvor havde det været svært for hende at komme over sorgen ! Havde Vorherre ikke samtidig givet hende andre prøvelser og skabt den forladtes , den ensommes nødstand for hende og derved tvunget hende til at tage sig op med al den kraft , der boede i hende , — ja da havde hun vel fået det uhelbredelige knæk på livsmodet , som så mangen ung pige får i kærlighedssorgen ; men gud havde hjulpet hende og ledet små afsivningsløb fra den store sorg ud i de små sorger og fra disse atter i små render ud i dagens og nattens travlhed , så hendes mange fadervor og hendes store , mangesidige arbejde ikke havde været forgæves . Hun havde til enkelte tider kunnet synke sammen med en kold , nervøs rystelse og halvt om halvt miste evnen til at tænke ; men når hun fik sundet sig lidt og kom i gang med lodderne og kræmmerhusene , hævede hendes bryst sig atter og så — ja så gik det . 
Tavs og stille havde hun gået med sin store skuffelse . Hendes sjæl var bleven som en dugget rude , overdraget med et af varmen under dens møde med kolde strømme tilvirket slør . Ingen havde evnet at se , hvad der gemte sig bag sløret . 
En forandring var der foregået med hende , da han havde friet anden gang . Hun havde bagefter mærket , at hendes gamle kærlighed endnu sad med sin hele stærke rod i hendes 

hjerte , og hun fik alle den vragede , på ny fristede kærligheds anfægtelser med rådvildhed og ængstelse . Var hendes livskald ikke alligevel i hans stue ? Var hun ikke , når alt kom til alt , den eneste , der kunne dæmpe tungsindet i hans bryst og frigøre hans hjerte ? Og ville ikke hendes eget tunge savn dog i længden gøre hende livet uudholdeligt ? 
Så havde hun til sidst sagt ja , og hun fortrød ikke , at hun havde gjort det , thi der var sket et helt omslag i hans sindstilstand , og hun selv var så lykkelig nu , så tryg . 
Det ny og mærkelige ved at blive fælles om det , hun havde , og det , han havde , pynt-ningen af stuerne , drøftelsen af dagens utallige små spørgsmål — hvad der var i den æske , hvad slagteren tog for inderlår , hvorfor hun hængte det ny linned ud imod vejen , men alt det lappede langt inde i haven o . s . v . o . s . v . , alt dette med understrømmen af den glædefyldte hvedebrødsstemning gjorde dagene så lyse og indholdsrige . 
Endelig var han da nået så vidt , at han for alvor kunne folde sine hænder og sige :  » Gud være evig takket ! «  alle nagende tanker , alle månesyge drømme var nu udbrændte af hans hjerte , og tilfredshedens vej , den rolige , sunde lykkes og det rolige , sunde arbejdes vej lå nu åben for ham . 

» Så var det dog godt , du fik mig . « 
» Ja , det var godt , Karoline , det var godt , jeg fik dig ; du er dog den bedste . « 
» Å , jeg er så glad ! «  og hun borede sig ind under hans arm , krøb op mod hans store skæg og så ham ind i øjnene . 
Hen på vinteren måtte han køre efter madammen ; men det gik uheldigt , det var et par måneder for tidlig . 
Karoline kom sig snart og gik og stak hånden ind i sin vens ; men det var , som de begge med et var blevne mere satte , de havde fået indsyn i ny , ukendte egne af ægteskabet , og den store fælles hemmelighed med sit efter-slet af fortrolige samtaler indgav dem en slags ny værdighedsfølelse , på samme tid som den drog dem tættere sammen i f'ællesskabets inderlighed . 
» Det er underligt , Henrik , så godt vi mennesker har af at lære noget , prøve noget . Man lærer og vokser hver dag . Man kommer til at tænke så meget over livet , hvor underlig dog alting er indrettet i denne verden . « 
» Og hvor underlig vi selv er indrettede . « 
» Ja — hvor underlig vi selv er indrettede . Man kender ikke sig selv , man ved slet ikke , hvad man kan eller ikke kan , førend man får prøvet det . « 
» Det værste er , at man bliver aldrig færdig med at prøve . « 

» Nej , for der er jo stadig noget nyt . « 
» Og en gang kommer vi til et resultat , en anden gang til det stik modsatte — med den samme ting . « 
» Jamen så er der så mange andre ting , vi kommer helt og fuldt på det rene med . « 
» Ja—a . « 
» Vi lærer hver dag , vi vokser hver dag . « 
» Og dog er der ingen , der rigtig kan blive klog på sig selv . Der er så meget , der ligger i os , som vi aldrig får forklaring på . Det er , ligesom de store fjedre , dem , der driver det hele , ligger gemt nede i en dyb , mørk kælder , hvor vi ikke kan se dem , bare mærke , at de er der . « 
» Ja — hvordan det nu har sig — «  svarede hun , uden rigtig at forstå ham .  » Karen Hermansen hun siger , at der er lærde folk , som mener , at vi har slet ingen ånd , vi er sat sammen af bare  » Stof «  , bare små bitte dele , molekuler , som hun kalder dem , og så naturkræfter , elektricitet og jeg ved ikke hvad — og at det er disse naturkræfter , der arbejder med smådelene , uden at vi selv ved , hvordan det går til . « 
Der var noget ved denne forklaring , der vakte hans opmærksomhed . Alt , hvad der hørte ind under begrebet  » Naturkræfter «  , havde alle dage virket dragende på hans tænksomme ånd ; han huskede endnu fra læsningens tid , hvor optaget han var af det gådefulde ved 

elektriciteten , jordmagnetismen , nordlyset o . s . v . og hvordan han gik og fantaserede om  » en stor kraft «  , der sad et eller andet sted i himmelrummet og havde usynlige ledninger ned i alt liv på jorden , også ned i menneskeånden , der måtte lystre den store krafts bud og handle efter dens tilskyndelser . Tåget stod det alt sammen for ham , men at menneskets ånd stod i en vis løndomsfuld forbindelse med naturkræfterne , det var han endnu den dag i dag fast overtydet om . 
Han fik atter lyst til at læse og lære , tog med Karoline til møder på Nyrup højskole , købte folkelig-videnskabelige skrifter og fordybede sig i naturens love . 
Et foredrag om Per gynt , som han hørte på højskolen , gav ham meget at tænke på . Var han ikke selv bleven smeltet om i diglen ligesom Per ? Han havde nok ikke haft nogen skade af heden . 
Karoline tænkte så tit på et Vers , hun havde læst i  » Sakuntala «  : 
» Ild blusser op , når man rører ved brændet  .  .  , mennesket og ved rystelser plejer atter at vinde højhed og kraft . « 
» Å , vi har det dog så godt nu] vi har nok begge haft godt af heden . « 

hun spurgte ham , om han vidste , hvad det egentlig var , der havde slået hovedet på sømmet i hendes ny forhold til ham . 
Nej , det vidste han ikke . 
» Det var det , at du slog hoved på sømmene — svællesømmene — og så din luge-maskine . Jeg syntes , det var så-------så kraftig gjort , alt det . « 
» Jeg kunne ikke nære mig . « 
» Jamen det viste , at der var kraft i dig . Jeg syntes , jeg blev helt stolt af dig , jeg fik sådan en tiltro til dig , og så sagde jeg til mig selv : nu vil jeg . « 
Henrik faldt mere og mere i ro og var lykkelig for sit hjem ; men ofte led han af hovedpine og tryk for brystet , og tit gik han endnu og grundede over de ufattelige drivkræfter , der gemmer sig på bunden af menneskenaturen . 

Xx . 
Mystisk . 
Anna kom en gang imellem kørende ud til gården , nu næsten altid alene . Somme tider opholdt hun sig derude i et par dage for at  » rekreere «  sig , som hun sagde . 
Henrik kunne ikke lade være at gå og se efter hende . Dette kvindemenneske ! 
En søndag , da han henimod aften kom fra stationen og gik over markerne , forbi Mikkelsens have , stod hun ved lågen . 
Han ville ikke hilse ; men idet han gik forbi hende , drejede han uvilkårlig øjnene en kende til siden for at skimte , om hun hilste . Da hun ikke alene nikkede , men tydelig sagde godaften , tog han til hatten og skyndte sig videre . 
» Godaften ! «  gentog hun , som om hun frygtede for , at han ikke skulle have hørt hendes første hilsen . 

han standsede . Det var , som denne velkendte syngende lyd i ordet fo’r igennem ham med et lyns fart . Aftensolen strøg ind mellem grenene og faldt på hendes ansigt , der fik en rødlig lød , som fremhævede de mørkeblå øjnes dybe glans . Et lille vindpust slog et drag af fin , urteagtig oljeduft hen over ham og fremkaldte et mylder af mindelser fra en verden , som han en gang havde levet i . 
Efter i nogle sekunder at have stået og pillet ved sine halvhandsker og sit lyse silke-overtørklæde sagde hun mygt :  » Jeg blev så glad ved at høre , at de dog ville hilse på mig . « 
Han tav og klippede med øjnene . 
» Vi er dog genboer , og hvorfor skal vi gå og se mørkt til hinanden ? « 
» Synes de ikke , at jeg nok kunne have grund til at se mørkt til dem ? «  spurgte han og blev bleg . 
» Jamen det må de ikke  .  .  . jeg beder dem så inderlig  .  .  . «  hun rakte hånden frem og hældede hovedet ; men han drog sig et skridt tilbage . 
» Jeg har dog i virkeligheden altid holdt så meget af dem , «  vedblev hun ;  » men jeg ved ikke  .  .  . Deres natur er så forskellig fra min  .  .  . og så har jeg måske været lidt letsindig , det vil jeg ikke nægte ; men de kan tro , Henrik , jeg har også bødet for det «  . Hun førte sit lille hvide 

kniplings-lommetørklæde op til øjnene , og han så , at det blev gennemtrykket af våde pletter . 
Han åndede hurtig , — dette kunne ikke være komediespil . 
» Jeg ved godt , «  tog hun atter fat ,  » at de er et langt bedre menneske end jeg , en langt fastere karakter . Det er først nu , jeg har begyndt rigtig at se , hvor trofast de har været i deres følelser , hvor overbærende  .  .  . det har de været  . . . og derfor  .  .  .jeg beder dem endnu en gang : glem alt , glem alt , Henrik ! « 
Hvad var dette ?  » Overbærende  .  .  . ? «  han stirrede på hende og forvirredes . Men da tog han sig sammen og sagde fast , næsten hårdt :  » De får vente nogle dage , Fru Mikkelsen . Farvel ! « 
» Henrik ! «  sendte hun efter ham som en syngende bøn . 
Da han nåde vejen , vendte han sig om og så efter hende — hun stod med albuerne på ledstolpen og holdt lommetørklædet om øjnene . 
Karoline kom ham glad i møde .  » Godaften 1 kommer du nu endelig ?  .  .  . Men hvem er dog det ? « 
» Det ser du vel nok . « 
» Men dog ! Sagde hun noget ? « 
» Jeg gider ikke snakke om hende . « 
Hele aftenen var han tavs og åndsfraværende . 

om natten stod han op og klædte sig på ; han kunne ikke sove , det var  . . . de penge , der stod i gården . 
» Snakkede hun om dem ? « 
» Å , ikke sådan ; men jeg får naturligvis aldrig en øre af dem . « 
Da han gik hen mod lysthuset , så han imellem træerne , at der var lys nede i mosen , en lille blaffende flamme , der hoppede usikkert over engen og forsvandt bag en busk . Hvad det nu egentlig var ? 
Han satte sig i det kølige løvskjul , lagde hatten på bordet og strøg sin pande med lommetørklædet . Han var ikke rask . Men det hjalp vej , når han sad her og sundede sig en stund . 
Natten blev mere og mere kølig , af og til gled en lille glødende kugle ned over himlen , nattergalen nede i elleskoven , den utrættelige nattergal , sang sine gamle bløde romancer------- og der var nok af blink og Duft og hvisken til alle sider , alt dette løndomsfulde natte-trylleri , der rører ved skjulte fjedre i ethvert letbevægeligt bryst . 
Så mærkede han , at angen fra mosen tog til at drage op over byen , og med en begyndende fornemmelse af tryk over lungerne rejste han sig og gik ind . 
» Det er dog kedeligt med de penge , «  sukkede Karoline . 

han svarede ikke . 
» Der er da ikke noget i vejen med brystet ? « 
» Ne—j , ikke sådan ; det kommer jo sådan stødvis . « 
Så tav hun . 
Byens lærer , der havde fået interesse for den oplyste , dybttænkende smed , kom ikke så sjældent over til ham i aftenstunden og sad og talte med ham i haven . 
En aften , da de havde drukket te i lysthuset og stod og så gennem en lysning i genbohaven , ned imod elleskoven , hvis grønne toppe stod i en let , rødlig dis , faldt talen på sagnet om den hvide pige . — Karoline , der tog af bordet , gik og kom . 
» Man siger jo , «  hørte hun læreren ytre ,  » at han går der endnu hver måneskinsnat — evig og altid i den samme kredsgang efter hende . « 
Karoline så nøje på sin mand . 
» Det siger man jo , «  svarede Henrik og følte en underlig strammen over brystet , idet han ved et lille kort skimt til siden blev opmærksom på , at hun stod og så på ham . 
Hun gik med dugen . 
» Det skal nok ellers være lidt usundt at gå dernede , når tågen rigtig vælter frem . « 
» Han kan vel ikke styre sig , «  henkastede Henrik med et ejendommeligt smil .  » Der er sådan noget-------mystisk ved os mennesker . « 

» Ja , det er virkelig , som enkelte menneskers liv beherskes af trolddomsagtige magter , uden at de selv rigtig ved af det . De lever som i en måneskinsnat med syner og drømme . Man forstår oldtidens forestillinger , at gratier og furier , det skønne og det græsselige , er fødte af den hemmelighedsfulde nat . « 
De vedblev længe at tale om sagnet og det løndomsfulde , der er i naturlivet og dets sammenhæng med menneskets fantasi- og følelsesliv . 
Men inde over køkkenbordet lå Karoline og hulkede , så det rykkede og stødte i hendes ryg- 
i nogle dage gik Henrik med sammenknugede bryn , usædvanlig tavs . Karoline så , at der var noget alvorligt , der arbejdede i ham , noget , der tog al hans tanke- og viljeskraft fangen . 
Endelig kom han og tog hende i hånden .  » Karoline  .  .  . ! «  han stod længe og klippede med øjenlågene .  » Vi snakkede en gang om at rejse sammen  . . . vil du med nu ? « 
Hun blev helt forfærdet — dette faste håndtag , dette alvorlige øjesyn------ .  » Hvorhen dog ? « 

» Til England . « 
» Til eng—land ! ? « 
» Ja . — mit bryst kan ikke i længden tåle denne svovlede tåge , jeg vil og må væk herfra . Og du vil følge mig — ikke sandt ? Så lejer vi stedet ud eller sælger alt , rub og stub , og damper af ud på Nordsøen . Du kan tro , der er friskt derude ! « 
Med en våd glans over de blå regnbuehinder klyngede hun sig til ham og så ham op i ansigtet : 
» Ja , jeg vil gerne . « 

Xxi . 
Slutning . 
Et nyt ramløv er ved at rejse sig , de gamle skelende , mistænksomme vadmelsbønder er borte ( deres vægtige kister ligeså ) , de tykke drikkende firkortspillere forsvinder , også de gamle uoplyste , men flittige , stilfærdige , godhjertede bønder og bønderkoner er ved at forsvinde , en ny slægt gror op , en slægt , der træder lettere i træskoene og ser højere , en slægt , der politiserer , holder foredragsmøder og laver andels-foretagender , en slægt , der rejser , læser og holder generalforsamlinger . 
Hyldegården har for lang tid siden fået en ny ejer , en ung , driftig Bonde , der har fået sat skik på den forsømte ejendom . I maskinhallen snurrer hjulene som i forrige tider , og på det sted , hvor det gamle smedjested stod , knejser nu en gul grundmurs-bygning , bag hvis 

store spejlglasruder man ofte kan se en lykkelig moder , der lader sin hånd stryge over et par små lyse barnehoveder . 
Kun et par år havde Henrik Holm og Karoline holdt ud i England . Der var så meget , der drog dem mod øst : det kære modersmål , røster fra den og den mund , de sjællandske rugmarker , det hjemlige blå hav , kirken , gravene — — . Desuden — Holm følte stadig det uværdige i sin flugt fra den gamle kampplads , det var , som om en bebrejdelse for fejhed lå og gravede i ham , og den bebrejdelse ville han ikke gå med længer . Så en dag havde han taget Karolines hænder :  » Skal vi rejse hjem til den gamle smedje igen ? «  — og Karoline ville nok . 
Fest blev der i ramlev , da de to afholdte mennesker vendte tilbage , flag vajede ved gårde og huse , hilset med smil og nik og viftende tørklæder kørte de tilbagevendende ægtefolk til deres hjem . 
Det var faldet Holm så underlig i tanke , da han kørte ind i ramlev , at det havde været hans lod at vinde kvinder og give slip på dem igen . Nå ja  .  .  . godt , at Vorherre havde stivet ham op , så han efter hvert nederlag havde fået evne til at rette rygraden og klemme hammerskaftet med ny kraft ! Og gud være takket — måtte han nok sige — den bedste , den 

rigtige havde han genvundet og beholdt !  » Velkommen anden gang i dette hjem ! «  havde han ønsket og taget hende ind til sit bryst . 
Og så havde de bygget . 
Der kunne endnu komme dage , da han gik og klippede med øjnene og grundede over , hvordan det havde sig med de store fjedre i kælderen . Og det kunne hænde , når han så et glimt af den kvinde , som han aldrig kunne glemme , at der kom en syngende lyd farende gennem luften og ligesom løb i lynsnar kædegang gennem hans nerver . Da kunne luftgangene i hans bryst blive trange . Men Karoline var ikke utryg for ham mere , han var gået ind i den store , rolige mandskrafts tid ; hun vidste , at når den skærende lyd fra hans tænder havde talt , og det havde knækket et par gange i hans kæber , så var det ovre . 
Og nu er det helt ovre . 
Der kan komme dage , da hans friske lune fra svendetiden vender helt og fuldt tilbage og igen får udløb i hammerens ildnende klirren på ambolten , medens opslagerne bearbejder det glødende jærn med de store forhamre , og det fyger med røde skillinger om ørerne på dem alle . 


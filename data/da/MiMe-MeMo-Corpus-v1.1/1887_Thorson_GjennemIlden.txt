Juni 1883 . 
Kære ven ! 
Glæd dig med mig ; jeg er nu kommen til 
ro og sidder hyggeligt ved mit trofaste' gamle 
skrivebord , som tjente mig så ærligt i alle mine 
studenterdage , og som nu har fulgt mig her op i 
præstegården , hvor det , som jeg håber , skal 
være min lige så trofaste støtte under udarbejdelsen 
af de mange dejlige prædikener , hvormed 
jeg har foresat mig at forbavse verden . 
I dette øjeblik er det imidlertid en beskednere 
opgave , jeg har sat mig , nemlig at ærgre 
dig med , at jeg endnu ikke har mærket noget 
til de mange ubehageligheder , du har lovet mig 
her oppe , — ærgre dig , for så vidt som du 
altså har profeteret dårligt , men på den anden 
side glæde dig , for så vidt som du er min ven 
og ønsker mig alt godt . Så sammensatte væsener 
ere vi , at den samme ting kan på én 
gang glæde og ærgre os . Ikke sandt , jeg må 
være filosofisk anlagt , da jeg ikke kan sætte pen 

til papiret , uden at det mylrer med sådanne dybe , 
om end just ikke ganske nye , sandheder ? 
For resten kommer jeg til at tænke på , at 
du måske slet ikke ærgrer dig . Det kunne 
ligne dig med din sindige natur at sige  : jeg har 
ikke spået , at ubehagelighederne skulle komme 
straks ; vent bare lidt , de melde sig nok . Ja , det 
kan såmænd gerne være , at du får ret ; men 
så siger jeg : lad dem komme i guds navn . 
Det var ikke for at synke i bløde dyner , at jeg 
søgte hen til vor nationale udmark . Hvis ikke 
vi unge skulle være på forposterne , hvem 
skulle så være der ? Ja , jeg skammer mig 
næsten ved at tale derom , når jeg tænker på 
dem , der i ordets egentlige betydning er på forpost , 
dem , som drage ud og ofre helbred og 
liv i kamp med ville hedninger . Det ville 
være frækt , om jeg hermed ville sammenligne 
de små vanskeligheder , som muligt kunne vente 
mig hos en jævn og skikkelig landbefolkning , 
der måske endnu er en smule stædig , men 
ganske sikkert vil falde tilføje , når man kun behandler 
den med roligt alvor og kærlig overbærenhed . 
Efter alt hvad jeg hører , har der været et 
smukt patriarkalsk forhold imellem den gamle 
præst , min formand , og menigheden . Han havde 
jo været her i en lang række af år og havde 

set størsteparten af sine sognebørn vokse op omkring 
sig . „ Det var en herlig mand “ , hører jeg , 
hvor jeg kommer ; „ det vil blive vanskeligt for 
dem at fylde hans plads .  “ 
Jeg kan ikke andet end glæde mig herover , 
både på menighedens og mine egne vegne . 
Ganske vist kan der for selvfølelsen være noget 
tilfredsstillende ved at optræde som frelsende engel 
i en dårlig menighed ; men der er ingen tvivl 
om , at hvad der gælder på det materielle område 
også gælder på det kristelige  : det er 
bedre at komme til en vel gødet og vel dyrket 
jord , end til en forsømt . Hvad min formand 
har virket til velsignelse i menigheden , vil også 
komme mig til gode . Han var rigtignok dansk 
født , en af de gamle præster , som blev her , efter 
at landet var kommet under tysk herredømme  ; 
men jeg skal jo også være dansk , hvad min 
gerning angår : prækenen er jo her dansk , og 
af denne , som det første og vigtigste , må alt 
det øvrige få sit præg . 
Derimod er jeg på det rene med , at jeg vil 
og bør holde mig fjern fra alt , hvad der kan 
tænkes på nogen måde at berøre nationale og 
politiske antipatier eller sympatier . Jeg er ikke så 
sprogkyndig , at jeg kan afgøre , om den dialekt , 
der tales her , nærmer  .sig mest til tysk eller til 
dansk  ; men det er mig nok , at befolkningen 

ansér sig for dansk , og at regeringen har anerkendt 
denne opfattelse , idet den har opretholdt 
den danske gudstjeneste . 
Du véd , at jeg stod mig udmærket ved prøven 
i dansk , og siden er jeg daglig vedblevet at øve 
mig både i at læse og skrive sproget . Det er 
meget rimeligt , at de fleste af mine sognebørn 
ikke er således hjemme i det finere dansk , at 
de ville opdage mindre sprogfejl  ; men her findes 
jo dog også adskillige dannede mennesker , og 
jeg skal ikke nægte , at jeg ville tage mig det 
meget nær , om jeg skulle komme til at forarge 
nogen ved ukyndighed . Jeg husker nok , hvilken 
indignation det vakte hos mig , da jeg i sin tid 
læste om danskfødte præsters forsyndelser imod 
det tyske sprog i årene mellem 1848 og 1864 , 
og der er jo ingen grund til at tro , at man fra 
dansk side vil se mere igennem fingre med os . 
Jeg er da , gud være lovet , for længe siden ude 
over det standpunkt , at jeg kunne opfordre mine 
sognebørn til at „ forgive “ , istedet for at „ tilgive “ , 
hverandre . 
Du kan ikke tænke dig , hvilken landlig fred 
der omgiver mig , medens jeg sidder og skriver 
til dig . Mit skrivebord står lige for et vindue , 
som vender ud imod haven , og der ude blomstrer 
syrén og guldregn , som eftermiddagssolen i dette 
øjeblik kærtegnet- og forskønner . Lige op til 

min have støder kirkegården , og gennem en 
række unge popler , der danne skj ellet , skimter 
jeg kirkens grå mure , mens hanen på det lave 
tårn glimter i solen . Véd du , hvorfor det er 
en hane og ikke en høne  ? Jo , for ellers måtte 
præst og degn op at se , om der ikke var æg 
i den ; det er i det mindste den forklaring , folkehumoren 
har slået fast , og den kan vel have 
sin sandhed , som vi gøre vel i at lægge os på 
hjærte . 
Ude i haven galer i dette øjeblik min egen 
hane  ; men det skulle den hellere lade være , for 
den må ikke komme der ud , og når „ Susse “ 
Hører det , bliver der straks jaget efter , den . Jeg 
har ikke blot høns , men også en hest og en 
ko og en gris ; lænkehunden og mis regner jeg 
slet ikke med . Jeg synes , at når man er på 
landet , skal man også mærke til det , og hertil 
hører , blandt andet , at man har nogle dyr omkring 
sig ; jeg kan ikke tænke mig rigtig landlig 
hyggelighed uden det . Min hest får hver dag 
brød af min egen hånd , og du skulle bare se 
det inderlig fornøjede fjæs , hvormed den tygger 
det . Af tyende har jeg en pige og foreløbig en 
Karl ; præstegårdsjorden er jo nok forpagtet ud , 
men efter kontrakten skal jeg have en hel del 
både sæd og hø in natura ; hvis det ikke var , 
kunne jeg nok undvære karlen . 

alt var i den skønneste orden , da jeg kom . 
Du véd jo , at „ Susse “ tog afsted otte dage før jeg , 
og hun havde sat en ære i at forvandle det tomme 
hus til et hyggeligt hjem . Naturligvis var der ikke 
møbler til den uendelighed af værelser , som her 
findes ; men det var jo også ganske overflødigt . 
Dagligstuen tager broderparten ; den er som en 
hel sal og har vinduer til begge sider ; op til 
den støder mit kontor , hvorimod „ Susse “ har sit 
værelse på den anden side af forstuen ; desuden 
er en pæn stue udsét til gæsteværelse og 
de nødvendige møbler bestilte , hvorom du herved 
underrettes , for at du kan indsé , at der vil 
samles gloende kul på dit hoved , dersom du 
ikke kommer her op . 
„ Susse “ var også betænksom nok til at 
hente mig på stationen  ; hun vidste , at det ville 
glæde mig , og at jeg havde adskillige sager med , 
som nok kunne trænge til at tages med nænsomme 
hænder . Vognstyreren var min forpagters 
ældste søn Frands , en robust , rødmusset , 
polisk udseende fyr , som tiltalte mig på tysk . 
Jeg ytrede min forundring derover , da jeg vidste , 
at familien var dansk ; han meddelte mig da , at 
han talte begge sprog ; han havde besøgt en 
skole i Slesvig by for at uddanne sig ; desuden 
havde han været tre år i tjenesten og stået 
vagt udenfor det kejserlige palais i Berlin . 

han var åbenbart af den formening , at det 
hørte med til præsters natur og væsen at være 
lige så skrøbelige som min formand ; thi han 
bar mig næsten op i vognen og puslede om mig , 
som om jeg kunne være et svøbelsebarn . 
Under kørselen stirrede dette svøbelsebarn 
nysgjærrigt , på det sommerlige landskab . I begyndelsen 
var der pletter af lyng imellem agerlandet ; 
så kom der en lille skov eller plantage ; 
men da så min landsby dukkede frem med de 
mange havers festlige pynt og med åen som 
skinnende smykke , forekom den mig ret som en 
oase , der smilende bød mig sine rigdomme . 
Ja , nu farvel , kære ven , jeg skal min sædvanlige 
eftermiddagstur ud på besøg iblandt 
folk . Man modtager mig i reglen med en vis 
opmærksom og kølig venlighed . Det er åbenbart , 
at man forbeholder sig sin dom , til man 
kender mig nærmere , og det er jo ganske i sin 
orden . 

juli 1883 . 
Kære ven ! 
Du advarer mig imod at fordybe mig med 
altfor megen interesse i sproget , imod at glemme 
præsten for filologen ; du minder mig om , at 
jeg i sin tid var nær ved at vælge filologien i 
stedet for teologien . Jeg nægter ikke , at sproglige 
sysler endnu er mig en kær- adspredelse i ledige 
timer ; men jeg kan ikke indsé , at det på nogen 
måde kommer i kollision med mine præstelige 
pligter ; jeg tror tvært imod , at det er i fuld 
overensstemmelse med dem . Jeg skal forkynde 
guds ord på dansk , og jeg ville føle det som 
en forsyndelse , dersom jeg ikke forkyndte det 
på så godt og smukt dansk , som jeg med 
mine evner ser mig i stand til at præstere . Derfor 
må jeg stadig læse ikke alene danske prædikener , 
men også anden dansk literatur , digterværker 
osv . 
Jeg skal dernæst være sjælesørger for en 
menighed , som taler en fra skriftsproget i mange 
punkter afvigende dialekt . Derfor må jeg efter 
evne sætte mig ind i denne dialekt ; hvorledes 
skulle jeg kunne virke som sjælesørger , når jeg 

måtte gætte mig' frem og kun forstod det halve 
af , hvad der blev sagt til mig ? 
En advarsel ville derimod , det indrømmer 
jeg , være på rette sted , dersom min sproglige 
interesse forledede mig til at optræde agiterende 
for den ene eller den anden nationalitet ; men 
det kunne aldrig falde mig ind : mine sympatier 
kan jeg ikke undertrykke , men jeg kan og bør 
våge over , at de ikke få indflydelse på mine 
handlinger . Jeg ønsker som du , at mit kære 
tyske modersmål må have fremgang ; men jeg 
ønsker , at det skal være en fredelig erobring ; 
vore naboer skulle frivilligt slutte sig til os , fordi 
de anerkende vort sprogs overlegenhed , dets 
heldbringende , kultiverende indflydelse . De tider 
ere forbi , da man med sværd i hånd tvang 
folkene til at blive kristne ; er det bedre , fornuftigere , 
mere berettiget at tvinge dem til at 
blive franskmænd , russere , tyskere ? Nej , de 
skulle frit bøje sig hen imod os , ligesom planterne 
bøje sig hen imod solen . Og komme de ikke , 
foretrække de deres egen lille sol , hvad gør det 
os så ? Ere vi ikke stærke nok til at være højmodige ? 
Små , svage folk , som kæmpe for 
livet med fortvivlelsens hensynsløshed , have 
dog et slags undskyldning , når de gribe til 
tvang og vold , men vi have det ikke . 
Ja , det er i korthed , hvad jeg tænker om 

den sag ; men jeg gemmer mine tanker hos 
mig selv , fordi jeg nødigt vil såre til nogen af 
siderne . Det er ikke af fejhed , ikke fordi jeg 
er bange for mit skind , men fordi jeg frem for 
alt må vogte mig for , hvad der kunne skade 
min virksomhed i menigheden . 
At det er vanskeligt at gennemføre et sådant 
diplomatisk tavshedssystem , har jeg allerede 
erfaret og erfarer det så at sige hver dag . Det 
er min skikkelige forpagter , Morten Hansen , der 
fører mig på glatis . Han er født i Jylland og 
kom herned med sin fader , da han kun var 7 
år gammel ; efter at have været i krigstjeneste 
i København , kom han tilbage , giftede sig og 
bestyrede gården for sin gamle fader , indtil 
han selv overtog den . Han var også min formands 
forpagter , hvilket jo var ganske naturligt , 
da han er den af bønderne , hvis jorder ligge 
bekvemmest til at dyrkes sammen med præstegårdsjorderne . 
Hans gård ligger ikke længere 
borte , end at jeg undertiden , navnlig om natten , 
kan høre hans heste sparke imod træværket i 
stalden . I begyndelsen blev jeg forskrækket ved 
dette dumpe bulder  ; jeg lå og lyttede efter tyve 
og gud véd hvad ; men det varede ikke længe , 
før jeg kom på det rene med sammenhængen , 
og nu finder jeg det endogså ganske hyggeligt , 

som en hilsen fra andre væsner , der våge ligesom 
jeg selv . 
Hansen og jeg have jo haft en del at tale 
om i denne første tid ; og han møder da gerne 
op i skjorteærmer , med træsko , som skydes af 
fødderne , før han går ind , og med en gammel 
kasket , som han beholder på , men under samtalen 
uafbrudt gnider frem og tilbage på sit 
skaldede hoved  ; i venstre side af munden hænger 
gjærne en lille pibe . Jeg skammer mig næsten , 
når jeg besøger Hansens , over at jeg beholder 
fodtøjet på ; men så tager jeg til gengæld 
hatten af ; det ene kan vel veje op imod det 
andet . 
Når vi er færdige med at tale om forretninger , 
har Hansen en sær lyst til at friste mig 
ind på de spørgsmål , som jeg helst ønsker at 
være fri for . Den lille tætbyggede mand , hvis 
glatragede ansigt omgærdes af et kraftigt rundskæg , 
der går under hagen fra øre til øre , 
synes at være skabt til filosof , i alt fald har 
han dannet sig en jævn , praktisk livsfilosofi , som 
vistnok ikke er sjælden blandt bønder . Man beskylder 
ham for , undertiden at tage en tår over 
tørsten ; jeg har endnu ikke mærket noget dertil , 
men hans noget blussende ansigtsfarve modsiger 
det i alt fald ikke . Nå , hvilken livsfilosofi bar 
ikke sine svage punkter . 

véd de hvad , hr . Pastor , siger han — i et 
sprog , som jeg i begyndelsen kun forstod det 
halve af — jeg tænker som så , at det kan være 
os lige meget , om majestæten hedder kejser eller 
konge , når han bare mener os det godt , og 
det tror jeg nu alligevel om ham , den gamle der 
nede i Berlin . De klager over , at han vil have 
så mange soldater ; ja , det kan jo være strengt 
nok for os ; men vi må jo da også huske på , 
at han har et stort land , og jo større landet er , 
desto flere karle skal der jo til at forsvare det ; 
hvad skulle det blive til , hvis vi ville drive en 
stor gård med én Karl og ét par heste ? Det 
kunne jo aldrig gå . 
Så vil han have , at vi skal lære tysk . Ja , 
det mener jeg , vi skal takke ham for : når vi 
kan tysk , så kommer vi frem dér , hvor vi 
ellers ikke kan klare os . Jeg selv kan ikke 
snakke tysk , jeg er aldrig kommen videre , end 
at jeg kan forstå , når folk snakker tysk til 
mig ; men jeg har lidt og'mange gange været 
ked af det . Kommer vi lidt sønder på , så er 
der såmænd ikke mange , der kan forstå vores 
danske snak . Derfor har jeg også betalt både 
for min søn og min datter nede i Slesvig by , 
for det er først i de sidste år , at vi har fået 
en skolelærer , som klemmer på med det tyske ; 
den forrige lod det gå , som det kunne bedst . 

de præker jo nok om , at vi skal holde på 
vores danske mål , og at vi skal tilbage til Danmark 
og alt dette her ; men det vil jeg ikke have 
noget med at bestille ; jeg mener , at de gør 
mere skade end gavn med deres foreninger og 
skrifter og hvad de nu finder på . Vi kan da 
sige os selv , at kejseren han slipper os ikke 
igen , og når han driver på med det tyske , 
så må det være det rigtige ; han véd nok , hvad 
der tjener os bedst . 
Ja , der er jo mange , som holder igen , og 
jeg har måttet døje både det ene og det andet , 
fordi jeg ikke vil gå med ; men jeg siger : vent 
bare lidt , jeg får dog ret til sidst . De havde en 
svær støtte i vores gamle præst , men nu er det 
jo forbi ; nu har de kun hans søsterdatter tilbage , 
 Klausen , som trækker hele ungdommen 
ud til sig på møllegården . Hun holdt 
jo først hus for præsten ; men da så foreningen 
blev stiftet , og hun påtog sig at dele bøger omkring 
i sognet og begyndte at læse og skrive og 
synge med børnene , så kunne det jo ikke gå , 
så måtte han have en anden husbestyrerinde . 
Ja , de viser så mange ud af landet ; men jeg 
har sagt til herredsfogden , at dersom nogen 
skulle vises ud , så var det hende , for hun gør 
mere skade end nogen skulle tro , og så længe 
hun er her , kan det såmænd ikke nytte , hvad skolelæreren 

indprænte !’ børnene , for hun piller det ud 
igen , hver en stump , det er vist og sandt ; men 
de må vel sagtens ikke kunne komme hende 
tillivs , for ellers var det vel sket for længe siden . 
Sådanne betragtninger og mange variationer 
på dem disker min gode Hansen op med , hvor 
der er lejlighed dertil ; og jeg kan jo tydeligt 
mærke , at han venter Ros og samstemning fra 
min side . På en vis måde er han jo også 
berettiget hertil ; men , mit princip tro , har jeg 
holdt mig tilbage og erklæret , at disse spørgsmål 
ere mig som præst uvedkommende , og at 
jeg ikke ønsker at blande mig deri . Jeg må 
også tilstå , at jeg ikke fuldt ud kan sympatisere 
med ham . 
Jeg betragter nationalfølelsen , kærlighed til 
det folk og det sprog , man tilhører , som en af 
de store og dybe følelser , der hæve mennesket 
op over den ' snævre stræben for udkommet og 
de lavere nydelser . Den må i denne henseende 
stilles sammen med den religiøse og familiefølelsen , 
og jeg kan derfor ikke ansé det for 
heldigt , når den med lethed smøges af . Med 
hvilken stolthed og glæde læste vi ikke om de 
djærve angelboers seje modstand , da de danske 
i deres overmod ville påtvinge dem en fremmed 
eller i alt fald en aflagt nationalitet  ! De kæmpede 
jo ikke for sig selv alene , men for hele det tyske 

fædrelands ret . Lad os da ikke være så ensidige , 
at vi efter vor sejr fordømme hos de 
danske slesvigere , hvad vi roste og berømmede 
hos vore egne  ; det er naturligt og smukt at 
de kæmpe for at opretholde deres nationale ejendommelighed . 
Jeg tror ny heller ikke , at Hansen er nået 
så let til sin filosofiske resignation , som han vil 
give det udseende af . Man mærker tydeligt en 
vis bitterhed , et slags fanatisk ilterhed , når han 
taler om befolkningens holdning og navnlig når 
han kommer ind på jomfru Klausens virksomhed ; 
dette tyder på , at han har bestået en 
kamp med sig selv , at han ligesom trænger til 
at stramme sig op , til at råbe højt for ikke at 
høre andre røster , som måske endnu søge at 
få lyd i hans indre . Hvis det er tilfældet , så 
er det så langt fra , at jeg bebrejder ham det , 
at jeg tvært imod nærer større agtelse for ham . 
Hansen er enkemand , og huset styres af en 
søster til hans afdøde kone  ; hun er vistnok 
overordentlig flink og dygtig , men det er også 
alt hvad jeg kan sige om hende ; thi skønt jeg 
ikke så sjældent kommer der over , har jeg aldrig 
talt med hende , ja , jeg kan næsten sige , at jeg 
endnu ikke rigtig har sét hende . Hun har nemlig 
altid travlt og iler afsted med et eller andet 

/ 
lem hænderne , snart et fad mælk , snart et stykke 
lærred , snart et reb , ved hvis anden ende der 
hænger en hest eller ko ; min indtræden er altid 
signalet til en raslen med tallerkener , kopper 
og glas , en løben med snaps og brød og kaffe 
og kager , så det halve kunne være nok . Sætter 
hun sig endelig , så farer hendes blik uroligt 
frem og tilbage mellem strikkestrømpen og vinduet ; 
og vender man bare et sekund øjnene 
bort fra hende , kan man være rolig for , at hun 
ikke længere er tilstede , men straks efter vil ses 
at færdes ud og ind ad døre på den anden 
side af gårdspladsen . Jeg tror derfor , at det 
må bero på en fejltagelse , når hun kalder sig 
petræa ; hun må vistnok hedde Martha . 
Datteren Kristiane holder sig mere i ro , uden 
at jeg derfor vil påstå , at hun er nogen Maria . 
Hun syr på maskine og spiller ganske nette , 
men ubetydelige , ting på et gammelt klaver . 
„ Susse “ er meget glad ved hende ; hun siger , at 
det er det eneste menneske , hun kan underholde 
sig med og beder hende derfor flittigt her over . 
Hun taler meget ordentlig tysk og er oplagt til 
at lade munden løbe om alt muligt . Hvad dragten 
angår , så er den helt kjøbstadagtig , og hun ser 
ikke ilde ud med sit lysegule hår og de poliske 
øjne , der ligne broderens . I begyndelsen var 
hun komplet stum i min nærværelse ; hun betragtede 

mig åbenbart som en bussemand : nu 
tror jeg endogså , hun morer sig ved at kokettere 
lidt med mig i al uskyldighed . 
Passende selskabelig omgang er vistnok det , 
jeg vil komme til at savne mest . Min nærmeste 
kollega bor over en mil her fra ; så er dçr 
herredsfogden og stationsforvalteren , som jeg 
dog endnu kun kender ganske flygtigt , skønt 
de begge bo i mit sogn . Men lad mig ikke beklage 
mig ; jeg har iblandt mine sognebørn 
fundet mere end ét menneske , som er i stand 
til og glæder sig ved at føre en virkelig samtale 
med mig om de ting , der må være os kristne 
de dyrebareste ; med det andet får det da gå , 
som det kan . 
Vi har nu høsten for døren , og den tegner 
til at blive god , hvilket dog ikke har så afgørende 
betydning her som andetsteds , da man 
væsentlig beskæftige !' sig med opdrætning af og 
handel med kreaturer . Jeg må komme hvor 
jeg vil , så slipper jeg sjældent bort , før jeg 
enten har været ude i „ æ Boes “ ( båsen ) for at 
se en „ niedertræchtig “ stor kalv eller ude i „ æ 
tout “ ( toften ) for at beundre et „ lumsk “ Stykke 
roer . Det er et mageløst blik mine sognebørn 
har for at bedømme kreaturer , og en ubegribelig 
øvelse i at kende en ko imellem hundrede , når 
de bare har sét den én gang . Jeg har allerede 

fået at høre , at jeg ikke kunne kende min egen 
ko mellem Hansens ; de er jo røde alle sammen , 
siger jeg , og så 1er man ad min enfoldighed ; 
men nu har jeg også foresat mig , at jeg rigtig 
skal bide mærke i den . 
Ja , nu må jeg slutte ; jeg kan høre , at mine 
„ Præstebørn “ er komne ; det er gode , skikkelige 
børn , men det var jo for meget forlangt , at de 
skulle sidde stille som mus , før katten viser sig . 
Farvel . 

August 1883 . 
Kære ven ! 
Siden jeg skrev sidst , er jeg omtrent bleven 
færdig med mine besøg omkring hos sognets 
beboere , og jeg er mere og mere bleven bestyrket 
i den tro , at det med guds hjælp vil lykkes 
mig at komme i et godt forhold til menigheden , 
så at mit arbejde kan blive til glæde og velsignelse 
både for den og for mig . 
Vi tyskfødte præster er på forhånd mistænkte 
for at være spioner og agenter for det 
tyske sprogs udbredelse ; men for mit vedkommende 
er , gud være lovet , denne uhyggelige 
mistanke i færd med at forsvinde . Dag for dag 
får man mere tro på mit ærlige ansigt , mere 
mod til at åbne sit hjerte for mig . 
En Bonde betroede mig således forleden , at 
hvad der havde givet ham tillid til mig , var , at 
jeg i en prædiken stærkt havde betonet , at man 
skulle hjælpe sig selv , dersom man ville have 
hjælp fra gud . Han havde i et nabosogn hørt 
en prædiken , som næsten ikke handlede om andet , 
end hvor smukt det var at tåle og lide og bøje 
sig . Det var jo ganske sandt , at vi skulle bære 

det kors , Vorherre lagde på os ; men når vi 
bad : din vilje ske ! måtte vi dog ikke glemme , 
at det hørte med til guds vilje , at vi skulle 
bruge de kræfter , han havde givet os ,* især til at 
bekæmpe , hvad der var uret , for det kunne ikke 
være guds vilje , at der skulle ske uret . 
En anden spurgte mig , om det var sandt , hvad 
de sagde , at præsterne havde ordre for , hvordan 
de skulle præke imellem de danske . Jeg kunne 
med god samvittighed forsikre ham , at det var 
usandt : ingen autoritet kunne give en sådan 
ordre , og ingen præst ville modtage den ; jeg 
ville ikke nægte , at der kunne være præster , 
som prækede resignation og hengivelse i skæbnen , 
fordi de mente , at det var velsét på højere 
steder , men det var efter min overbevisning en 
undtagelse . 
Da jeg bestemte mig til at søge embede i 
disse egne , vidste jeg jo , at befolkningen her i 
lange tider havde levet under uregelmæssige 
forhold , og at jeg derfor rimeligvis ville træffe 
mennesker med et ejendommeligt præg . Dette 
har da også bekræftet sig . Man kan vistnok 
sige , at betingelserne have været gunstige for 
udviklingen af alvor , selvstændighed og energi ; 
men det træffer sig også , at svage karakterer 
netop under forholdenes tryk kunne blive så 
forstyrrede , ja forfjamskede , at man ikke véd , om 

man skal le eller græde over dem . Jeg tænker 
her navnlig på en gårdejer eller lille proprietær 
ved navn Smitt , hvis historie er bleven mig fortalt 
på følgende måde : 
han boede i en jysk købstad og slog sig 
tarveligt igennem ved en lille handel . Så døde 
hans onkel her nede og testamenterede ham 
ganske uventet sin gård , men på den betingelse , 
at han skulle bo her og aldrig måtte 
skille sig ved den ; han ville formodentlig være 
sikker på , at den ikke kom i tyske hænder . 
Smitt flyttede da her ned med sin familie , tog 
med Iver fat på den nye virksomhed og blev 
en ret velstående mand . Tillige optrådte han 
som ivrig agitator og lod ingen lejlighed gå 
forbi til at lægge sin misfornøjelse med alt tysk 
for dagen . I lang tid gik det godt ; man så 
igennem fingre med ham , fordi han i sit private 
liv var en hæderlig person og godt lidt ; men 
til sidst nødtes man til at drage ham for retten 
og idømme ham en bøde . Tillige blev det 
ham betydet , at han måtte være forsigtig , da 
han ellers som dansk undersåt ville risikere at 
blive udvist . 
Da faldt det som skæl fra hans øjne ; det 
gik pludselig op for ham , at hele hans velfærd 
hængte i en tråd : han havde jo arvet gården 
på den betingelse , at han skulle bo der ; dersom 

han nu blev udvist , ville de tilsidesatte arvinger 
selvfølgelig tage den i besiddelse , og han 
ville være en ødelagt mand . 
Havde han hidtil været kry og måske for 
opsat på at spille en rolle , går han nu til den 
modsatte yderlighed og stræber at holde sig så 
stille som en forskrækket mus . Angsten for udvisningen 
synes at beherske ham som en fiks ide , 
og når man ser hans stive og spændte blikke 
fare spejdende omkring til alle sider , får man 
uvilkårligt det indtryk , at den skæbnesvangre 
udvisningsordre står for ham i skikkelse af en 
drage eller andet rædsomt dyr , der ligger på 
lur for at gribe ham i sine klør . 
Der fortælles flere træk , som vise , hvilken 
forvirring der er kommen i hans begreber . 
Skønt han er dansksindet , eller måske netop fordi 
han er sig bevidst at være det , tror han sig nødt 
til at vise alt , hvad tysk er , særlig opmærksomhed . 
Søger en tysker tjeneste hos ham , vover 
han næppe at afvise ham og disker i alt fald op 
med en uendelighed af undskyldninger . Han 
sørger da også altid for at have i det mindste 
én tysker i sit brød , og denne kan roligt tage 
sig adskillige flere friheder , end hans danske 
medtjenere . Det fortælles endogså , at en fiffig 
tysk Karl under trusel om at rejse vidste at 

skaffe sig den ene forhøjelse af lønnen efter 
den anden . 
Gendarmer er den stakkels mands rædsel ; 
sér man ham forsynet med kikkert på udkig i 
loftsvinduer eller på andre høje punkter , kan 
man være sikker på , at det . er disse bussemænd , 
han spejder efter ; og får han en gang øje på 
dem , opstår der en hård kamp i hans indre : 
skal han krybe i skjul under sengen eller gå 
de mægtige i møde med fyldte kruse og bægre 
og hvad andet godt , der kan formilde et vredt 
sind ? Naturligvis er han en Skive for folks 
vittigheder , og herredsfogden sagde forleden 
spøgende til mig , at han kun behøvede at rynke 
sine bryn for at få den skælvende Smitt til at 
ofre ham guld , røgelse og myrra . 
Alt dette har jo sin komiske , men tillige sin 
bedrøvelige side ; man kan le ad mandens ynkelighed 
og føle med sig selv , at man i hans sted 
ville vide at indtage en værdigere holdning ; men 
lige sikkert er det dog , at de uregelmæssige forhold 
for en væsentlig del bære skylden . Man 
kan ikke undre sig over , at svage hoveder blive 
forstyrrede og hverken vide ud eller ind , hvor 
øvrigheden har en så vilkårlig magt , og hvor 
friheden er i den grad indskrænket , at det er 
farligt at lægge i og for sig naturlige følelser 
for dagen . Jeg skal ikke nægte , at man efter 

min formening gør mere skade end gavn ved 
et sådant strengt regimente ; men selv om det 
modsatte skulle være tilfældet , mener jeg , at 
både stolthed og humanitet burde forbyde os 
at fremme vore planer ved sådanne midler . 
Jeg selv befinder mig naturligvis også i en 
skæv stilling overfor Smitt  ; kommer jeg til ham , 
er han så ydmyg , at jeg må overvinde mig 
for ikke at skamme ham ud ; møder jeg ham , 
kan jeg se , at han helst luskede bort ad en 
sidevej  ; men det kunne jo være farligt , og jeg 
må da stå og høre på hans forskrækkede 
elskværdighed med den ubehagelige bevidsthed , 
at han giver sin galde så meget desto friere 
løb , så snart jeg er ude af syne . 
Jeg kan ikke slutte dette brev uden at omtale 
et andet bekendtskab , som rigeligt har erstattet 
mig den ærgrelse , jeg har haft af Smitt . 
Det er min formands søsterdatter , jomfru Ellen 
Klausen , eller mamsellen , præstemamsellen , som 
hun også kaldes . Jeg har vist allerede omtalt 
hende i et tidligere brev , men da kendte jeg 
hende kun gennem det ikke meget rosende 
skudsmål , min forpagter gav hende . Senere 
erfarede jeg på mine besøg i sognet , at den 
almindelige opfattelse af hende var en ganske 
anden , og det forstår jeg så godt , efter at jeg 
selv har lært hende at kende . 

hun bor hos en Bonde på den såkaldte 
møllegård , som bærer sit navn med urette ; thi 
der er ingen mølle , og intet menneske kan huske , 
at der har været mølle ; den er heller ikke længere 
nogen gård , men højst en halvgård , idet 
en betydelig part af jorden er bleven solgt fra . 
Kan således hendes residens ikke siges fri folden 
i verden så gængse fejl : praleri og upålidelighed , 
er det mig derimod en glæde at kunne 
bevidne , at hun selv er så sanddru og så fri 
for pral , som man sjælden træffer noget menneskebarn . 
Men lad mig ikke begynde med at udbasune 
hendes Ros ; så ville du vel tro , at jeg 
var forelsket , hvilket dog ingenlunde er tilfældet  : 
det er en højere , mere uinteressert følelse , hun 
indgyder mig . 
Lad mig begynde med at fortælle om mit 
første besøg hos hende ; det vil altid være et af 
mine betydningsfulde og smukke minder . 
Når jeg fra præstegården går op igennem 
landsbyen og er kommen et par hundrede 
skridt frem , drejer der en vej af til venstre , som 
jeg en eftermiddag for en fjorten dages tid 
siden slog ind på ; thi jeg vidste , at den førte 
til møllegården , som det var min agt at hjemsøge . 
Der var faldet en mild sommerregn  ; solen 
stod endnu i dæmpet glans bag et tyndt skyslør , 

men augustvarmen var kraftig nok til at mætte 
luften med lette krydrede dampe . Høsten skulle 
begynde om et par dage , og bag et lavt stendige 
stod den gule sæd tung og tæt ; grøften 
prangede med en rigdom af blomster i alle afskygninger ; 
på den anden side af vejen spærredes 
udsigten ved en tjørnehæk , hvor fugleungerne 
pippede i rederne , mens de gamle vimsede 
travlt frem og tilbage . Jeg traskede med 
tykke støvler mandigt frem igennem vandpytter 
og vådt græs , og jeg følte mig så let og fri ; 
det eneste , der foruroligede mig , var et rytteri 
af småbitte frøer , som i uendelige skarer mylrede 
op af grøften og satte tværs over vejen 
hen til tjørnehækken ; det var kun ved den 
yderste forsigtighed , jeg som den anden Gulliver 
undgik at anrette et sørgeligt blodbad mellem de 
dumdristige lilleputter . 
Lidt fremme sænker vejen sig og slår med 
det samme en fornøjelig bugt ; man kommer over 
et lille vandløb og forbi nogle huse . Et af dem 
udmærker sig ved en smuk lille forhave med 
georginer og roser i spalier . Her nede i dalen 
er udsigten begrænset ; man ser kun de snævre 
engdrag til højre og venstre ; men straks når 
man er kommen op på den anden side , har man 
foran sig den venlige å , som slynger sig mellem 
rige græsgange , og nu først får man udsigt til 

møllegården , som titter frem til venstre mellem 
træer . At den en gang har været en betydeligere 
ejendom , derom vidner Alleen med gamle 
lindetræer , som fører der ind ; derom vidne også 
de vidtløftige , noget forfaldne bygninger . 
Vejen gik udenom „ ækolgård “ , det vil sige 
haven , og jeg hørte bag hækken en klar kvindestemme , 
som rettede et barn , der læste noget op . 
Jeg kunne slutte mig til , at det var præstemamsellen ; 
men jeg fandt det bedst stemmende med 
etiketten , at jeg først hilste på f'amilien , og gik 
derfor videre forbi havelågen ind i gården ; 
her traf jeg imidlertid ingen mennesker , hverken 
ude eller inde , og for ikke at være gået forgæves , 
måtte jeg da bestemme mig til at søge 
ind i haven . 
Hun sad i et syrenlysthus med et par børn , 
en dreng og en pige . Da hun så mig komme , 
rejste hun sig , gik mig i møde og sagde venligt : 
„ Velkommen , lir . Pastor ! “ 
Jeg gjorde undskyldninger , fordi jeg kom 
og forstyrrede undervisningen . 
„ Nej , såmænd gør hr . Pastoren ikke , “ 
Sagde hun smilende  ; „ vi er færdige . Ja , nu kan 
i gerne gå hjem , lille Johan og Sissel , og lad 
mig se , at i ikke stænker jer til , for så bliver 
mo’er vred . Lad nu præsten se , hvor pænt i 

kan bukke og neje ! Sådan ! Giv så hinanden 
hånden ! “ 
De små gjorde med stor alvor og højtidelighed , 
som hun sagde , og gik derpå så adstadigt 
som et par gamle mennesker ; men de 
vare næppe komne udenfor hækken , før vi hørte 
dem le og pludre nok så lystigt . 
„ Ja , fejsens ( Feddersens ) er vistnok i Marken , “ 
Sagde hun ; „ men må jeg bede pastoren 
om at træde indenfor . “ 
Jeg foreslog , at vi skulle blive ude , og vi 
satte os da overfor hinanden . I kirken havde 
jeg allerede set hende på afstand , men først nu 
så jeg hende rigtigt . Trækkene er måske for 
store , for udprægede , til at være smukke  ; men 
man glemmer det , når de i samtalen gennemlyses 
af ånden . Det overvejende udtryk er 
glad frejdighed ; særligt indtryk gøre de mørke 
øjne med deres forunderlige blanding af uskyld , 
kjækhed og skjælmeri . Må jeg endnu kun tilføje , 
at hun snarere er under end over middelhøjde , 
at hun bærer en simpel sørgedragt , og 
at hendes alder er i nærheden af de tredive , så 
skal det være nok ; ja , du mener formodentlig , 
at det er mere end nok , da du dog alligevel ikke 
heraf kan danne dig noget billede af hende ; thi 
det centrale , individualitetens særmærke , unddrage !sig 
j° beskrivelsen ; men jeg er fornøjet , når 

kun de få træk , jeg har givet , bidrage lidt til , 
at du får et livligere indtryk af vor samtale , 
som du nu heller ikke kan blive fri for at døje . 
„ Nå , hvorledes finder de dem tilfreds her , 
hr . Pastor ? “ således begyndte hun . 
Jeg svarede , som sandt er , at jeg befandt 
mig vel , og jeg tilføjede , at jeg følte mig taknemlig 
mod hendes afdøde onkel som den , der 
havde jævnet vejen for mig . Jeg tror , det kom 
hende uventet ; men jeg kunne tydelig se , at det 
glædede hende . 
„ Ja , “ sagde hun , „ han var meget virksom , 
det vil da sige i sine velmagtsdage ; for i de 
sidste par år var han jo meget svag og bad 
stadig til , at Vorherre ville løse op for ham . “ 
„ Det var et stort tab for dem , “ var det 
eneste , der faldt mig ind at sige . 
„ Et tab var det naturligvis , “ svarede hun , 
„ men jeg er dog glad ved , at han fik sit ønske 
opfyldt , inden han blev nødt til at tage sin afsked . 
I den sidste tid var jeg jo stadig om 
ham  ; . men ellers har jeg i flere år efter hans 
eget ønske levet for mig selv og haft min egen 
lille gerning , som præsten måske véd ? “ 
Jeg bekræftede det . 
„ Ja , jeg siger det ikke for at rose mig , “ 
Vedblev hun smilende , „ men det er jo ikke noget , 
der skal holdes hemmeligt , og jeg kunne nok vide , 

at det var kommet på tale , hvor præsten har 
været ; i en lille kreds , hvor der ikke foregår 
store sager , må man holde sig til det små . “ 
Jeg bemærkede  , at hendes virksomhed vistnok 
ikke havde så ringe betydning , i alt fald 
havde jeg hørt megen påskønnelse deraf og 
glæde over , at hun ville blive i sognet . 
„ Ja , “ sagde hun , „ jeg har indfødsret her 
nede , ellers er det vel ikke sagt , at jeg fik lov 
til at blive . Mine slægtninge er rigtignok i 
Danmark ; men jeg er bleven som hjemme her , 
og det var også min salig morbroders ønske , 
at jeg skulle blive her . Han havde det samme 
håb som jeg selv , at det danske Sønderjylland 
en gang skal komme tilbage til Danmark , og 
så er det jo ens pligt , at arbejde , så godt som 
man kan , for at modersmålet kan blive holdt i 
ære .  “ 
Det gav jeg hende ret i , men udtalte tillige 
den formening , at der vistnok ikke var nogen , 
som ønskede at fortrædige eller fortrænge sproget . 
Regeringen måtte ganske vist ønske , at fjendskabet 
til det tyske sprog blev almindeligt , men 
den havde jo anerkendt egnens danskhed ved 
at gøre dansk til kirkens sprog . 
„ Det er også det eneste sted , hvor det 
endnu lyder , så længe det varer , “ svarede hun ; 
„ i skolen og ellers overalt i det offentlige liv 

er tysken jo sat i højsædet ; vore herrer har 
vel deres grunde for hvad de gør , og deres 
planer  ; men de må heller ikke fortænke os i , 
at vi forsvare os , så godt vi kan . “ 
Jeg svarede , at jeg sympatiserede med denne 
bestræbelse , men at jeg som præst ville bringe 
mig i en skæv stilling , hvis jeg blandede mig i 
den sproglige og politiske strid . 
„ Ja , jeg beder dem undskylde , hr . Pastor , “ 
Sagde hun , „ at jeg bragte disse ting på bane ; 
jeg kan godt indsé , at det må være dem imod 
at tale derom ; men jeg ønskede at komme på 
en ren fod med dem , og det tror jeg nu , er 
lykkedes mig så nogenledes . Må jeg bare sige 
et par ord endnu . De har været her så kort 
og er naturligvis endnu ikke trængt til bunds i 
forholdene ; men jeg er vis på , at de , som halen 
så ærlig vilje , vil komme til bedre og bedre 
at forstå , hvorfor vi danske handle som vi 
handle , og hvor vanskelig vor stilling er . Vort 
sprog her nede er jo ikke det , der skrives og 
tales i dannede kredse i Danmark ; det er egentlig 
den vestjyske dialekt ; enten man rejser her eller 
i vestjylland , det er omtrent den samme tale 
man hører ; den eneste forskel er den , at vi 
her nede har optaget nogle tyske ord . Men en 
sådan dialekt kan ikke være sig selv nok ; dersom 
den afspærres fra moderkilden , om jeg må 

bruge et poetisk udtryk , jeg mener fra det dannede 
sprog , vil den før eller senere sygne hen . 
Hvorledes skal vi nu holde denne forbindelse 
vedlige ? Skolen har nok at bestille med at få 
børnene lært alt det tyske , som forlanges , og 
det kan jo være godt nok , det kan på mange 
måder komme dem til gode i livet ; men imidlertid 
forsømmes modersmålet . Tænk dem , hr . 
Pastor , at et ungt menneske kommer i krigstjeneste 
uden at have lært andet end det , skolen 
har givet ham ; han vil da ikke kunne skrive et 
dansk brev til sine danske forældre ; ja , man 
kan tænke sig , at det kom så vidt , at han 
ringeagtede sit modersmål , mente , at det kunne 
være godt nok i stalden eller i kroen , men for 
simpelt til at udtrykke det dybere følelsesliv . 
Det er denne fare , vi vil søge at bekæmpe . 
Vore tyske herrer gå os så nær , som de 
synes , at de kan være bekendt ; og det var vel 
også for meget forlangt af skrøbelige mennesker , 
at de skulle hjælpe os til at smede et våben 
mod dem selv . De véd jo godt , at så længe vi 
kan holde vort sprog i live , smelte vi ikke sammen 
med dem . Vi må hjælpe os selv ; derfor 
er det , vi læser og skriver og synger med børnene ; 
derfor stræber vi hen til , at hvert sogn 
kan have en samling af gode bøger  ; derfor 
arbejde vi for , at der stiftes sangforeninger og 

holdes foredrag og hvad vi ellers kan finde på . 
Det er ikke trods , der driver os , men en god 
følelse , som vi kunne være bekendt for gud og 
mennesker : vi ville jo kun våge over , hvad deler 
betroet os ; vi ville styrke de unge , for at de , 
når turen kommer til dem , kunne have sind 
og evne til at optage kampen for vor gode ret . “ 
Således talte hun ; og jeg må tilstå , at 
jeg blev stærkt greben deraf ; men efter at jegnu 
atter har gennemlæst det hele , således som 
det står opskrevet her , frygter jeg for , at jeg 
lige så lidt har formået at give dig noget 
sandt billede af hendes tale , som tidligere af 
hendes skikkelse  : det er jo ikke ordene , det 
kommer an på , men den person , der åbenbarer 
sig igennem dem ; hvad der måske forekommer 
dig hårdt eller stødende , dæmpedes 
ved betoningen , ved blikket , ved smilet , som jeg 
ikke kan sende med . Og hvor beskeden er ikke 
i virkeligheden hendes fordring : ret til at forsvare 
sig ! Hvor ægte kristelig er ikke hendes 
erkendelse af , at man ikke må kræve for meget 
af skrøbelige mennesker ! 
Du begriber vel , at jeg ikke giver hende 
ret i alt ; jeg føler , at hendes opfattelse i høj 
grad trænger til berigtigelse ; men når jeg gør 
kontraprøve , når jeg tænker mig , at det ikke 
var en dansk kvinde , der talte således , men en 

tysk kvinde , hvis modersmål truedes af franskmænd 
eller russere , så må jeg sige til mig 
selv : ja , i det væsentlige har hun ret , således 
må man føle og handle , når man lever i stadig 
frygt for at opsluges af en fremmed nationalitet . 
Vi blev siddende en lille stund endnu , ligesom 
for at hvile ud efter den alvorlige samtale , 
hvori jeg dog nærmest havde været tilhører . 
Jeg lagde mærke til , at bogfinker og andre småfugle 
kom frem mellem løvet og flagrede og 
hoppede ganske nær omkring hende . Da jeg 
gjorde en bemærkning derom , sagde hun : 
„ Ja , det er nogle små egoister ; jeg giver 
dem undertiden lidt brødsmuler ; det er det , de 
be’er om . Hvad skal man sige til det ; vi holder 
os jo alle sammen til , hvor vi tror , at man mener 
os det vel . — dér kommer nu min tykke mo’ens , “ 
Vedblev hun smilende , „ hvad tror de , han vil , 
hr . Pastor ? Hvad tror de , han har på hjertet ? “ 
„ Det var en prægtig kat , “ sagde jeg , „ han 
ønsker vel , at de skal stryge ham ned ad hans 
bløde Pels . “ 
„ Ja , det kan han nok lide , “ sagde hun 
leende ; „ men dersom det bliver derved , dersom 
der ikke vanker solidere sager , vil han føle sig 
meget fornærmet . Jeg plejer gerne på denne 
tid at give ham en tår mælk ; det er det , han 
spidser næsen efter . “ 

„ Det kan jeg forstå , “ sagde jeg , „ for det 
samme kunne jeg selv have lyst til . “ 
Hun ville nu gå og hente mælk ; men jeg 
bad , om jeg måtte følge med og se hendes 
lejlighed . 
„ Med fornøjelse , “ sagde-hun ; „ Fejsens har 
indrettet det rigtig pænt for mig ; de har overladt 
mig deres storstue eller „ æ pisel “ , som den 
kaldes , og sat en dør i her ud til haven  ; det er 
så bekvemt om sommeren , da man har nok at 
pusle med her ude hver dag ; og bliver det for 
koldt om vinteren , kan man jo alle tider spærre 
den af .  “ 
Fra lysthuset , hvor vi sad , førte en gang 
med lave rosenbuske op til havedøren , som omslyngedes 
af frodigt vedbend , der løb helt op på 
taget ; foran huset var der omhyggelig passede 
blomsterbede ; her fandtes blandt andet de store 
valmuer , som kaldes dannebrogsvalmuer , fordi 
de have et hvidt kors i det røde ; desuden en 
del blomster , som ellers er sjældne i bønderhaver . 
„ Fejsen vidste nok , hvad han gjorde , da 
han satte den dør , “ sagde jeg smilende ; „ han 
vidste , at den ville skaffe hans have farver og 
Duft . “ 
„ Nej , dér gør de ham dog uret , “ svarede 
hun leende ; „ hans begreber om Duft er en del 

forskellige fra mine ; den , som han sværmer for , 
finder han ikke i haven , men bag ved kostalden . 
Ja , dersom jeg endda tog mig af hans kål og 
kartofler ; men den tid , jeg kan ofre på haven , 
går med til blomsterne , og jeg må ikke sige 
andet , end at jeg har glæde af dem . “ 
Den store stue , som hun beboede , var temmelig 
overfyldt med møbler ; hun havde nemlig 
måttet skaffe plads til adskillige af præstegårdsmøblerne , 
som hun ikke nænnede at skille sig 
ved . Deriblandt var en lang og bred birketræssofa , 
der havde stået i dagligstuen , et taffelformigt 
fortepiano og et mægtigt gammelt ottedages 
ur , som havde stået i forstuen . To 
store reoler stod hver ved sin ende af sofaen ; 
de vare dækkede med grønne forhæng og prydede 
foroven med hvide Buster af Holberg og 
Oehlenschlæger ; da hun løftede forhænget , så 
jeg , at ‘hylderne vare temmelig fulde ; det var , 
sagde hun , fordi der i sommertiden kun læstes 
lidt ; ellers blev bøgerne stærkt benyttede , hvilket 
de slidte bind da også tilstrækkeligt viste . Jeg 
bad om at blive optaget imellem lånerne , hvilket 
hun med stor venlighed gik ind på , og jeg 
valgte da et bind af Oehlenschlægers værker til 
at begynde med . 
Imidlertid vare fejsens komne hjem , og 
„ Jomfru “ Klausen — jeg synes , det lyder bedre 

end „ Frøken “ Klausen — førte mig ind i dagligstuen 
eller „ æ dørnsk “ , som den kaldes . Det 
var en rummelig stue med gulv af mursten , 
således som man træffer det i ældre huse ; den 
store bilæggerovn trådte frem fra kjøkkenvæggen 
som en mægtig kæmpe i plade og jern ; og hans 
hjælm var det skinnende messingfad , som ikke 
manglede der oppe . Langs vinduerne strakte sig 
det gamle egetræsbord med bænkene omkring . 
På en hylde under loftet så jeg testamentet 
og salmebogen . 
Feisens har ingen børn ; de gøre indtryk af 
at være flinke , flittige , stilfærdige mennesker , og 
jomfru Klausen roser dem meget . Jeg kunne 
ikke slippe for at tage plads i den gamle lænestol 
med hynde , som stod på den ene side af 
kakkelovnen og var en af den tarvelige stues 
stadsstykker . Men jeg blev ikke længe ; da 
karlen og pigen kom ind og kastede lange blikke 
efter maden , som skulle fortæres i samme stue , 
var jeg så barmhjærtig at tage afsked . 
Ja , undskyld , kære ven , at jeg har trættet 
dig med et sådant monstrum af et brev . Vi' 
er jo alle egoister , som jomfru Klausen siger , 
og i stedet for at tænke på dig , som skal læse 
det , har jeg kun tænkt på min egen fornøjelse 
ved at skrive det ; men for gammelt venskabs 
skyld håber jeg , at du tilgiver mig . 

oktober 1883 . 
Kære ven ! 
Hvor tiden dog løber ! Jeg har jo allerede 
en hel forsvunden sommer at se tilbage på . 
Da jeg sidst skrev , sad jeg for åbne vinduer 
og længtes efter den forfriskende aftenluftning , 
som skulle dæmpe hundedagens varme  ; nu 
buldrer ilden i kakkelovnen , og træernes sidste , 
matte blade følge villig med stormen , som hjælper 
dem til vinterhvile i havens gange . Mon 
nogen er støt nok til ikke at lade sig påvirke 
af vejrets og årstidernes vekslen ? Jeg er det i 
alt fald ikke ; men det er da heller ikke så 
underligt , når man sidder og kukkelurer alene 
i en gammel bygning , der er indrettet på at 
rumme den halve menneskehed . Jeg tror , at 
den triste stemning , som følger med det barske 
vejr , for en del ligger i dets isolerende , skillende 
virkning ; det er , som om der blev rejst en mur 
imellem os og andre mennesker . 
For resten skulle det gøre mig ondt , om 
dette lille suk , der uvilkårlig har trængt sig frem , 
bragte dig på den tanke , at jeg ikke befinder 
mig vel i mit studerekammer : jeg har aldrig følt 

større trang , end netop nu , til at fordybe mig i 
den hellige skrift  ; jeg læser dsbuden også andre 
ting og anvender megen flid på mine prækener , 
så jeg har nok at bestille her hjemme ; men alt 
dette er jo kun en forberedelse til min egentlige 
gerning , missionærens eller rettere sagt sjælesørgerens : 
hvad jeg har samlet i studerekamret , 
føler jeg trang til at sprede omkring i husene . 
Jeg har for første gang holdt konfirmation 
her oppe . Der var stærk tilstrømning og megen 
deltagelse fra menighedens side . Vi har tidligere 
talt sammen om den betydning , der skal tillægges 
denne kirkelige handling ; jeg tror , du er enig 
med mig i , at den nærmest må betragtes som 
en højtidelig afslutning af religionsundervisningen . 
Derimod er det egentlig for tidligt at tage løfte 
af den unge og lade ham bekræfte sin dåbspagt : 
for at kunne sige ja , må man også kunne 
sige nej ; men hvilken forstyrrelse ville det ikke 
vække , dersom en konfirmand sagde nej eller 
blot udbad sig betænkningstid , fordi han endnu 
ikke følte sig moden ? 
For resten medførte denne konfirmation en 
for mig ubehagelig situation og bragte mig i 
konflikt med en af mine få herboende landsmænd ; 
men jeg kunne efter min bedste overbevisning 
ikke gøre andet , end hvad jeg gjorde , 
når jeg da ikke ville tage den enkeltes parti 

imod hele menigheden . Jeg skal kortelig fremstille 
sagen , så dti selv kan dømme . 
Jeg har vist tidligere nævnt stationsforvalteren , 
Muller ; derimod tror jeg ikke , jeg har berørt , 
at han har en datter , som jeg i sommer 
har forberedt til konfirmationen . Det skal ikke 
være ualmindeligt , at tyske børn i danske egne 
vænne sig således til det fremmede sprog , at 
de foretrække det for deres modersmål . For at 
hindre dette , har faderen holdt tysk lærerinde til 
hende og ikke tilladt hende at lege med danske 
børn . Hun har derfor naturligvis heller ikke læst 
sammen med de andre præstebørn , men er kommen 
til mig i særlige timer . Det er en rigtig 
god lille pige , og jeg har haft megen glæde af 
hende . 
Da det nærmede sig hen imod tiden , skrev 
jeg til faderen , at jeg havde tænkt at konfirmere 
hende søndagen efter den almindelige 
konfirmationssøndag , og spurgte ham , om han 
havde noget derimod . Han svarede mig , at han 
ønskede , hun skulle konfirmeres sammen med 
de andre børn . Jeg ville jo gerne komme ham 
i møde og søgte derfor at finde en måde , hvorpå 
dette kunne lade sig gøre . Ligefrem at lade 
hende gøre følge med de andre , kunne der ikke 
være tale om ; thi herved ville jeg blive nødt til 
ikke blot at benytte det tyske sprog i henvendelsen 

til hende , men jeg måtte i talen før og 
efter overhøringen blande tysk og dansk sammen , 
da hun* jo ellers ville stå udenfor det hele . Jeg 
tænkte da på , om det ikke lod sig gøre , at hun 
trådte frem straks efter de andre , og at jeg , så 
kort som mulig , gentog hele handlingen med 
hende alene ; men heller ikke dette arrangement , 
forekom mig heldigt : jeg kunne jo ikke forlange . 
At hele forsamlingen skulle blive tilstede for 
hendes skyld ; en del ville rimeligvis fjerne sig , 
og den derved forårsagede uro og uhygge 
ville let forstyrre den højtidelige handling og 
hindre såvel den unge pige som mig selv i at 
samle vore tanker . Når jeg derimod bestemte 
tiden for hende til en halv time efter den almindelige 
konfirmation , hvis varighed jeg omtrent 
kunne beregne , så ville uroen efter de 
bortgående have tabt sig . Denne ordning forekom 
mig altså at være den hensynsfuldeste til 
begge sider , idet den stillede det frit for de tilstedeværende , 
om de ville gå eller blive , og 
ligeledes frit for stationsforvalteren og hans 
familie , om de ville overvære de danske børns 
konfirmation eller komme senere . 
Glad over at jeg havde fundet denne løsning , 
spændte jeg min lille tykke for og kørte 
over til stationen . Forvalteren er meget bunden 
og kommer vistnok kun lidt ud imellem folk : 

derimod har han sat meget på at gøre sit hjem 
så hyggeligt som muligt , og navnlig anvender 
han sin fritid til at forskønne haven , som gør 
et overordentlig venligt indtryk . 
Da jeg kom , var han netop beskæftiget med 
at ekspedere et tog , og jeg blev vist ud til fruen , 
.som sad i et slags kunstig grotte , hvorfra man 
så hen over banen til begge sider . Det er en 
stilfærdig , tilbageholdende kone af et sygeligt 
udseende . Jeg fremstillede sagen for hende , og 
hun hørte på mig uden at gøre nogen indvending , 
men tillige uden at udtale nogen billigelse ; 
da jeg var færdig , sagde hun , at hendes mand 
snart ville komme , så kunne jeg tale med ham 
derom . Det varede da heller ikke længe , før 
'foget bruste forbi , og straks efter viste Mullers 
statelige skikkelse sig i haven . Det er en ganske 
net mand , over middelhøjde , bredskuldret , med 
noget militært i holdning og væsen . 
Jeg fremsatte nu atter mit forslag , og efter 
at have siddet et øjeblik tavs , sagde han , mens 
blodet steg ham til hovedet : „ Min datter skal 
altså tilsidesættes for bønderbørnene !1' 
jeg svarede , at det gjorde mig meget ondt , 
at han opfattede mit forslag som en tilsidesættelse ; 
jeg havde aldrig tænkt mig , at det kunne 
ses på den måde . Jeg tilføjede , at dersom han 
foretrak , at hans datters konfirmation gik forud , 

kunne dette vistnok også lade sig gøre ; men 
det var da nødvendigt , at vi satte en meget tidlig 
mødetid , for at kunne være færdige , før gudstjenesten 
skulle begynde . 
„ Jeg ønsker hverken , at vi skal skubbes ind 
foran eller bag efter , “ svarede han , „ men at min 
datter skal stilles på den plads , der tilkommer 
hende . Jeg véd ikke andet , end at hr . Pastoren 
har været tilfreds med hende , og da hun desuden 
både er den ældste og den højeste og den eneste 
udenfor bondestanden , kan jeg ikke tro andet , 
end at hendes plads er øverst i rækken . Skulle 
børnene ikke forstå tysk nu , da de er udlærte 
i skolen , så véd jeg ikke , hvad gavn skolen er 
tik de små idioter har godt af at vænne sig 
til at høre tysk tale i kirken , da det dog alligevel 
en gang bliver enden på det . “ 
Jeg følte mig indigneret over hans hensynsløshed 
og gjorde ham med alvor opmærksom 
på , at jeg var ansat som dansk præst i en 
dansktalende menighed og altså bunden ved de 
pligter og hensyn , som denne stilling medførte . 
„ Ja , “ sagde han , „ Fejlen er , at vi ikke har 
fået en tysk søndag indført her i sognet  ; vi er 
akkurat lige så nær dertil som nabosognet her 
syd for ; det var også sket for længe siden , hvis 
den gamle jyde , deres formand , ikke var bleven 
hængende så længe i embedet ; men jeg skal 

gøre mit til , at det kan ske , og jeg håber , at 
hr . Pastoren vil hjælpe mig . Det er dog for 
galt , at vi , som er herrer i landet , skal være 
lukkede ude fra kirken . “ 
Jeg følte aldeles ingen lyst til at indlade 
mig i disput med ham og svarede derfor afvisende , 
at det var noget , jeg ikke havde tænkt 
over . 
„ Ja , det er der jo heller ikke tale om nu , “ 
Sagde han ; „ her drejer det sig kun om konfirmationen , 
og jeg ville gerne have klar besked . 
Kan jeg få det ordnet , som jeg ønsker ? “ 
Jeg rystede på hovedet . 
„ Ja , så vil jeg foretrække at lade barnet 
konfirmere af vor nabopræst ; det kan der vel 
ikke være noget til hinder for ? “ 
Jeg svarede , at der fra min side ikke var 
det mindste til hinder derfor , men at det ville 
gøre mig meget ondt , da jeg havde fået den 
unge pige kær . 
„ Det hi også bedrøve Anna , “ sagde fruen ; 
„ hun holder så meget af hr . Pastoren . “ 
Der var nu ikke grund for mig til at forlænge 
visiten , og jeg kørte altså hjem , anstillende 
melankolske betragtninger over den sære 
lyst , menneskene have til at forpurre vore bedste 
hensigter og fornuftigste bestemmelser . Hvor 
fornøjeligt kunne ikke alt være gået , dersom 

den hovmodige mand ikke havde sat sig i hovedet , 
at fordi vi er herrer i landet , have vi lov til 
at krænke befolkningens følelser , at vi er de 
romerske borgere og de andre barbarerne , der 
leve af vor nåde . 
Det var ikke alene min glæde , han forstyrrede , 
men også den stakkels piges ; hendes 
moder havde ret , da hun sagde , at hun ville 
tage sig det nær . Da hun kom til mig et par 
dage efter , så hun helt ulykkelig ud , og flere 
gange brøde tårerne frem . Det er rimeligt , at 
grunden for en del var den , at hun nu , just 
som hun troede sig færdig med forberedelsen , 
skulle begynde forfra hos en anden ; men jeg 
bilder mig dog ind , at det ikke ville være gået 
hende således til hjerte , dersom hun ikke havde 
befundet sig vel hos mig . 
Hun er da også efter konfirmationen vedbleven 
med sine besøg ;  og det er heldigt , at 
Susse , som holder meget af hende , altid har fuldt 
op at underholde hende med  ; thi jeg ville ellers 
være noget vanskeligt stillet overfor den unge 
dame — som sådan må jeg nu betragte hende 
— ja , det ville måske ikke en gang blive ansét 
for passende , at hun kom her i præstegården . 
Hvad der glæder mig er , at hun ikke har 
sin faders sind , men synes at nære virkelig interesse 
for den befolkning , hun lever imellem : 

hun hører mig gerne fortælle om mine besøg 
omkring i sognet , og hun har flere gange udtalt 
sin beklagelse over , at hendes fader så 
systematisk har holdt hende borte fra dansk omgang . 
Susse har nu sine egne tanker om alt dette ; 
når den unge pige kommer på tale imellem 
os , blinker hun helt mystisk med øjnene og lader 
sig tydeligt forstå med , at hun véd nok — dersom 
jeg ville — nok sagt — hm ; du forstår 
vel en halvkvædet vise . Det er jo ikke så 
ganske ualmindeligt , at unge , letbevægelige piger 
gribes af et slags — hvad skal jeg kalde det — 
sværmerisk følelse for deres religionslærer ; jeg 
vil ikke benægte , at noget lignende kan være tilstede 
her , men andet og mere er det naturligvis 
heller ikke . Om nogen tid vil hun le ad 
sig . selv , når hun tænker tilbage derpå , og dersom 
jeg har været indbildsk eller letsindig nok 
til at lade mig lede på glat is , vil hun også le 
ad mig . Men jeg skal nok tage mig i agt . For 
mig står hun dog endnu bestandig som barnet , 
skønt det er forunderligt , hvor den lange kjole 
har givet hende holdning og anstand . 
Over de små ubehageligheder , som konfirmationen 
har medført , må jeg ikke glemme 
det meget gode og glædelige , som har givet mig 
en rig erstatning . Jeg er kommen i et hjerteligere 

forhold til flere familier , og da navnlig til 
den af bønderne , der såvel ved sin dygtighed 
og retsindighed som ved sin store bedrift indtager 
en fremragende plads i sognet . 
Han hedder Nis Fallesen og sidder på en 
gård , som i et par århundreder er gået i 
arv i hans familie ; dens tilliggende er så betydeligt , 
at han på ethvert andet sted ville blive 
betragtet som stående udenfor bondestanden ; 
ikke desto mindre sætter han en ære i at være 
slet og ret Bonde og optræder med en sådan 
jævnhed og tarvelighed , at vi , af skrædderen og 
danselæreren opstrammede , bymennesker , som 
trods ordsproget er tilbøjelige til at skue hunden 
på hårene , let komme til at se fejl på ham . 
Jeg husker endnu tydeligt til min skam , at jeg 
første gang , han var hos mig i forretninger , 
ikke nærede mindste tvivl om , at det var et 
tyende , et bud , og behandlede ham som sådant . 
Men jeg må til min undskyldning bemærke , at 
det var i den allerførste tid efter min ankomst 
hertil , da jeg endnu manglede enhver målestok 
for bedømmelsen af menneskene her oppe . Hvorledes 
kunne jeg ane , at denne mand i den grå , 
hjemmegjorte frakke og med det temmelig grove , 
ved første øjekast ingenlunde intelligente ansigt , 
var en af byens matadorer , især da jeg så ham 
i en gemytlig passiar med min Karl , som ganske 

kammeratligt sagde „ Du “ til ham . Jeg fik senere 
at vide , at karlen havde tjent hos ham ; og her 
oppe er det endnu ganske almindeligt , at Karl og 
pige sige du til deres husbond og madmoder 
og nævne dem ved fornavn . 
Denne så fordringsløst optrædende mand 
nyder en ubetinget tillid hos befolkningen , og 
jeg er overbevist om , at han fortjener den . Han 
er formand for egnens sparekasse og for kredsens 
landboforening , medlem af udvalget for de kirkelige 
anliggender og meget andet , som jeg ikke 
husker . Det er en selvfølge , at han bliver søgt 
af en mængde mennesker , og hvad tid på 
dagen man end kommer forbi hans gård ,'" skal 
det være en ren undtagelse , når der ikke — 
ligesom udenfor de søgte læger — holder en 
eller flere vogne , hvis ejermænd er inde hos 
Nis for at hente råd i en eller anden sag . 
Ceremonier bruger man så lidt som muligt af ; 
det første , man sørger for , når man er kommet 
indenfor døren , er at få sin pibe stoppet ; ja , 
jeg tror knap , det ansés for passende at sige 
goddag , før man er sikker på , at man har fået 
dampen rigtig op . At føre en passiar uden med 
piben i munden , ville vistnok høre til de umulige 
ting . 
Nis er ingenlunde nogen hjemfødning : han 
har i sine unge dage været på guldgravning i Kalifornien , 

og han har oftere besøgt Hamborg og 
Berlin , ikke at tale om Danmark ; for et par år 
siden tog han første præmie som hingsteopdrætter 
i Kiel og hjembragte i den anledning en smuk 
og kostbar sølvpokal , som han gerne viser sine 
gæster . Skønt han således har set fremmede 
skikke og både kan engelsk og tysk , holder 
han dog trofast ved det hjemlige og taler ikke 
uden yderste nødvendighed andet end sit modersmål , 
det slesvigske bondedansk ; han kan ikke 
lide , at man kalder det platdansk , da han 
siger , at det ikke står i samme forhold til det 
dannede sprog  , som plattysk til højtysk , men 
kun er en dialekt , ganske som fynsk eller sjællandsk 
bondesprog . Jeg udtalte en gang min 
forundring over , at man ikke søgte at nærme 
sig de dannedes sprog i Danmark , „ Nej , “ sagde 
han , „ det er med fuld bevidsthed ; begyndte vi 
først at kvakle med sproget , var vi væk ; så 
svævede vi i luften og ville blive et let bytte 
for plattysken ; thi det er plattysken , vi frygte , 
højtysken gør os ingen skade . “ Det kan være , 
han har ret ; men jeg skal ikke nægte , at det 
gør et underligt indtryk , når man hører dannede , 
dameklædte unge piger , som' have haft 
guvernanter i musik og sprog , tale om Beethoven , 
eller om literatur og teater , på sådant bonde- 
mål . 

jeg kom straks efter min ankomst på forskellig 
måde i forhold til Nis Callesen , ikke 
alene i offentlige , men også i private anliggender ; 
jeg bringer ham således de penge , jeg får 
ind , og hæver dem igen med renter , efterhånden 
som jeg får brug for dem ; dog var det , som 
sagt , først konfirmationen , der bragte os nærmere 
til hinanden . Han havde to sønner , der 
skulle konfirmeres , og det gav jo allerede anledning 
til adskillig samtale , hvorved han lærte 
mig at kende som et skikkeligt menneske ; men 
dernæst tror jeg , at han følte sig særlig tiltalt af 
den måde , hvorpå jeg optrådte overfor stationsforvalteren ; 
fra det øjeblik af at dette rygtedes 
— og det varede jo ikke længe i vort lille 
samfund — , mærkede jeg tydeligt , at han talte 
langt mere tillidsfuldt og åbent med mig end 
tidligere . 
Han har mange børn og holder lærerinde 
til dem . Da de to sønner nu skulle sendes bort 
til videre uddannelse , får hun en del tid tilovers , 
og Nis spurgte mig , om jeg som lokal 
skoleinspektør havde noget imod , at to af naboens 
børn fik undervisning sammen med hans . 
Det kunne ikke falde mig ind at gøre nogen 
indvending ; selv om der , som jeg hører , skal 
være en gammel anordning , ifølge hvilken man 
kan forbyde to familier at slå sig sammen om 

en lærerinde , ville jeg dog ansé det for overordentlig 
chikanøst , om man ville benytte sig 
deraf . Endog denne bagatel har bragt mine 
aktier til at stige ; jeg skammer mig næsten ved 
at sige det . 
Jeg var da med til konfirmationsgildet , og 
her var der ingen ende på spisen og drikken . 
Ellers lever man i Callesens hus , ligesom i hele 
egnen , til dagligdags meget tarveligt . Man kan 
komme mange steder , uden at der bliver budt 
hverken bajersk øl eller brændevin  ; men der er 
én ting , som træder i stedet , og som synes lige 
så nødvendig som tobakken : det er kaffen ; 
uden den synes passiaren ikke at kunne gå ; 
man indrømmer selv leende , at der er dage , da 
kaffekanden uafbrudt er over ilden . 
Lev nu vel , kære ven , hils alle og skriv 
snart . 

november 1883 . 
Kære ven ! 
Først og fremmest hjertelig tak for de tilsendte 
bøger ; når jeg undtager et par teologiske 
tidsskrifter , har jeg , siden jeg kom her op , 
ikke sét noget til ny literatur . Jeg har først 
læst bogen om Bismarck , der har interesseret mig 
meget , om jeg end finder , at forfatteren snarere 
berømmer , end bedømmer ham . Ja , vi har jo , 
som alle tyskere , haft vore debatter ved ølkruset 
om Bismarck , og du kender min opfattelse : det 
forekommer mig , at han som geni , som kraft , 
som modstandsbryder , er enestående i nutiden ; 
han står for mig som løven med den vældige 
klo , der ikke slipper det bytte , den en gang har 
fået fat på . Jeg véd vel , at han arbejder 
for folket ; men , kristelig sét , står den , der kun 
udretter lidt , fordi han vil bevare sin sjæl uskadt , 
højere end den , der udretter kæmpegjærning , men 
tager vold og svig i sin tjeneste . Dernæst tror 
jeg , at den , der beriger folket ved sådanne 
midler , gør det skade i dybere forstand : hensynsløsheden 
hos de mægtige breder sig som en 
smitte i vide kredse og gør menneskene brutale  ; 

det forekommer mig , at jeg endogså her mærker 
spor af denne smitte i luften omkring mig . 
At skulle undtage statsstyrerne fra den almindelige 
moral , fører efter min formening ind på 
en farlig vej . Man må naturligvis indrømme alt 
det undskyldende , der kan ligge i vanskelige forhold 
og store fristelser ; men dersom man går 
videre , ender man let med at gøre personligheden 
til et nødvendigt produkt af situationen , og så 
forsvinder med det samme al skyld . At Bismarck 
ikke selv hylder denne deterministiske anskuelse , 
sér man let af hans udtalelser . Hvor ofte har 
han ikke rettet de hårdeste bebrejdelser imod 
sine modstandere , beskyldt dem for utilladelig 
kampmåde , for at forvanske kjendsgjerninger 
og sætte partiinteresser over fædrelandets vel . 
Således ville en determinist ikke kunne tale 
uden at komme i modstrid med sig selv ; thi for 
ham måtte det stå klart , at hans modstanderes 
kampmåde var et lige så nødvendigt produkt 
af situationen , som hans egen  ; og derved ville 
jo hans kritik og beskyldninger have mistet deres 
Brod . 
For en fjorten dages tid siden havde vi en 
smuk lille fest her i sognet . Kort efter min 
formands død fik menigheden den smukke tanke 
at vise sin taknemlighed for hans lange og tro 
virksomhed ved på en eller anden måde at 

pryde hans grav . Efter at der ved tegning var 
sikret en passende sum , henvendte man sig til 
jomfru Klausen , og da hun selv ønskede at besørge 
det egentlige monument , blev de indsamlede 
penge anvendte til et smukt jerngitter . En 
velstående Bonde tilbød at levere de nødvendige 
sten til fodstykket , og hele sommeren igennem 
har han haft en mand siddende udenfor kirkegårdshegnet 
for at bearbejde de hårde kampesten . 
Den klingre lyd af hans hammer har 
uafbrudt ringet for mit øre som en-opfordring 
til at gå i den afdødes fodspor , og jeg er sjældent 
kommet forbi pladsen , uden at der har 
været en eller flere tilskuere , som med opmærksomhed 
have fulgt arbejdets gang , et vidnesbyrd 
om den interesse , der har været for sagen . 
Efter at gitteret var færdigt , blev man enig om 
en dag , da man ville samles for at tage det 
i øjesyn og overlevere det til jomfru Klausen ; 
og for at det hele kunne få et mere højtideligt 
præg , blev jeg opfordret til at sige et par ord , 
hvilket naturligvis var mig en glæde . 
Kirken blev bestemt til mødested , og her 
samledes til den bestemte tid en festlig klædt 
skare . Vi begyndte med at afsynge en salme , 
som passede til lejligheden ; derpå trådte jeg 
frem foran alteret og mindede om den lange tid 
og de mange omskiftninger , under hvilke den 

afdøde havde været præst i menigheden . Jeg 
havde ikke selv kendt ham , men det var blevet 
mig sagt , at han som en ret Kristi tjener havde 
været gennemtrængt af mildhedens og forsonlighedens 
ånd , uden at han dog på den anden 
side havde været bange for at optræde strengt 
og straffende , når han fandt det fornødent . Han 
fortjente derfor vel at bevares i taknemligt minde , 
og jeg , som hans efterfølger , vidste ikke noget 
bedre ønske at slutte med , end at det måtte 
blive givet mig at virke således i mit kald , at 
menigheden ikke alt for meget følte det lidte tab . 
Vi sang endnu nogle salmevers , hvorpå jeg 
opfordrede forsamlingen til at  .følge med mig ud 
til graven . Jeg selv gik i spidsen med jomfru 
Klausen ved min side . Den kolde , skarpe østenvind , 
som slog os i møde der ude , vidnede om , 
at vi havde gjort vel i at lægge den egentlige 
højtidelighed ind i kirken . Graven , som dog lå 
lidt i læ , var i dagens anledning smykket med 
friske kranse , og om det så var gitteret , havde 
ungdommen behængt det med guirlander af gran , 
bregner , vedbend og hvad de ellers havde kunnet 
få fat på . Da alle vare komne ud og havde 
samlet sig i stille grupper , henvendte jeg et par 
ord til jomfru Klausen : jeg takkede hende for , 
hvad hun havde været for den afdøde , og bad 
hende modtage gaven som et tegn på menighedens 

taknemlige erindring ; derpå overrakte 
jeg hende nøglen til gitteret , idet jeg meddelte , 
at der af det indsamlede var blevet en lille sum 
tilovers , og at hun kunne disponere over renterne 
til gravens vedligeholdelse . 
Forsamlingen skiltes nu ad , idet hver enkelt 
gik hen til jomfru Klausen og tog hende i 
hånden . Mange kom også hen til mig og 
takkede mig , fordi jeg havde talt så smukt om 
deres gamle præst  ; de mere tilbageholdende 
sendte mig i alt fald et venligt blik . 
Jomfru Klausen og jeg fulgtes nu ad til præstegården 
 ; det var første gang , hun viste mig den 
ære at betræde mit hjem , hvor hun selv havde 
tilbragt så mange år . Jeg havde flere gange 
bedet hende om at komme , men det var- ikke 
blevet til noget , skønt hun havde lovet det . 
Jeg kan tænke , at hun ville afvente „ Susses “ 
Besøg , og dertil var hun jo også fuldt berettiget ; 
men „ Susse “ har slet ingen lyst til at aflægge 
besøg i danske huse og allermindst hos 
jomfru Klausen , om hvem hun vistnok hos Hansens 
har hørt alt andet end godt . Denne gang 
kunne jomfru Klausen imidlertid ikke undslå sig , 
og jeg førte hende med mig som i triumf . 
Men så skulle der dog indtræffe noget , som 
gjorde et skår i min glæde . Den vej , vi 
fulgte til præstegården , gik lige forbi Hansens 


ladeport ; han stod der uden for , og da vi passerede , 
gjorde han nogle bevægelser med den 
knyttede højre hånd , idet han tillige råbte nogle 
truende ord , som jeg dog ikke forstod . Jomfru 
Klausen udstødte et lille skrig , men fattede sig 
straks  ; og da vi vare komne lidt frem , sagde hun 
roligt : „ Forpagteren var nok ikke i sit es ! “ 
„ Mon han har været i kirken , “ , sagde jeg 
for at sige noget . 
„ Nej , i kirken var han ikke , “ svarede hun ;„ derimod 
så jeg et glimt af ham henne ved 
graven , da vi trådte ud af kirken  ; men han 
forsvandt , inden vi kom derhen  ; det forekom mig , 
at han bevægede sig noget usikkert , så han har 
måske haft lidt i hovedet , stakkel . “ 
„ Jeg har hørt , at det hændes ham en gang 
imellem , “ sagde jeg . 
„ Å ja , det kan jo hændes den bedste , “ 
Svarede hun . 
Vi talte ikke mere derom , men følte os vist 
begge uhyggeligt til mode . Mig havde Hansen ingensinde 
vist uvenskab  ; men det var jo muligt , at 
det , der nylig var foregået , havde forandret hans 
gode mening om mig , og at det således både 
var mig og jomfru Klausen , han sigtede til med 
sine ord og gebærder  ; hvad angik hende og 
hendes virksomhed , kendte jeg jo hans følelser . 

vi vare imidlertid komne ind ad præstegårdens 
port , og jomfru Klausen så sig omkring . 
„ Det er alt sammen gammelt og bekendt , “ 
Sagde hun ; „ her er ingen forandringer sket . “ 
Jeg bemærkede , at der vistnok kunne være 
adskilligt , som trængte til at sés efter , men jeg 
havde endnu ikke haft tid til at beskæftige mig 
med sligt ;  .tillige forberedte jeg hende på , at 
hun vistnok ville finde det indre tomt og øde 
imod tidligere , og jeg lod hende gennem gårdvinduerne 
se ind i flere værelser , som stod med 
de nøgne vægge . 
„ Det kan jo ikke komme på én gang , hr . 
Pastor , “ sagde hun ; „ De skal se , de får mere 
fornøjelse af , lidt efter lidt at anskaffe så ét 
stykke og så et andet , end om de straks havde 
haft overflødighed på alting . “ 
I forstuen blev vi modtagne af „ Susse “ , 
som i dagens anledning havde iført sig sin sorte 
silkekjole . Jeg havde været noget ængstelig ved 
tanken om dette møde ; „ Susse “ var jo forud 
indtaget imod vor gæst ; desuden kunne hun 
hverken tale eller forstå dansk , og jeg vidste 
ikke , om jomfru Klausen kunne eller ville tale 
tysk . Alt gik imidlertid bedre , end jeg havde 
ventet ; jomfru Klausen svarede i det sprog , 
hvori hun blev tiltalt , og snart vare begge damerne 
i en gemytlig passiar . 

da vi blev et øjeblik alene , takkede jeg 
hende for denne imødekommenhed og komplimenterede 
hende for hendes korrekte tysk . 
„ Jeg tror , “ sagde hun , „ at man i sådanne 
egne som her , hvor to sprog støde sammen , 
helst skal se at lære dem begge  ; ellers kan man 
let komme i forlegenhed . Deres husbestyrerinde , 
frøken Kupferberg , har jo ikke haft tid eller 
lejlighed til at lægge sig efter at tale dansk , og 
det følger da af sig selv , at dersom man vil have 
godt af hende , må man svare hende på hendes 
eget sprog . Med dem , hr . Pastor , er det en 
anden sag ; det forekommer mig , at jeg har ret 
til at betragte dem halvt som landsmand , så 
længe de er her oppe imellem os  ; desuden tror 
jeg , uden at rose mig selv , at mit dansk er 
noget bedre end bøndernes , så de kan måske 
lære lidt af mig , og det véd jeg , at de sætter 
pris på . “ 
Hvad skulle jeg svare hertil ? En og anden 
ville måske i mit sted have trukket på skuldrene 
og med et lille diplomatisk smil bemærket , 
at han ganske vist var sendt her op for at prædike 
kristendom på dansk , men at han på den 
anden side var tysk embedsmand og som sådan 
i den tyske civilisations interesse udenfor 
kirken måtte holde på det tyske sprog . Det 
ville måske have været fin politik , men det 

ligger ikke for mig ; thi jeg finder , at det , hun 
sagde , var fornuftigt og rigtigt . Skulle nogen , 
for eksempel du , kære ven , tro , at det var hendes 
elskværdighed , der bedårede mig , må jeg protestere 
herimod og henlede opmærksomheden 
på , at jeg , længe før jeg gjorde jomfru Klausens 
bekendtskab , har  .haft væsentlig samme opfattelse , 
hvilket mine første breve til dig ganske 
sikkert ville vise .efter 
at vi havde spist til middag — du kan 
tro , den var flot , endogså med vin — måtte 
vi vise vor gæst omkring både ude og inde . 
Jeg bemærkede , at hun , hvad sproget angik , ikke 
holdt strengt på sit princip , men i Susses nærværelse 
også benyttede det tyske sprog i henvendelse 
til mig , en takt , hvorfor jeg var hende 
meget taknemlig , da Susse ellers hvert øjeblik 
ville have tabt tråden og følt sig tilovers . 
Vi vandrede rundt fra kælder til loft , og 
gennem hendes forklaringer og påvisninger 
faldt der et nyt lys over huset , ja , det fik ligesom 
liv ; der dukkede overalt skabe og gemmer 
frem , hvis tilværelse vi ikke havde anelse 
om , og vi fik adskillige gode desseiner angående , 
hvor vi skulle sætte vore blomster , hvorledes 
vi bedst skulle gemme vore sulevarer , 
vore kartofler osv . . 
Naturligvis måtte hun også ud i båsen 

for at se mine kreaturer , som dog ikke beløb sig 
til mere end to , nemlig en hest og en ko . Koen 
kendte hun godt , da den var købt her i byen ; 
hesten kendte hun derimod ikke , men glædede 
mig ved at rose den , thi det er virkelig et smukt 
og skikkeligt lille dyr . Svinet kunne jeg desværre 
ikke vise hende , da det ikke mere var i 
live ; men det vandt hendes bifald på bordet i 
form af skinke . 
Ladebygningen troede jeg , vi kunne spare 
os ; men hun ville endelig der ind . Her havde 
jeg liggende den sæd , dels tærsket , dels utærsket , 
som forpagteren efter kontrakten skulle levere 
mig ; men da jeg kun havde brug for en del af 
bygningen , benyttede han , som han var vant til 
fra tidligere tid , resten . Jomfru Klausen kastede 
opmærksomme blikke omkring sig . Der er en 
dør ind til forpagterens rum ; den lagde hun 
særlig mærke til og spurgte , om den benyttedes ; 
da jeg svarede ja , sagde hun , at den i hendes 
morbroders tid var bleven afspærret . Han havde 
også haft sin sæd liggende her , men i de senere 
år flyttede han den over på stuebygningens 
loft , da han mente , at han her bedre kunne have 
tilsyn med den . 
I øjeblikket tænkte jeg ikke videre derover ; 
men senere faldt det mig ind , at der i hendes 
ord ligesom lå en advarsel , en opfordring til 

at passe på . Hvem véd , måske der er blevet 
opdaget et eller andet ! Man siger jo , at karlene 
have for skik at rapse til deres heste , hvor de 
kan komme til . Nå , herre gud , det kan man 
forstå og undskylde . Det er mit princip , at 
man skal tro godt om folk , så længe de ikke 
have givet anledning til det modsatte ; og hvad 
der end kan siges om Hansen , har jeg ingen 
grund til at mistænke ham for at ville gøre sig 
fordel på min bekostning . 
Da vi vare færdige med denne afsøgning af 
præstegården , både inde og ude , trakterede 
Susse med kaffe og småkager ; og kort efter 
tog vor gæst afsked , med hjertelig tak for den 
andel , jeg havde haft i , at dagen var bleven så 
festlig og fornøjelig for hende . 
Da jeg i skumringen gik mig en tur , så 
jeg pludselig en skikkelse dukke frem på en 
sidevej og nærme sig til mig med mystiske gebærder . 
Det var tydeligt , at den ville mig noget , 
og jeg standsede altså . Det viste sig at være 
Smitt ; da han var nået hen til mig , kastede 
han forsigtige blikke omkring til alle sider ogstak 
derpå med et nik nogle sølvmønter i hånden 
på mig . 
„  hvad skal jeg med dem , hr . Smitt  ?  “ 
Spurgte jeg . 

„ Tys  ! “ sagde han og så sig igen uroligt 
om ; derpå nikkede han og vedblev : 
„ Det er til graven ; men jeg ønsker ikke , at 
nogen skal vide det , forstår de ! “ 
Jeg beroligede ham med , at jeg skulle indføre 
hans bidrag under et mærke . Han takkede 
mig og sagde : „ De er en hædersmand , 
hr . Pastor ! Det var meget smukt , meget smukt ! “ 
Jeg spurgte , om han havde været tilstede i 
kirken . 
„ Tilstede ! Nej — nej ! Men jeg har talt med 
folk , som var tilstede ; det var meget smukt ; 
men ikke mine ord igen — jeg har ingenting 
set eller hørt . “ 
Dermed forsvandt han , og skønt jeg virkelig 
følte mig rørt , kunne jeg ikke lade være at 
smile ad den komiske måde , hvorpå han havde 
givet sit hjerte luft . — 
er det virkelig mig , som skriver alt dette til 
dig ? Jeg må knibe mig i armen for at forvisse 
mig derom . Jeg , der for nylig trippede 
om i en lille brandenborgsk ravnekrog som en 
stakkels reallærer , hvem ingen uden et par 
mødre med giftefærdige døtre bekymrede sig 
om , jeg residerer pludselig i det yderste Thule , 
prædiker kristendommen i et fremmed tungemål 
og bliver i den stille aftenstund proklameret 
som hædersmand . Det forekommer mig 

næsten som et eventyr ; men jeg véd da også , 
hvad der kræves af mig , dersom eventyret ikke 
skal forsvinde  : jeg må hverken se til højre eller 
til venstre , men rette mit blik på ham , som er 
vejen og sandheden og livet . At dette må 
lykkes mig , er min stadige bøn . 

1 . Januar 1884 . 
Kære ven ! 
Alt godt og glædeligt ønskes dig  ! Men lad 
mig først og fremmest takke dig for , hvad du 
har været for mig i det forløbne år . Jeg ville 
have følt det som et stort savn , hvis jeg ikke 
havde haft dig at skrive til sådan løst og fast , 
alt hvad der hændes mig ; jeg bliver ligesom 
vakt og får et friskere syn på meget , når jeg 
begynder at samle det sammen til skrifte . En 
dagbog ville ikke være det samme  ; der er en 
egen beroligelse for mig i den bevidsthed , at et 
andet menneske — det vil sige , et menneske , 
som forstår mig og har hjerte for mig , — 
kender hele min situation . Jeg beder dig da 
om , at du også i det kommende år vil vedblive 
at være min konfessionarius , dog således 
at jeg ikke er forpligtet til ubetinget at bøje mig , 
men som protestant har ret til at forsvare min 
egen overbevisning . — 
vintertiden , og da navnlig efter julen , er 
på landet den egentlige ferietid ; som byfolk 
længes efter sommerferien , således landsbyfolk 
efter vinterferien ; så hviler jorden og med den 

en væsentlig del af arbejdet . Det er ikke alene 
de selskabelige sammenkomster , som nu florere , 
men også besøget i kirken bliver hyppigere og 
regelmæssigere , og man glæder sig naturligvis 
derover , om man end kan sige sig selv , at det 
for en del er en vanesag . 
I juledagene var da også omtrent hver 
plads i kirken besat , hvilket dog måske til 
dels skyldtes det heldige vejr : efter et kort 
snefald , som dækkede vintersæden , fik vi en let , 
stille frost . 
Der skal være egne , hvor mændene komme 
den ene helligdag , kvinderne den anden ; men 
her mødte begge køn samtidig . Jeg indledede 
højtiden med en liturgisk gudstjeneste juleaften . 
Under salmesangen lagde jeg mærke til en ejendommelig 
fuldtonende stemme , som var mig 
fremmed , og uvilkårligt så jeg i den retning , 
hvorfra den kom . Det var Anna Muller ; jeg 
kendte hende trods halvmørket og den tætsluttende 
vinterkyse . Jeg blev naturligvis overrasket , 
da det 'var første gang , jeg så hende i kirken . 
Hun forstod jo ikke dansk ; og jeg havde derfor 
ikke kunnet forlange af hende , som af de andre 
konfirmander , at hun skulle møde i kirken om 
søndagen . Jeg tænkte mig da , at hun havde valgt 
denne lejlighed , fordi ordet her trådte tilbage 
for sangen , idet stemningen samlede alle i den 

fælles glædeshymne , og jeg følte trang til at 
takke hende derfor ; men da jeg efter gudstjenesten 
søgte efter hende , var hun forsvunden . 
Det blev imidlertid ikke derved . Da jeg 
anden juledag gik fra alteret til prædikestolen , 
så jeg hende sidde i den forreste stol på 
kvindesiden . Jeg var glad ved , at hun så ned 
for sig ; thi havde hun set på mig , ville jeg 
måske i min overraskelse have hilst på hende , 
hvilket jeg ellers aldrig gør i kirken ; jeg kender 
jo alle og kunne ikke , uden at såre , give 
nogen fortrinet ; i den næste stol sad således 
blandt andre jomfru Klausen og min forpagters 
datter , der begge ville have haft samme krav 
på en hilsen som Anna Muller . 
Efter gudstjenesten kom hun ind i præstegården 
for at ønske mig glædelig fest ; og med 
hende fulgte en anden ung dame , som jeg ikke 
havde sét før . 
„ Må jeg præsentere frøken Skårup , min 
lærerinde i dansk , “ sagde hun på korrekt 
dansk . 
„ Men det havde jeg jo ikke nogen anelse 
om  ! “ udbrød jeg . 
„ Nej , det skulle også være en overraskelse , “ 
Svarede hun med et skælmsk smil . „ Er jeg ikke 
kommen godt frem ? Jeg forstod udmærket hvert 
ord , de sagde . Det kan jeg takke frøken 

Skårup for  ; hun er lærerinde ovre hos Nielsens 
i b . For resten mærkede jeg , da jeg begyndte 
at lære , at jeg kunne meget mere , end jeg vidste 
af . Fader har nok gjort , hvad han kunne , for 
at jeg ikke skulle lære dansk ; men når man 
så mange år hører et sprog , hænger der dog 
altid en del ved . “ 
Jeg spurgte , hvad hendes fader syntes om , 
at hun tog undervisning i dansk . 
„ Jo , “ svarede hun , „ han har ikke noget imod 
det nu , da jeg er voksen og så godt hjemme i 
mit modersmål , at jeg ikke kan have nogen 
skade af det . “ 
Jeg fortalte hende , at jeg havde sét hende 
juleaften . 
„ Og jeg , som troede , at jeg var så godt 
gemt ! “ sagde hun skælmsk . 
Jeg oplyste , at det var hendes sang , der 
havde ledet mig på sporet , og at jeg forgæves 
havde søgt efter hende for at takke hende derfor . 
„ Å , “ sagde hun leende , „ jeg skulle skynde 
mig hjem , og jeg var desuden ikke påklædt til 
at lade mig se : jeg havde moders store kåbe 
og kyse på , så jeg lignede en rigtig gammel 
kælling . “ 
Jeg tænkte ved mig selv , at dette friske ansigt , 
denne ungdommelige , slanke , smidige skikkelse 
vistnok ville røbe sig igennem hvilkensomhelst 

forklædning ; men jeg sagde det ikke , 
thi sandheden kunne få udseende af en kompliment , 
og jeg ville undgå alt , hvad der kunne 
mistydes . 
De blev og drak kaffe , og mens Susse tog 
sig af sin kæledægge , underholdt jeg mig med 
frøken Skårup , en lille beskeden pige med et 
temmelig almindeligt udseende og et noget tilbageholdende 
væsen . Ved afskeden sagde Anna 
Millier , at dersom jeg brød mig om at høre 
hende synge , måtte jeg komme og besøge dem , 
da hun ikke kunne synge uden accompagnement . 
Jeg vil være oprigtig : jeg , som havde fuldt 
op af besøg at aflægge , gik hele denne uge 
mellem jul og nytår og grublede over , om jeg 
skulle følge indbydelsen eller ikke . Det var jo 
de nærmeste af mine landsmænd , og det var 
dannede mennesker ; intet var naturligere , end at 
vi sås en gang imellem , og da navnlig i højtiden . 
Men de tiltalte mig ikke ; manden var ensidig 
og hovmodig , konen forekom mig temmelig 
ubetydelig ; hos ingen af dem havde jeg fundet 
religiøs interesse . 
Burde jeg derfor holde mig tilbage ? Var der 
nogen moral , som mindre stemte med kristelig 
sagtmodighed og ydmyghed end den , at når 
folk mishagede mig , skulle jeg ryste støvet af 

mine fødder og vende dem ryggen ? Var det 
ikke et skalkeskjul for ladhed og hovmod ? 
Hvor turde jeg formaste mig til at sige , at mit 
arbejde ville være unyttigt ? Kunne ikke forsynet 
netop have besluttet at bruge mig som 
redskab til at vække disse mennesker  ? Jeg 
måtte altså der over . 
Hykler , som jeg var ! Disse smukke kristelige 
betragtninger vare jo ikke det bestemmende 
for mig ! Nej , der lå noget helt andet bagved , 
noget personligt og egoistisk ! Det var ikke familiens 
vel , der drev mig , men min egen lyst : 
jeg længtes efter den smiger , som lå i den unge 
piges blik , i hendes ord , i hendes barnlige 
hyldest . 
Men var hun ikke min elev ? Havde jeg 
ikke bestræbt mig for at udvikle hendes religiøse 
Sans ? Var jeg en eneste gang gået udenfor 
dette mig overdragne hverv ? Nej , jeg havde 
intet at bebrejde mig . Men jeg måtte da også 
være berettiget til at tro , at mit arbejde-ikke havde 
været forgæves , at den følelse , der lå i det varme 
blik , var taknemlighed over , at jeg havde vist 
hende vejen til livet ; og jeg havde grund til at 
håbe , at jeg også i fremtiden ville kunne udøve 
en gavnlig indflydelse på hendes udvikling . 
Det ville således være urigtigt af mig , om jeg 

ikke kom hendes så ligefrem udtalte ønske i 
møde og besøgte hende i hendes hjem . 
Atter hykleri ! Vi ville begge vide , at jeg 
ikke kom som læreren til eleven , men som 
manden til kvinden . 
Men var dette da ikke fuldt berettiget ? Gud 
være lovet , jeg var ikke katolsk , men evangelisk 
præst ! Jeg havde ikke aflagt løfte om at kvæle 
den naturlige menneskelige drift ; jeg turde betragte 
kvinden som kvinde og nære ønsket om 
at knytte hende til mig som livsledsagerinde  ; ja , 
jeg havde ret til at optræde som bejler ! 
Bejle til et barn ! Jeg , en mand på to og 
tredive år bejle til en syttenårs pige ! Ville 
det ikke være dårskab ? Kunne hun gøre sig 
rede for sine følelser ? Kunne hun binde sig 
for hele livet ? Kunne jeg , som var imod , at 
man afkrævede konfirmanden et løfte til gud , 
finde det rigtigt , at et barn gav mig selv sit 
løfte  ? Hun havde vistnok udviklet sig overordentligt 
i det sidste fjerdingår , så stærkt , at 
jeg næppe kunne kende hende ; men det var 
dog langt fra , at hendes udvikling var endt . 
Som moden kvinde ville hun vistnok trække 
på smilebåndet af sine for længe siden skrinlagte 
drømmerier . 
Og jeg selv , var jeg sikker på mine følelser 
 ? Hvilede de på overbevisningen om en 

åndelig samstemning , som intet kunne rokke ? 
Hvad der drog mig til hende , havde jeg vistnok 
ikke let ved at rede ud fra hinanden ; men så 
meget kunne jeg se , at det dels var selvfølelsens 
tilfredsstillelse , ved den barnlige hengivenhed , 
som hun på så mange måder lagde for dagen , 
dels den uvilkårlige glæde , man altid føler over 
den naive , friske , sprudlende ungdommelighed . 
Hvad ville der blive tilbage , når disse to 
magneter ikke længer virkede ? 
Resultatet blev , at jeg foreløbig ikke ville 
aflægge noget besøg på stationen . Rent formelt 
havde jeg desuden den gode grund , at 
forvalteren havde vist sig alt andet end høflig , 
idet han ikke havde gjengjældt min visit . Men 
efter at jeg var kommen til dette resultat , vil jeg 
ikke fordølge , at jeg i går eftermiddags stod lige 
på nippet til at kuldkaste hele mit velgrundede 
raisonnement og tage derover . — 
det var ikke min mening at skrive noget 
langt brev , men kun at sende dig en nytårshilsen . 
Jeg skulle måske også hellere have 
ladet være at aflægge denne bekendelse , men — 
jeg véd ikke — det var mig en lettelse . 
Susse kalder på mig ; jeg skal ind at drikke 
eftermiddagskaffe med søsterkage til , som er 
sendt os fra forpagterens . Jeg skal ikke nægte , 
jeg var helst fri for at spise af Hansens kager ; 

ikke fordi jeg er bange for , at han vil forgive 
mig , gud bevare’s , så vidt er det da ikke kommet ; 
men forholdet er dog en hel del køligere , 
end det har været . Du sagde i tidligere tid om 
mig , at jeg var tilbøjelig til at tro menneskene for 
godt , at de i mine øjne alle vare skikkelige , 
gode , herlige personer  ; hvorvidt du har ret heri , 
skal jeg lade stå hen ; men hvad Hansen angår , 
må jeg indrømme , at jeg fra først af har 
haft for gode tanker om ham . Hvad der gælder 
om bønderne i almindelighed , at de have 
talent til at skjule sig for os dannede mennesker , 
det tror jeg gælder særligt om de slesvigske 
bønder , og allersærligst om Hansen . Han optræder 
på en så jævn , støt måde , taler så 
sindigt og fornuftigt , at man siger til sig selv : i 
den mands hænder turde du roligt lægge dit 
velfærd ; men jeg er tilbøjelig til at tro , at der 
bag denne jævnhed skjuler sig en hel del svedenhed ; 
dersom han , som jeg i begyndelsen antog , 
er filosof , kan han næppe henføres til nogen 
anden skole end den sofistiske . 
Når han har noget i hovedet — og det har 
han ikke så sjældent — , kommer hans sande 
natur for dagen  ; og den er ingenlunde tiltalende . 
Du husker nok , hvor stødende han opførte sig , 
da han efter den lille festlighed på kirkegården 
så mig sammen med jomfru Klausen . 


det synes dog , som om han har skammet sig ; 
thi i længere tid derefter kom han ikke over til 
mig , ja undgik mig ligefrem . Der må også 
være kommet noget ud imellem folk derom ; thi 
Kristiane , hans datter , har i al hemmelighed 
frittet Susse for at få at vide , hvad der egentlig 
var foregået . Susse , som ingen anelse havde 
om noget , spurgte mig om sammenhængen , men 
jeg fandt det rigtigst at tie . 
En fjorten dages tid efter traf vi sammen 
ved laden ; han gjorde sig øjensynlig umage 
for at lade som ingenting , men det lykkedes ham 
ikke rigtigt ; der var noget sky i hans blik , og 
jeg fattede straks mistanke om , at han havde 
noget i hovedet . 
Han var i færd med at læsse sæd fra laden 
på en arbejdsvogn , og jeg blev stående for at 
se derpå . Pludselig udbrød han : 
, ,ja , hr . Pastoren ser på den dør . “ 
Jeg blev helt forundret og spurgte ham , 
hvad han mente . 
, ,det forekom mig , “ svarede han og pegede 
hen på den dør , der førte ind til min afdeling , 
„ som om hr . Pastoren så på den dør dér 
henne ; ja , den er godt forvaret ; frøkenen har 
nøglen til den . Jeg har hørt , at jomfru Klausen 
var her inde forleden , og jeg tænkte , at hun havde 

talt om den dør ; hun skal jo have sin næse i 
alting .  “ 
Jeg bad ham venligt , men alvorligt , ikke at 
tale på denne måde om en fraværende , som 
jeg stod i et venskabeligt forhold til . 
„ Nej , jeg skal nok vogte min tunge , “ sagde 
han ; „ men jeg kender hende ! Ingen i verden 
har voldt mig den tort , som hun , nej , ingen i 
verden  ! “ 
Jeg ville ikke høre mere og gik min vej  ; 
det var klart , at han ikke var ædru . 
Det synes , som om den dør har spillet en 
rolle i en eller anden begivenhed , som de begge 
kende . Hansen ville åbenbart kaste en skygge 
på jomfru Klausen ; men han får mig ikke til 
at tro noget ufordelagtigt om hende . Snarere 
var det hans egen onde samvittighed , der indgav 
ham den idé , at jeg havde min opmærksomhed 
rettet på døren . 
Uheldigt er det , at Susses forhold til familien , 
navnlig til datteren og sønnen , lidt efter lidt 
har antaget en overordentlig intim karakter ; ja , 
det ser virkelig næsten ud til , at hun er gået 
hen og har forelsket sig i den unge Hansens 
glatte ansigt og skælmske øjne . Om han gør 
nar ad hende , skal jeg ikke kunne sige ; men 
vist er det , at hun tager alting for gode vare . 
Det skulle ikke undre mig , om hun har betroet 

hans søster , at hun har lidt til bedste , og om 
det fra søsteren er gået videre til broderen , som 
har ment , at her var affærer at gøre . Sligt ansés 
jo på landet for at være ægte livsvisdom . 
Men at en pige på flre-fem og tredive år kan 
gå hen og lade sig sætte fluer i hovedet af en 
ung fyr på fire og tyve , det er dog mildest 
talt — nej , lad mig ikke dømme , lad mig huske 
de gamle og dog evig unge ord om skæven og 
bjælken  ! 

februar 1884 . 
Kære ven ! 
Du advarer mig imod at stille mig for skarpt 
overfor dem , der dog må betragtes som mine 
naturlige allierede . Du mener , at selv om jeg 
for øjeblikket har befolkningens tillid her oppe , 
vil der let kunne tænkes tilfælde , da jeg må 
stille mig imod dens ønsker og begæringer , og 
så vil jeg bittert komme til at angre , at jeg har 
skudt den støtte fra mig , som jeg ville have i 
mine landsmænds velvilje og anerkendelse . 
Du vil have tilstrækkeligt og , som jeg antager , 
tilfredsstillende svar herpå , når jeg meddeler 
dig , hvor jeg sad og læste dit brev . Det 
var nemlig i stationsforvalterens dagligstue . Jeg 
sad og ventede på hans kone og datter , som 
vare gåde en tur ; toget var nylig kommet 
syd fra , og forvalteren var så opmærksom 
straks at bringe mig min post , med undskyldning 
for , at han i øjeblikket var forhindret fra at holde 
mig med selskab . 
Du kan naturligvis ikke forstå , hvorledes 
dette er gået til , da jeg i mit sidste brev var 
kommet til den beslutning , at jeg ikke ville af- 


lægge besøg på stationen . Sådan veksler — 
sådan veksler — sådan veksler — hans sind og 
'i'anke — hans sind og tanke , synger du med 
leporello . Jeg må derfor i korthed forklare 
dig sammenhængen ; vil du så ansé mig for 
vægelsindet , har jeg i alt fald den trøst , at det 
er en vægelsindethed i den af dig anbefalede 
retning . 
Tredje nytårsdag om formiddagen , da jeg 
sad ved mine bøger , kom Susse farende ind til 
mig og fortalte , at stationsforvalteren var ovre 
hos Hansens . Hun var gået der over i et ærinde 
— rimeligvis det ærinde at få sig en passiar , — 
og da hun gennem vinduet havde sét en fremmed 
i stuen , var hun gået ind i køkkenet , hvor 
hun havde fået at vide , hvem det var , og tillige , 
at han havde spurgt , om præsten var hjemme . 
Jeg må tilstå , jeg ventede mig ikke megen 
fornøjelse af denne visit . Jeg  .huskede , hvad 
han havde ytret om at få tysk indført i kirken , 
og jeg vidste , at han ikke let opgav , hvad han 
havde sat sig i hovedet . Men dersom det var i 
den anledning , han kom , ville vi næppe undgå 
at blive lige så uenige som om konfirmationen . 
Jeg finder det i højeste grad ubilligt , at man 
gør forandring i et sogns gamle kirkesprog , 
fordi enkelte indvandrede kunne ønske at høre 
en prædiken i et andet sprog . Det må efter 

min overbevisning være en privat sag mellem 
præsten og de vedkommende , og jeg behovetvel 
ikke at forsikre dig om , at jeg med største 
glæde ville komme ethvert sådant privat ønske 
i møde . 
Min frygt viste sig heldigvis ugrundet . 
Denne sag kom slet ikke på tale . Forvalteren 
gjorde sig al umage for at være elskværdig , og 
jeg må sige , at det lykkedes ham bedre , end 
jeg havde ventet . Det lod , som om han havde 
en fornemmelse af , at der var noget , han skulle 
gøre godt igen ; han takkede mig for den 
vækkende indflydelse , jeg havde haft på hans 
datter , og lod forstå , at han nu fortrød , at han 
ikke var gået ind på mit forslag i henseende 
til konfirmationen : den anden præst var ganske 
vist en meget skikkelig mand , men — her trak 
han på skuldrene og overlod til mig at gætte 
meningen . 
Du kan tænke dig Susses glæde ved at 
diske op med alle sine gode sager for en mand , 
der ikke alene var fader til hendes kæledægge , 
men oven i købet i uniform . Om kejseren selv 
havde besøgt os , jeg tror ikke , hun ville have 
været stoltere . Så snart som værtindens pligter 
tillode hende at lade en smule hvile falde på 
sig , begyndte hun en lovtale over sin kære 
Anna ; faderen nøjedes med at give sin samstemning 

tilkende ved bifaldende nik , da hans 
taleredskaber havde brug for al deres kraft til 
at bearbejde skinken og gåsestegen . Jeg følte 
mig noget genert ; jeg havde en fornemmelse af , 
at denne Ros var beregnet på mig ; for resten 
nærer jeg ikke mindste tvivl om , at den var 
ærlig ment . 
Da han tog afsked , bad han mig — vistnok 
med den størst mulige hjærtelighed , som han 
formåede at lægge i ord og miner , — ikke 
at lade for lang tid gå hen , før jeg besøgte 
dem ; det ville glæde ham og hans familie særdeles 
meget . 
Min glæde over denne indbydelse var ingenlunde 
ublandet . Anna så jeg ganske vist gerne , 
men hun besøgte os jo i præstegården ; hvad 
familien angik , var jeg ligesom kommet til ro i 
den overbevisning , at vi ikke ville have nogen 
sand glæde af at omgås , og at vi derfor gjorde 
bedst i at holde os fra hinanden ; nu skulle 
denne afgørelse tages frem til fornyet behandling , 
og det forstyrrede mig lidt . Men venlighed 
finder altid hos mig et godt sted , og jeg havde 
ikke længere nogen gyldig grund til at holde 
mig tilbage . Ville det ikke være latterligt , et 
bevis på indbildskhed og dumhed , om jeg ville 
lade mig skræmme af , at der i familien var en 
ung pige , som viste mig ualmindelig interesse ? 

var det ikke at tillægge min person alt for stor 
vigtighed  ? 
Ja , nu véd du , hvordan det gik til , at jeg 
sad i forvalterens dagligstue og læste dit sidste 
brev : jeg kunne ikke modstå ten så venlig indbydelse . 
Senere har jeg været flere gange der ovre , 
og om jeg end ikke endnu befinder mig rigtig 
som mellem mine egne , må jeg dog sige , at vi 
ere komne hinanden nærmere , end jeg havde 
turdet håbe . Efterhånden som . man lærer Muller 
at kende , mærker man , at det stive , hovne , frastødende 
i det mindste for en del kun er en skal , 
som formodentlig skriver sig fra hans militære 
tid ; han har .nemlig , som jeg hører , været officer 
og gjort felttoget med i Frankrig . 
Det véd vi jo , at der i hæren — ja , ikke 
alene dér , men i hele folket — som følge af 
vore sejre fæstnede sig en tro på vor ret til 
at føre an i Evropa og på vor kulturs overlegenhed 
over alle andre nationers . Det er med 
et folk som med den enkelte personlighed , at 
stor lykke og berømmelse medfører sine store 
fristelser . Husker du , hvor skarpt vi i vore 
studenterdage kritiserede • de feterede digtere og 
kunstnere , som lapsede sig med affekterte lader 
og næsen i sky ? Vi vare måske for strenge ; 
thi navnlig hos de unge genier er det ofte kun 
en flygtig rus , som klæder dem . Men den kan 

ganske vist , når forfængelighed og karaktérsvaghed 
støde sammen , blive varig og føre til 
delirium . Det er mit håb og min bøn , at 
vort folks storhedsfølelse må være , som hin 
første rus og fordunste uden at gøre os nogen 
virkelig skade . 
Jeg har vist tidligere omtalt , at Muller er en 
stor  og blomsterven  ; dette er et godt tegn : 
den , der kan glæde sig ved naturens stille og 
fredelige skønhed , må have gemyt . Selv om 
det nu måske , som han selv siger , til dels er 
omstændighederne , der have givet hans virksomhed 
denne retning , vidne de smukke resultater , 
han har opnået , dog om smag og talent . Han 
har endogså fået lavet sig et lille drivhus , så 
at han selv nu , midt om vinteren , kan fremvise 
en smuk samling af blomster . Jeg er ikke nogen 
stor kender ; jeg har egentlig altid holdt mest 
af blomsterne i mark og skov ; men jeg hører 
virkelig med fornøjelse på hans livlige forklaringer 
af' , hvorledes den varietet er fremkommen , 
og hvorledes den Art skal gødes , osv . , skønt 
jeg ikke just vil påstå , at der hænger meget ved . 
Fru Muller er også bleven mere venlig og 
meddelsom , og jeg må skønne så meget desto 
mere derpå , som det synes at koste hende 
overvindelse . Så vidt jeg kan mærke , lever 
hun mere i fortiden end i nutiden ; hun har aldrig 

følt sig hjemme heroppe ; man behøver ikke 
at tale længe me^ hende , før man mærker , at 
hendes tanker væsentlig dreje sig om to bestemte 
afsnit af hendes liv , om barndomshjemmet , 
det kære Harzen , hvor hendes fader var 
forstembedsmand , og om de første , bevægede 
år af hendes ægteskab , som traf sammen med 
vort felttog i Frankrig . Det forekommer mig , 
at de ængstelser , hun gennemgik den gang , da 
hun sad alene tilbage med det lille barn og 
hvert øjeblik kunne vente efterretning om sin 
mands død eller lemlæstelse , endnu stå tydeligt 
prægede i hendes på én gang urolige og 
sygelige ansigt . Der gives kilder , som overtrække 
legemer , der nedsænkes i deres vande , 
med et stenhylster ; jeg kan godt tænke mig , at 
mægtige begivenheder kunne udøve en lignende , 
ligesom forstenende , indflydelse på svage sjæle , 
som kastes ind i deres hvirvel . 
Hvad grunden har været til , at hendes mand 
trådte ud af den militære stand , véd jeg ikke ; 
jeg finder det indiskret at spørge derom . Efter 
deres måde at leve på , antager jeg , at de må 
have mere end stationsforvalterlønningen at tage 
til . Huset er i alle henseender godt udstyret , 
pigen råder vistnok temmelig uindskrænket i 
køkkenet , og gæster er velséte , det vil da sige 
landsmænd . 

nu venter du at høre , hvad indtryk jeg har 
fået af Anna Muller i hendes ihjem . Ja , dersom 
jeg selv var på det rene dermed ; men idet jeg 
vil til at forsøge derpå , forekommer det mig , at 
jeg ikke kan få noget helt ud deraf , at de enkelte 
træk ligesom modsige hverandre , så at 
det måske var bedst , om jeg opsatte forsøget 
til en anden gang . 
Ligger fejlen hos mig eller hos hende ? Jegmindes , 
hvor ganske anderledes sikker jeg 
følte mig overfor jomfru Klausen : den gang var 
billedet fuldkommen helt og klart , og min eneste 
frygt var , at jeg ikke med pennen skulle kunne 
gengive det så levende , som det stod for mig ; 
men her er det selve min fantasi , som ikke er 
frisk og kraftig nok til at gribe det mangfoldige 
i ét syn  ; thi en enhed må der dog være i hver 
enkelt individualitet , hvor dybt den end skjuler 
sig . Til min undskyldning må det dog erindres , 
at jomfru Klausen er en moden kvinde , medens 
Anna Muller netop befinder sig i udviklingsperioden , 
i overgangen fra barn til — dame ; ja , jeg 
siger med flid til dame og ikke til kvinde , thi 
det er for øjeblikket hendes ideal at ombytte den 
halvvoksne piges kantede manerer og forlegne 
naivitet , som for resten klædte hende så godt , 
med damens anstand og sikkerhed . Det er vel , 
ligesom drengenes kavallér-ideal , snart overstået 

— det håber jeg i det mindste — , men så 
længe alting gærer , er det vanskeligt at se , hvorledes 
det hele vil forme sig , og det er desto 
vanskeligere , jo rigere muligheder der er tilstede . 
Hun passer nøje på sig selv i min nærværelse ; 
hun vil gerne tage sig ud , gerne behage 
mig ; dog vil jeg ikke påstå , at hun eisig 
det bevidst .  jeg véd fra hende selv , at hun 
ikke har interesse for husholdning og hvad dertil 
hører ; ikke desto mindre binder hun et klædeligt 
forklæde over selskabskjolen , vimser frem 
og tilbage mellem køkkenet og stuen , dækker 
bord , skænker te , osv . , og forældrene gøre 
deres til at kaste glans over denne huslige virksomhed : 
snart henledes min opmærksomhed på 
en salat , som hun har lavet , snart på kager , 
som hun har bagt . Jeg tror , jeg er i færd med 
at slå ind i en ironisk tone , men det er højst 
urigtigt af mig ; thi det er jo virkelig rosværdigt , 
at hun af pligtfølelse beskæftiger sig med det , 
som hun ikke føler lyst til ; og det er ganske i 
sin orden , at forældrene tolke deres glæde over 
alt hvad godt og nyttigt der udvikler sig hos 
hende . 
Jeg skal dog ikke nægte , at jeg har en mere 
ublandet glæde af at høre hende spille og synge  ; 
hendes stemme er både klangfuld og sympatetisk , 
og , hvad der er det bedste , hun kan give 

sig helt hen i stemningen , ligesom synge for sig 
selv alene . Jeg ville ønske , at du var her og 
kunne høre folkesangene fra Harzen , som hun 
foredrager rigtig nydeligt . Der er tale om , at 
hun skal tage information ; det er ikke umuligt , 
at hun da vil synge dem dårligere , netop fordi 
hun synger bedre . 
Jeg tænker på , hvor kort det er siden , 
at hun kom med sine bøger og sad og lyttede 
til mine ord , så optaget , som om der ikke var 
andet til i verden ! Nu er det højst sjældent , at 
jeg får lejlighed til en alvorlig samtale med 
hende , og sker det en enkelt gang , har jeg en 
følelse af , at hun ikke er rigtig med , at hun er 
optaget af tanken om , hvorledes hun tager sig ud : 
snart skyder hun en lille fod frem , snart prøver 
hun et blik , en aparte , koket betoning eller lignende . 
I kirken kommer hun ganske vist ; men 
jeg tror næsten , at hun glæder sig lige så meget 
over sine smukke klæder som over prædikenen . 
Nå , det er måske ikke til at undres over : hvad 
alvor kan man vente hos en syttenårs pige ? 
Men jeg kan ikke rigtig forsone mig dermed ; og 
jeg tror heller ikke , at alle unge piger er så 
flygtige , changere sådan i de mest forskellige 
farver . Lad så være , at det er de enfoldige 
sjæle , så gives der ganske vist en enfold , som 
står over begavelsen ! 

forleden var jeg og skolelæreren her i sognet 
inviterede der over til større selskab i anledning 
af Mullers fødselsdag . Vi vare en halv snes 
mennesker til bords , deriblandt herredsfogden , 
præsten , som har konfirmeret Anna , begge med 
fruer , en embedsmand og en yngre grosserer 
fra Flensborg . Jeg havde herredsfogdens 
frue til bords , en meget ungdommelig klædt og 
livlig dame , som nylig var vendt tilbage fra en 
tur til Berlin og selvfølgelig beherskede konversationen . 
Grossereren havde fået Anna til borddame 
og gjorde sig megen umage for at behage 
hende . Hun var da også rigtig fornøjet , ja 
overgiven ; hendes lyse lokker , som toge sig 
prægtigt ud over den blå kjole , opførte den 
lystigste Dans , og en gang , da hun gjorde en 
hastig vending , så jeg dem brede sig som en 
vifte over den unge mands skulder ; hun bad 
ham halv undselig , halv skælmsk om forladelse ; 
men jeg tror ikke , han fandt , at der var andet 
at tilgive , end at de dansede andetsteds hen . 
Efter bordet kom jeg i samtale med herredsfogden , 
en svær , rundrygget , skaldet mand , der 
ser ud , som om han kunne være fader til sin 
kone . Han spurgte mig , om jeg kunne finde 
mig til rette her i egnen , og om jeg mærkede 
meget til den danske agitation . Da jeg benægtede 
det , fremdrog han jomfru Klausens virksomhed . 

jeg bemærkede , at jeg heri kun så en 
berettiget kærlighed til modersmålet , men ikke 
nogen agitation . Denne forskel ville han imidlertid 
ikke anerkende . Den sproglige virksomhed 
var efter hans formening en indirekte politisk 
agitation  : den havde sin egentlige støtte i ønsket 
og håbet om at rive sig løs fra forbindelse 
med Tyskland . Men dernæst påstod han , at 
der også dreves en direkte agitation i samme 
øjemed : overalt traf man danske agenter , og 
der bestod en livlig forbindelse mellem de ledende 
her og det nationale parti i Danmark . Det eneste , 
der kunne hjælpe , var , at man gik radikalt til 
værks og anvendte den yderste energi for at 
drive det tyske blod fra de store årer ind i 
omgangslivet . Dette var efter hans overbevisning 
fuldt berettiget  ; man tog kun det tabte tilbage ; 
thi hvad der fandtes her af dansk , var 
trængt ind i landet , og befolkningens sprog betegnedes 
med urette som platdansk ; det var i 
virkeligheden en tysk dialekt , blandet med en 
del danske ord og vendinger . 
Det er det samme raisonnement , som jeg 
har hørt af forvalteren og af andre landsmænd 
her oppe ; og det er ganske naturligt , thi dersom 
vi ville have vor samvittighed fri , må vi ikke 
nære tvivl om sandheden af disse påstande . 
Hvad der trykker mig , er netop denne tvivl . 

jeg må se at komme op i Jylland . Jeg véd , 
hvem jeg kan besøge ; på rejsen hertil traf jeg 
vor skolekammerat kreutzmann , som er agent 
eller noget sådant der oppe ; han bad mig at 
besøge sig . Jeg får ingen ro , før jeg personlig 
har undersøgt sagen . Er det sandt , hvad jomfru 
Klausen og forkæmperne for danskheden påstå , 
at sproget ikke er væsentlig forskelligt 
fra det vestjyske , kan det dog ikke nytte , at her 
muligt for århundreder siden har været talt tysk  ; 
thi dersom der er noget , man kan vinde hævd 
på , må det vel være det sprog , man taler . Det 
måtte da være forfædrene , der rejste sig imod 
børnene og bebrejdede dem deres frafald ; men 
at vi nulevende skulle have ret til at blande os 
deri , kan jeg ikke indse . 
Jeg blev opfordret til at tage del i et whistparti , 
men undslog mig derfor , og skolelæreren 
blev da fjerde mand i mit sted . Anna blev anmodet 
om at synge og var også straks villig 
dertil ; hun foredrog meget smukt et par sange 
fra krigens tid  ; derpå fulgte efter grossererens 
opfordring nogle populære farcesange ; men de 
behagede mig slet ikke ; hun fremdrog alt for 
meget det platte og morede sig åbenbart over 
det . 
Et par af de spillende herrer skulle med 
toget , og hele selskabet tog heraf anledning til 

at skilles . Da Anna hjalp mig frakken på , 
spurgte hun mig med en deltagelse , bag hvilken 
dog skjælmeriet tittede frem , om jeg ikke havde 
det godt : det forekom hende , at jeg havde været 
så stille . Hvor godt kender man ikke dette — 
hvad skal jeg kalde det — katteagtige hos unge 
piger ! Hun havde hele aftenen legende og i al 
uskyldighed prøvet kløerne , og nu ville hun 
gjærne se en lille smule blod . Hvor lidt fornøjelse 
har dog i grunden sådanne børn af at 
eksperimentere med os gamle psychologer ! Vi 
kender så godt deres små fif , bedre end de 
måske selv kender dem . 
Jeg spaserede hjem i følge med min skolelærer , 
som jeg , hvis jeg husker rigtigt , ikke har 
omtalt i mine tidligere breve . Grunden er simpelthen 
den , at jeg ikke har kendt synderlig til ham , 
da han er af dem , der bestræbe sig for strengt 
at overholde skriftens bud  : eders tale skal være 
ja , ja , nej , nej . De gode og rigelige drikkevarer 
havde imidlertid gjort deres virkning , og lidt efter 
lidt åbnedes de ellers så forsigtigt lukkede 
skaller . Tilsyne kom da en ganske skikkelig , 
men ængstelig , smålig , fortrykt person , som ønsker 
at stå sig godt med alle mennesker , helst 
med dem , der kunne skaffe ham sul i gryden . 
Nå , der er jo meget , der undskylder ham : han 
har otte børn og et ikke synderlig fedt kald ; 

kan man da undres over , at han først og fremmest 
tænker på , hvorledes han skal få alle de 
munde fyldte ! 
„ Ja , hr . Pastor , “ sagde han , „ nu har de 
snart været her et år , og de vil vistnok give 
mig ret i , at man har stor vanskelighed ved at 
klare sig igennem her oppe . Man må jo da 
passe , at man står sig nogenledes med bønderne ; 
hvordan skulle man ellers komme ud af 
det ? De faste indtægter er jo ikke til at leve af , 
når man har kone og børn . Men jeg forsikrer 
dem , hr . Pastor , bønderne véd såmænd ikke 
selv , hvad de vil : kommer man med højre hånd , 
så er det galt , og kommer man med venstre , 
så er det også galt . De holder nok af , at 
børnene lære tysk ; men gør man for meget ud 
af det , så rynker de panden . På den anden 
side vil man jo også gerne være vel anskreven 
hos de overordnede , for havde man ikke håb 
om en gang at blive forfremmet til noget bedre , 
så véd jeg ikke , hvordan man skulle holde 
livet ud . Nu skal ungerne jo til at synge vore 
tyske krigssange , og gør de det ikke med den forønskede 
begejstring , risikerer man vel at komme 
på det sorte bræt . Det er godt , at jeg har 
mine egne rollinger at putte ind imellem dem , 
ellers véd jeg ikke , hvordan det skulle gå . Ja , 

til dem , hr . Pastor , véd jeg , at jeg tør tale frit , 
for de vil ikke bringe mig i forlegenhed . “ 
Sådan omtrent udtalte han sig , mens vi 
vandrede hen ad vejen i den smukke stjerneklare 
martsaften . For at du kan forstå , hvad 
han sigtede til , må du vide , at skolerne her 
oppe have fået pålæg om at indføre en ny 
sangbog , som indeholder en del af vore bekendte 
nationale og krigssange , ja selv oprørssangen 
 : schleswigholstein meerumschlungen . Det 
er atter et træk af denne inhumane kampmåde , 
som jeg i høj grad beklager ' jeg har ikke omtalt 
det , fordi jeg virkelig har skammet mig derved , 
og fordi jeg stadig har håbet , at pålæget 
ville blive taget tilbage . Et andragende i denne 
retning , underskrevet af flere tusind familiefædre , 
vil blive indgivet til kultusministeren . Jeg har 
selv tilskrevet højere vedkommende , at denne 
sangbog vil sætte mig som lokal skoletilsynsmand 
i stor forlegenhed ; men det lader til , at 
dette skal ansés for ganske ligegyldigt . 

maj 1884 . 
Kære ven ! 
Efter flere ugers kamp med vinteren , hvori 
fordelen har været snart på den ene , snart på 
den anden side , er foråret endelig blevet sejrherre , 
og jeg sidder atter ved det åbne vindue ; 
men i mit indre er der ikke forårsstemning , ja , 
jeg forudser mangen en storm , for der kommer 
ro , om den nogensinde kommer . 
Du spåede mig , da jeg drog her op , at jeg 
skulle få mange vanskeligheder at kæmpe med ; 
og jeg må indrømme , at du har fået ret : jeg 
sér dem rykke frem fra alle sider . Det værste 
er , at der er splid i mit eget indre ; jeg er misfornøjet 
med mig selv ; jeg bebrejder mig , at jeg 
er forsømmelig i min gerning . Skønt jeg véd , 
at der er mange , som længes efter at se mig og 
tale med mig , går den ene dag efter den anden , 
uden at jeg aflægger besøg hos nogen . 
Og hvad er det så , der optager min tid ? 
Unyttige spekulationer , som alene dreje sig om 
mig selv , min jordiske fremtid og lykke . Du 

forstår nok en halvkvædet vise : det er Anna 
Muller , der optager mine tanker . 
Hun plejer at komme her over et par gange 
om ugen for at lære noget af Susse ; jeg véd 
ikke rigtigt , om det er håndarbejde eller madlavning 
eller narrestreger . Når jeg så véd , 
hun skal komme , er det lige meget , hvad jeg 
tager fat på ; jeg kan ikke holde tankerne sammen 
og ikke holde øjnene borte fra vejen . Men 
næppe viser hun sig , før jeg trækker mig tilbage 
i den mørkeste krog af stuen : hun må naturligvis 
ikke ane , at jeg er barnagtig nok til at stå 
på lur . Jeg går heller ikke ind for at byde 
hende velkommen , men lader som om jeg har 
meget travlt , eller lister mig hen foran spejlet og 
glatter på håret , indtil Susse giver det længselsfuldt 
ventede tegn til , at frokostbordet er 
dækket . 
Så påtager jeg mig en ærværdig mine og 
hilser på hende med faderlig mildhed . Men 
hvad nytter det ; jeg ser på hendes smil , at 
hun véd , det er komediespil alt sammen ; og så 
begynder hun selv at spille komedie , hvori hun 
trods sin unge alder er mere dreven end jeg . 
Du skulle se hende lege med katten ; det lader 
så naturligt og barnligt , og så er hver bevægelse , 
hvert lille hvin , beregnet på at tage 
sig ud . 

jeg ville oprigtig talt ønske , at her var en 
anden , en yngre , hun kunne øve sine kunster 
på ; thi det er blot tidsfordriv for hende , det 
føler jeg mig mere og mere overbevist om . Dersom 
det var andet og mere , måtte hun da ikke , 
af og til i det mindste , vise interesse for at tale 
om alvorlige ting med mig ? Men det mærker 
jeg ikke det mindste til , forsikrer jeg dig , ikke 
det mindste . 
Man siger , at alvoren kommer med årene ; 
men hvem kan stole på det ! Sæt nu , at den aldrig 
kom ! Tænk dig , om man for hele livet 
var bunden til en kokette , en flane ! Hvad siger 
du til den lykke ! 
Lykke ! Lykke ! Hvem siger , at man skal 
være lykkelig  ! Det er det skrækkelig egoistiske 
i det , der hedder kærlighed mellem mand og 
kvinde , at den dog til syvende og sidst går ud 
på personlig lykke , personlig tilegnelse . Man 
vil undtages , man vil holde af og holdes af , ikke 
som næste , ikke som guds skabning , men fordi 
man ér denne bestemte person i denne bestemte 
skikkelse . Kan det forenes med kristendommen , 
med Kristi eget eksempel ? 
Jeg har i denne tid tænkt mere end nogensinde 
over de katolske præsters forpligtelse til 
at leve i ugift stand . Lad os indrømme , at hvad 
der i så mange hundrede år har været tastslået 

som livsregel for Herrens tjenere i vor 
moderkirke , må i det mindste fra begyndelsen 
af have haft sin relative værdi og berettigelse . 
Alle disse kampe for at komme i besiddelse af 
en kvinde , alle de mange skærmydsler , inden 
samlivet bliver , som det skal være , endelig arbejdet 
for familiens ophold og for børnenes 
fremtid , er det ikke alt sammen kræfter , som 
røves fra det ene fornødne , fra den kristelige 
kærlighed , som omfatter alle mennesker ? 
Nej , jeg mener det ikke ; du må ikke tage 
disse ytringer for andet , end hvad de er : et 
stemningsudbrud , et bevis på , at mit sind ikke 
er i ligevægt . I vor kirke er der jo ikke , som 
i den katolske , nogen kløft mellem præsten og 
menigheden ; krævede vi , at præsten skulle leve 
i ugift stand , måtte vi konsekvent stille samme 
fordring til alle , og så ville jo menigheden dø 
ud ; thi løse forbindelser skulle vel ikke være 
kristeligere end ægteskabet ! 
Du kender mig og véd , at jeg ikke er af 
dem , der ville have den naturlige menneskelige 
trang og drift trådt under fødder . Men forædles , 
sædeliggjøres skal den ganske vist , og 
dette er jo netop ægteskabets opgave . Hvad 
det kommer an på , er denne forunderlige sympati 
med et andet menneskes hele ejendommelige 
natur og skikkelse . Når kun den er tilstede , 

kan selve kampen for at komme til forståelse 
have sit forædlende og udviklende . Men vé den , 
som sætter sin lid til en buste , en nakke , til 
hårets glans og stemmens klang , for ikke at 
tale om sådanne tilfældigheder som penge , fornemhed 
og deslige ! 
Ja , du ser , at om jeg ikke kan andet , så 
kan jeg i alt fald præke . Men det går ikke 
altid , som præsten præker , hedder det . jo , og 
sandheden heraf må jeg desværre bekende . 
Jeg præker om sympati og forståelse , og dog 
sværmer jeg for et barn , som jeg i ethvert tilfælde 
møjsommeligt skulle opdrage til at forstå 
mig , om det overhovedet nogensinde ville lykkes . 
Jeg præker om kærlighedens sande væsen , og 
hvad er det så , der fængsler mig ? Former og 
bevægelser , smil og blikke , stemmens klang og 
blodets bølgen , alt sammen fænomener , hvorigennem 
jeg ganske vist indbilder mig at skimte 
noget sjæleligt , men som dog i virkeligheden er 
flygtige og bedrageriske . 
Jeg præker om alvor , og så har jeg aldrig 
været så slap , så ligegyldig overfor min gerning 
som netop nu . Skylden derfor ligger dog 
ikke alene hos mig selv , men for en væsentlig 
del i de abnorme , pinlige tilstande ,' hvorunder 
jeg lever og virker her oppe . Jeg følte mig så 
sikker på , at jeg ville komme let igennem , 

når jeg kun holdt mig udenfor de politiske og 
nationale stridigheder ; men ulykken er , at man 
i længden ikke kan holde sig på et sådant 
ophøjet , oversvævende standpunkt . Jeg i det 
mindste kan det ikke , og jeg tvivler meget om , 
at nogen af mine kolleger vil være i stand dertil . 
Præsten har jo , for blot at tage et eksempel , 
tilsyn med skolen i sit sogn , og når regeringen 
nu bruger skolen til at lægge et tryk på 
befolkningen , hvorledes kan det så være andet , 
end at præsten må blive draget ind i striden og 
på mange måder hæmmet i sin virksomhed ? 
Jeg føler mig ufri i min prædiken ; når 
jeg står for disse mennesker og vil tale af 
fuldt hjerte i kristelig ånd , stiger der forstyrrende 
og forvirrende tanker frem for mig , 
og kraften er borte . Dersom jeg taler om hengivenhed 
i guds vilje , om tålmodighed i lidelser , 
så dukker pludselig tanken om sangbogen 
frem , og jeg famler under en beskæmmende 
følelse af , at jeg for tilhørerne må stå som 
den , der lader mig bruge til at bøje deres sind 
og svække deres modstandskraft . Taler jeg om 
det kristelige mod , om beredvilligheden til at ofre 
timelig velfærd og lykke for sandhed og ret , 
så lammes min tunge ved bevidstheden om den 
nærliggende mistydning i modsat retning : hvor 
let må ikke disse mennesker , som føle sig forurettede 

og undertrykte , komme på den tanke , 
at jeg fisker efter folkegunst , at jeg hemmelig 
spiller under dække med dem og opmuntrer til 
trods mod øvrigheden ! Jeg véd da ikke andet 
end at lægge situationen åbent og klart frem 
for dem , sige dem ligefrem det samme , som jeg 
her har skrevet til dig , forklare dem min vanskelige 
stilling ; men heller ikke dette tilfredsstiller 
mig : jeg har en fornemmelse af , at den , der 
undskylder sig , anklager sig ; og hvad vedkomme 
egentlig mine vanskeligheder dem ? Må de ikke 
tænke : det er hans sag ; dersom han ikke er 
stillingen voksen , hvad vil han så her ? Det er , 
som om jeg vandrede på forræderisk , dyndet 
mosebund og sank dybere og dybere ved hvert 
skridt . Jeg må mande mig op ; med guds 
hjælp kommer jeg vel igennem på den ene 
eller den anden måde . 
Her har i den sidste tid været en del bitterhed 
i gemytterne , som jeg også har fået at 
mærke , hvor uskyldig jeg end er i årsagen 
dertil . Regeringen bliver stadig strengere i sine 
forholdsregler imod herboende danske , som ikke 
have tysk indfødsret , og ikke så få er for 
nylig blevne udviste , fordi de faldt til besvær , 
som det hedder . Nu har loddet også truffet 
en person , som var bekendt og yndet i denne 
egn . Det er en student og skuespiller , som i 

flere år har rejst omkring her nede og holdt 
oplæsninger , arrangeret forestillinger osv . , snart 
på det ene , snart på det andet sted . Det er 
ikke mere end otte dage siden , at han var her 
på kroen og til stor glæde for et talrigt publikum 
oplæste et par morsomme små teaterstykker . 
Jeg selv var også der henne , nærmest 
for at benytte den temmelig sjældne lejlighed til 
at høre korrekt dansk tale , og jeg må sige , at 
han virkelig lagde lune og talent for dagen . 
Her fra rejste han til et nabosogn ; men så kom 
der pludselig efterretning om , at han var udvist . 
Jeg antager , at han på en eller anden måde 
må have vist uforsigtighed ; thi hvorfor skulle 
man ellers træde i vejen for en uskyldig fornøjelse , 
som i længere tid er funden tilladelig ? 
Skønt man nu dog temmelig godt kender mig , 
er mistroen til præsterne dog så dybt rodfæstet , 
at jeg i anledning af denne begivenhed tydelig 
har mærket en misstemning imod mig , som om 
man kunne tiltro mig at have været medvirkende 
til det skete . 
Heldigvis har folk i disse sidste dage 
fået noget andet og glædeligere at tænke på . 
Det er rygtedes , at der vil komme indbydelse fra 
vestjylland til et besøg der oppe i sommer . Jeg 
kunne straks mærke på den livlige passiar udenfor 
kirken i søndags , at der var noget usædvanligt 

på færde ; der var en uendelig spørgen 
om hvorhen og hvornår og hvor længe , om det 
også var rigtig sikkert , om alle og enhver 
kunne komme med , osv . , osv . Når man véd , 
hvor få adspredelserne er her på landet , og 
hvor mange både indbildte og virkelige grunde 
man har til utilfredshed med tilstanden under 
fremmedherredømmet , som det kaldes , kan man 
ikke undres over glæden ved en sådan udsigt 
til et festligt besøg i moderlandet , der jo særligt 
under sådanne forhold må stå med idealets 
skær . 
Nis Callesen var hos mig i går , og vi kom 
naturligvis også til at tale om denne dagens 
begivenhed . Han har stor lyst til at deltage og 
tage sin hustru med . Efter hvad jeg hørér , er 
jomfru Klausen også særlig indbudt til at tage 
med , hvilket jo er ganske naturligt , da hun har 
megen slægt i vestjylland . Jeg har ikke været 
hos hende i- lang tid ; forskellige omstændig- , 
heder have hindret mig deri , som i så meget 
andet . Men jeg har stadig længtes efter hende 
og den ene gang efter den anden været på 
vej til møllegården ; thi der er dog ingen her 
i sognet , hos hvem jeg således har følt mig 
hjemme som hos hende , sådan rigtig hjemme , 
som man føler sig hos dem , man véd sig åndelig 
og hjertelig beslægtet med . Vi kristne skulle 

vel føle os i slægt med alle , ikke blot som syndere , 
men også som dem , der have håb om 
frelse ; selv Kristus gjorde dog vistnok forskel 
mellem menneskene ; han havde sikkert 
mere sympati med Maria end med Martha , han 
elskede Johannes på anden måde , end han elskede 
sine fjender . 
Du vil da forstå , at det gjorde et pinligt 
indtryk på mig , da jeg forleden tilfældigvis fik 
at høre , at der går onde rygter om hende ; 
ikke fordi det , der fortaltes mig , i mindste måde 
har rokket min tro på hende , men fordi hun 
burde være hævet over sladderen , og fordi hun 
dog muligvis kan komme til at lide under , hvad 
letsindighed eller ondskab sætter i cirkulation . 
Jeg burde måske slet ikke tale derom ; men 
jeg har nu en gang vænnet mig til at lette mit 
hjærte for dig , og jeg har allerede i tidligere 
breve berørt adskilligt , som står i en vis sammenhæng 
med disse rygter ; andet har jeg ikke 
at sige til min undskyldning . 
Min nabopræst , han , som konfirmerede Anna 
Muller , var forleden her ovre for at hilse på 
mig . Iblandt andet kom vi da , som naturligt er , 
til at tale om præstegårdsjorden og om vore 
forpagtere . Min kollega spurgte mig , om Hansen 
benyttede mine avlsbygninger , og om jeg 
ikke havde mærket nogen ulæmpe deraf . Da 

jeg benægtede dette , begyndte han at tale om 
rygter , som i min formands tid havde gået 
om Hansen . Jeg ytrede , at jeg ikke kendte 
noget til sådanne rygter , og jeg fik nu en lang 
historie , som i det væsentlige gik ud på følgende : 
præsten skulle have fattet mistanke om , 
at der blev stjålet af den sæd , der leveredes 
ham ; han stillede sig da en nat på lur og opdagede , 
at hans egen søsterdatter og husbestyrerinde , 
jomfru Klausen , stod i ledtog med forpagteren . 
De havde deres sammenkomster om 
natten ude i laden ; her var der en dør , der 
forbandt den del af længen , som præsten benyttede , 
med den del , som var overladt til forpagteren , 
og gennem denne dør gik tyverierne 
for sig . For resten var der uenighed om , hvorvidt 
jomfru Klausen havde delt fordelen med 
Hansen eller blot sét igennem fingre med tyveriet , 
fordi hun var kæreste med ham . Sagen 
var jo aldrig bleven oplyst ; men vist var det , at 
jomfru Klausen flyttede ned i møllegården , og 
at den mistænkelige dør blev fjernet eller i alt 
fald forsvarligt afspærret . 
Er det ikke tydeligt , at det er ondskab eller 
dumhed , der har sat denne historie sammen ? 
Jeg forklarede min kollega det urimelige i , at 
præsten skulle have skilt sig ved sin søsterdatter 

i stedet for ved forpagteren ; jeg gjorde 
opmærksom på , at der , så vidt jeg vidste , 
stadig havde bestået det bedste forhold mellem 
jomfru Klausen og min formand , også 
efter at hun var flyttet ; jeg fremhævede det naturlige 
og smukke i , at han , som var så dansksindet , 
havde sørget for at sikre hende ophold 
og virksomhed i sognet også efter hans død ; 
jeg spurgte , om nogen senere havde sét mindste 
spor til forståelse mellem jomfru Klausen og 
Hansen ; jeg meddelte ham , at min erfaring netop 
gik i modsat retning , at Hansen netop var fjendtlig 
sindet imod jomfru Klausen . Han indrømmede 
alting , men trak på skuldrene og syntes 
i det hele tilbøjelig til at tro , at det hele dog 
ikke kunne være grebet ganske ud af luften . 
At der må være foregået et eller andet , og 
at den mystiske dør , på hvilken min opmærksomhed 
nu flere gange er blevet henledet , må spille 
en rolle deri , det tror jeg også ; men hvad det 
så end er , føler jeg mig overbevist om , at jomfru 
Klausen ikke har begået noget , hvorved hun 
behøver at skamme sig ; dertil er hendes pande 
for ren og hendes blik for klart . Og det er 
vist , at denne overbevisning ikke alene er min ; 
ellers kunne hun ikke nyde en så almindelig 
agtelse og tillid . Jeg har lovet mig selv , at 

jeg skal være opmærksom på alt , hvad der kan 
opklare sagen og dræbe de onde rygter , hvis 
de virkelig endnu eksistere ; jeg skal i nødstilfælde 
ikke være bange for at gå til hende selv 
for at få sammenhængen at vide . 

juni 1884 . 
Kære ven ! 
Jeg husker mig om for at finde ud , når 
det var , jeg sidst skrev til dig . Det var i foråret 
en gang , men om det var i April eller maj , 
skal jeg ikke kunne sige . Jo , jeg tror , det var 
i maj ; men så meget véd jeg , at det var før 
min rejse . Det kan altså dog kun være en 
fem , seks uger siden , skønt det forekommer mig , 
at det er meget længere . Det ligger naturligvis 
i , at disse uger have været meget indholdsrige 
for mig . Du véd altså ikke , at jeg endelig fik 
udført min længe påtænkte tur til Danmark , 
det vil da sige til Jylland , og at jeg således 
endelig fik enhver tvivl løst om den slesvigske 
dialekts forhold til den jyske . Jeg forstår efter 
denne rejse først rigtig hele den sproglige og 
nationale bevægelse her oppe , hvortil det dog 
ikke lidet bidrog , at jeg ved et tilfælde , eller 
rettere ved en styrelse , kom til at overvære et 
møde mellem slesvigere og danske , som gjorde 
et dybt indtryk på mig . 
Men lad mig fortælle dig begivenhederne i 
sammenhæng ; det er nødvendigt , hvis du skal 

forstå den situation , hvori jeg nu befinder mig , 
og som er meget forskellig fra den , hvori jeg 
sidst skrev til dig , skønt ganske vist ikke mindre 
vanskelig og alvorlig . 
Såvidt jeg erindrer , drejede mit sidste brev 
sig væsentlig om Anna Muller . Nu , da det hele 
er overstået , kan jeg så tydeligt se , at jeg i 
dette forhold nærmest lignede myggen , der endelig 
ville brænde sine vinger , ja , selv da jeg 
flagrede om lyset , havde jeg i grunden en fornemmelse 
af , at det kun var en lygtemand ; det 
indtryk vil du sikkert også have fået . Fra 
først af var det jo egentlig en faderlig følelse , 
jeg nærede overfor hende ; så gik jeg i min 
dumhed omkring med skønne planer om at 
forme mig en hustru , med ideer om det herlige 
i at eje en kvinde , der helt var min skabning , 
helt gik op i mig . Den drøm blev forstyrret , 
da hun , inden jeg vidste af det , havde kastet 
puppehylstret og iført sig en hel ny skikkelse . 
Så begyndte der en omvendt bevægelse : 
det var nu hende , som ville forme mig efter sit 
lune . Jeg søgte at følge med , så godt jegkunde ; 
jeg mærkede allerede en vis smidighed 
og blødhed i lemmerne ; men det gjorde ondt ; 
jeg gik meget igennem . Hvad der nu bandt 
mig til hende , var nærmest et slags sanseligt 
velbehag , en fortryllet stirren på al denne 

gyngen og bølgen og glimten og svæven . Hvad 
der manglede , var den glade vished , eller i alt 
fald anelse , om samstemning i det væsentlige , 
denne al uroen besejrende fornemmelse af , at 
man står overfor sit eget , sit supplement , overfor 
det kvindelige væsen , som har betingelserne 
for at kunne drage én opad , gøre én friere , lykkeligere , 
bedre . Det er denne opfattelse , der 
må holdes fast overfor den moderne lære om 
lidenskabens herlighed , om berettigelsen af det 
flygtige , vekslende samliv i øjeblikkets berusning ; 
thi det er klart , at en sådan livslære ville 
sænke det menneskelige niveau og hos de ædlere 
gemytter altid kun stå som en fristelse , aldrig 
som opgave eller ideal . Overfor de trivielle 
ægteskaber ,  og interessepartierne , får 
et sådant samliv en vis lokkende glans , men 
sammenlignet med det rette kristelige ægteskab 
ligger det i skarnet . 
Kan du huske , at jeg , da jeg var midt i 
træneringen , ønskede , at der måtte komme en 
anden , som kunne afløse mig . Til maj kom her 
en ung jernbaneassistent , søn af en velstående 
fabrikant i Westphalen . Jeg var sammen med 
ham hos forvalteren , kort efter at han var kommen , 
men fandt ikke noget særligt at bemærke 
ved ham ; han forekom mig støbt i samme form 
som tusinder og atter tusinder af unge mennesker : 

soigneret påklædning , ydre politur , regelmæssige 
forretningstræk , tyndt , glattet , mørkt 
hår ; men jeg så straks , at han betragtedes som 
svigersønspire , og Anna Muller brugte mig — 
måske i al uskyldighed — som opvarter til at 
iskjænke ham en bittersnaps , der kunne stimulere 
de , så vidt jeg kunne se , allerede tilstrækkelig 
animerede livsånder . Jeg var ikke fri for at 
ærgre mig derover ; jeg var jo endnu under fortryllelsen . 
Anna Mullers besøg i præstegården blev 
nu sjældnere og sjældnere  ; jeg vedblev derimod 
at komme på stationen som sædvanlig , skønt 
jeg vel mærkede , at der nu blev sat fart på i 
en anden retning ; forvalteren begyndte så 
småt at tage revanche for den tvang , han 
siden nytår havde pålagt sig overfor mig ; 
tænderne , som havde været godt gemte , viste 
sig ved lejlighed ; derimod skal fruen have den 
Ros , at hun lige elskværdig vedblev at underholde 
mig om sin ungdom i Harzen og om sit 
ægteskabs første år . 
Siden aftenerne vare blevne længere , havde 
jeg gerne plejet en gang om ugen at gå til 
stationen , efter først at have drukket min te 
hjemme . Jeg blev der da en times tid eller to 
og hørte lidt sang og musik . Denne vane 
havde jeg ondt ved at komme bort fra ; det 

mindede mig , når jeg sad på mit ensomme 
værelse og ikke kunne få mig til at tage fat 
på noget arbejde . Et par aftener havde jeg 
stået imod , men den tredje aften måtte jeg 
på vej , enten jeg ville eller ikke . Jeg måtte 
da i det mindste ud at gå en tur , det behøvede 
jo ikke at være til stationen . Imidlertid drev jeg 
uvilkårligt i den retning . Da jeg var nået 
omtrent halvvejs , til den lille skov , som ved sin 
stente så venligt indbyder til besøg , fik jeg 
atter skrupler : hvad kunne det nytte , at jeg 
søgte derhen ? Havde jeg ikke fået tilstrækkeligt 
bevis for , at jeg var tilovers ? 
En nattergal slog der inde ; jeg hørte den 
første gang i dette forår ; det var ligesom om 
den kaldte på mig . Jeg steg over stenten og 
vandrede ind mellem unge , tætte bøge , hvor 
det allerede begyndende mørke forhøjede stilheden ; 
men det er ikke umuligt , at jeg atter 
havde betænkt mig og fortsat min vej til stationen , 
dersom jeg ikke ved det tydeligste fingerpeg , 
som jeg kunne ønske , havde fået anvist 
den retning , i hvilken jeg skulle gå . 
Noget inde i den lille skov fører en snæver 
gang mellem unge graner hen til et udsigtspunkt , 
hvor der er anbragt en simpel naturbænk . 
Jeg slog ind på denne vej , der var dækket 
af grannåle , som dæmpede mine trin ; men da 

jeg nåde til den åbne plads , så jeg , at bænken 
allerede var optagen af topersoner , en herre 
og en dame , som med ryggen til mig sad tæt 
op til hinanden . Det var imidlertid kun et øjeblik ; 
de må have hørt , at nogen nærmede sig , 
og i samme nu for de fra hinanden , kastede et 
hurtigt blik hen i den retning , hvorfra jeg kom , 
og forsvandt derpå så godt som lydløst mellem 
træerne . Jeg véd ikke , om de kendte mig ; 
men jeg kendte i alt fald dem : det var Anna 
Muller og den unge assistent . 
Jeg tog sagen roligere , end jeg egentlig 
havde tænkt mig . Jeg takkede gud for det , der 
var sket , i følelsen af , at det var det bedste for 
mig . På den anden side følte jeg nu klart , at 
jeg indtil det sidste havde hængt ved illusionen , 
indbildt mig , at der dog måske kunne vise sig 
noget , at Anna en skøn dag atter kunne fremtræde 
i skikkelse af det tillidsfulde , hengivne , 
elskværdige barn , som jeg egentlig endnu bestandig 
så bagved damen . 
Det gjaldt nu at komme ud over den første 
tid ; det kunne jo ikke være andet , end at der 
blev en tomhed tilbage , et hul , der skulle udfyldes . 
Uden videre at vende tilbage til livets 
daglige arbejde , følte jeg mig ikke stærk nok til . 
Da var det , at tanken om rejsen dukkede frem , 
og jeg greb den straks som det rette middel . Jeg 

skrev allerede den næste dag til provsten om 
orlov , og da der fra hans side ikke var noget i 
vejen , havde jeg et par dage efter arrangeret 
mig . Jeg kunne imidlertid ikke bekvemme mig 
til at tage over Mullers station , men foretrak at 
lade min Karl køre mig en mil længere bort ; 
som påskud kunne jeg heldigvis bruge et ikke 
just meget nødvendigt besøg hos en kollega , 
som skulle præke for mig under min fraværelse . 
Jeg har vistnok fortalt dig , at jeg på rejsen 
her op til Slesvig traf vor skolekammerat 
Wilhelm kreutzmann , og at han inviterede mig 
til at besøge sig oppe ved Lemvig , hvor han , 
såvidt jeg forstod , har en stilling som agent 
eller kommissionær for et søforsikringsselskab 
eller lignende . Jeg bestemte mig til at tage der 
op , dels for at have et mål , dels fordi jeg vidste , 
at han på forretningernes vegne færdedes netop 
mellem den slags mennesker , som jeg kunne 
ønske at komme i berøring med . Jeg telegraferede 
til ham og fik det svar , at jeg var velkommen . 
For at få så meget sét som muligt , tog 
jeg op ad østkysten ; men det eneste sted , hvor 
jeg gjorde ophold , var egnen ved Himmelbjerget , 
som imponerede mig ved de storartede udsigter 
over søer , skove og mægtige lyngbakker . Jeg 
fortryder , at jeg ikke også gav mig tid til at 

se det tor sin mere idylliske skønhed bekendte 
Vejle , hvoraf jeg kun fra jernbanen fik et 
flygtigt glimt . Imidlertid var det jo ikke for 
naturens skyld , jeg var kommen , men nærmest 
for menneskenes . 
Du kan let tænke dig den spænding , hvormed 
jeg lyttede til folks tale , da jeg var 
nået ind på jysk grund . I den velbefolkede , 
frugtbare egn var der en stærk lokal trafik ; 
folk , der i dragt og lader tydelig viste sig som 
bønder , stege ind og ud , vekslende hilsener , spørgende , 
passiarende . Der var ganske vist adskilligt 
i deres tale , som jeg ikke forstod , navnlig 
når der taltes utydeligt , af ældre folk , fordi 
tænderne manglede eller af anden grund , men 
i det hele fulgte jeg godt med og mærkede snart , 
at ikke alene ordforrådet , men sprogets hele 
store grundfond og karakter væsentlig stemmede 
med den nordslesvigske . Der var vel ikke få 
lydovergange , „ a “er blev til „ å “er , „ o “er til 
„ u “er , osv . ( jeg husker f . Eks . , at sætningen : „ jeg 
vil give drengen en kage “ , som i Slesvig ville 
hedde : „ æ vil gi æ dreng en kag “ , blev til : „ a 
vil gi drengen en kåg “ )  ; men i det hele taget 
var der ikke så stor forskel , som der mange 
steder nede hos os i Tyskland træffes mellem 
dialekterne i de forskellige egne . 
Endnu var jeg jo rigtignok temmelig nær 

ved grænsen ; jeg tænkte mig , at der måske 
længere nord på ville vise sig større afvigelser ; 
men til min forundring blev snarere det 
modsatte tilfældet . I egnen ved Viborg satte 
man således , ligesom i Slesvig , kendeordet foran 
og sagde ikke „ Drengen “ , „ Manden “ , men „ æ 
dreng , „ æ mand “ , og på denne måde vedblev 
det hele vestjylland igennem . Ja , mellem Skive 
og struer kom jeg til at sidde ved siden af en 
mand , hvis tale i høj grad havde lighed med 
bøndernes i min egn ; jeg lagde særlig mærke 
til , at „ d “et ganske på samme måde blev til 
„ r “ ( a vér et it = jeg véd det ikke ) . Jeg spurgte 
ham , hvorfra han var , da jeg tænkte mig , at han 
muligvis var en slesviger ; men han var fra Salling , 
en betydelig halvø , som dannes ved Limfjordens 
indskæringer . 
Men hvad kan det nytte , at jeg opregner 
sådanne små sproglige iagttagelser ; for dig , 
som ikke kender det danske sprog , kan det jo 
ikke have nogen interesse ; det er tilstrækkeligt , 
når jeg siger dig , at jeg , allerede før jeg nåde 
mit bestemmelsessted , var kommet til det foreløbige 
resultat , at det nordslesvigske og jyske , 
trods mange små forskelligheder , var nærbeslægtede 
danske dialekter , og at det således 
ikke var noget under , at nordslesvigerne følte 
sig så stærkt dragne til deres gamle fædreland . 

Heri bestyrkedes jeg end yderligere under 
mit ophold hos kreutzmann , som tog mig med 
omkring på bøndergårdene  ; han har nemlig 
foruden meget andet også agerbrugsredskaber 
at forhandle . Vi blev venligt modtagne overalt ; 
efter mit ønske blev jeg ikke forestillet som slesvigsk 
præst , men simpelthen som en bekendt af 
kreùtzmànn ; når jeg direkte blev spurgt , lagde 
jeg dog ikke skjul på , hvem jeg var , og jeg 
mærkede ikke nogen ulempe deraf . Bønderne 
vare i reglen så optagne af de indre politiske 
stridigheder , at de ikke havde synderlig interesse 
tilovers for , hvad der foregik på den anden side 
af grænsen ; ja , jeg tror , at der hos mange var 
en vis bitterhed overfor det nationale spørgsmål , 
fordi de frygtede , at det skulle blive benyttet til 
at aflede deres opmærksomhed fra det , der lå 
dem nærmere . 
Jeg traf kun én Bonde , som udtalte sig ivrig 
patriotisk , men han gik igen til den modsatte 
yderlighed . Han ville have alt sat ind på at få 
det danske Slesvig tilbage ; enhver uret , der tilføjedes , 
en slesviger , skulle gjengjældes på en 
tysker i Danmark ; man skulle ikke være bange , 
men åbent vedkende sig fjendtligt sindelag imod 
voldsmændene  ; selv om hele Danmark blev 
erobret og for en tid lagt under Tyskland , ville 
det være bedre end den nuværende tilstand  ; så 

delte man i alt fald skæbne og havde bedre 
chance , når oprejsningens time en gang slog , 
som den ganske sikkert ville . Han spåede , at 
frygtelige ulykker ville komme over Tyskland , 
at hvad der var samlet ved vold , ville blive skilt 
igen ved vold ; han så i ånden , hvorledes 
Bismarck fik den tredje Napoleons skæbne og 
måtte krybe i skjul for folkets forbitrelse . ' 
hans spådomme vandt bifald ; men hans 
selvmorderiske planer blev betragtede som topmålt 
galskab , og jeg nærer tvivl om , at han 
selv anså dem for så helt fornuftige ; jeg fik 
det indtryk , at han nærmest var en polemisk 
natur , og at det var de andres ligegyldighed , 
der æggede ham til at stikke dem en brand i 
næsen . 
Den mand , som kreutzmann bor hos , er 
halv fisker og halv landmand ; hans gård 
ligger kun en god Fjerdingvej fra Vesterhavet , 
og jeg var naturligvis flere gange der ude , men 
opnåede ikke at se det i dets vælde  ; bevægelsen 
i de mægtige vande var dog stærk nok til , 
at jeg fra det høje Bovbjerg så skummende 
brydninger over de tre rev langs kysten . 
Fiskerne er , så vidt jeg har hørt , i reglen 
konservative  ; men vor vært var ivrig oppositionsmand ; 
dog giver jeg ikke meget for hans politiske 
meninger , hvis de ikke vare funderede på 

bedre indsigt , end hans opfattelse af de slesvigske 
forhold . Da han fik at vide , at jeg prækede 
på dansk , blev han ganske forundret  ; man læste 
jo så lidt i avisen , at der var indført tysk skoleog 
kirkesprog snart på det ene sted , snart på 
det andet , så han troede , at den danske prædiken 
nu omtrent var afskaffet i hele Nordslesvig . 
Jeg oplyste ham om , at der lige ned til flensborg—tønder 
kun undtagelsesvis , navnlig i købstæderne , 
blev præket på tysk , og at det var 
umuligt andet , da befolkningen ikke ville kunne 
forstå en tysk præken ; men jeg kunne godt 
mærke , at han ikke rigtig troede på det . 
Et sådant ubekjendtskab med de virkelige 
forhold i Slesvig er efter min erfaring ikke 
ganske sjældent her oppe , og jeg tror nok , jeg 
tør sige , at de jyske bønder , hvor flinke folk 
der end findes imellem dem , gennemsnitlig ikke 
ere så oplyste eller følge så godt med , som de 
nordslesvigske . 
Men at gnisten dog ulmer under al denne 
ligegyldighedens og uvidenhedens Aske , og at 
den med lethed kan vækkes og slå ud i flammer , 
det skulle jeg få et bevis på , endnu inden 
min rejse var til ende . 
Kreutzmann foreslog mig en tur ind over 
de store heder ; han havde noget at bestille ved 
et engvandingsanlæg , hvortil han havde leveret 

maskiner . Det ville ganske vist være længere 
og besværligere end at tage med banen ; men da 
jeg nu var her oppe , mente han , at jeg burde 
se , hvad ejendommeligt her var , og deri måtte 
jeg give ham ret . 
Jeg må også sige , at jeg ikke fortrød det ; 
der var noget forunderligt befriende og beroligende 
ved at køre ad de bløde sandfurer hen 
over disse vide , mørke flader med den forsvindende 
horisont , hvor time gik efter time . uden 
at man traf menneskeboliger ; man havde en fornemmelse 
af at være uendelig langt fra den civiliserede 
verden , på opdagelse i ukendte ørkenlande . 
Traf man da et af de frugtbare 
engdrag ved rindende vand , var det , som om 
man kom til en oase ; modsætningen kastede 
glans over det , som man ellers gik ligegyldig 
forbi . Også de unge lovende nåletræsplantager , 
der fra alle sider som sejrrige hære rykke ind 
over hederne med knejsende fjer og fuglekor , 
have en særegen ynde . 
Vi strejfede flere dage omkring i disse egne 
og overnattede snart i tarvelige , men i det hele 
tilfredsstillende , kroer , snart hos plantører , der 
modtoge os med en gæstfrihed og hjærtelighed , 
som vistnok i reglen kun tindes i afsides egne . 
Endelig måtte kreutzmann vende om ; men du 
må ikke tro , at han satte mig af på landevejen , 

hvilket jo også for mig , som var helt 
ubekendt her , ville have været mindre behageligt 
 ; nej , han slap mig ikke , før han havde sét 
mig godt og vel installeret i kupéen , som skulle 
føre mig syd på . 
Jeg kom tilfældigvis til at sidde alene og , 
mættet som jeg var af ydre indtryk , førtes jeg 
ved en naturlig reaktion til at beskæftige mig 
med mit eget indre og med de begivenheder , 
der havde været nærmeste årsag til mit besøg 
i Jylland . Jeg erkendte med glæde , at hvad 
der var tilsigtet ved rejsen , virkelig var nået : 
jeg var kommen i tilstrækkelig afstand fra det 
oplevede og kunne betragte det med en vis ro , 
som noget afsluttet . Jeg greb mig endogså i 
at smile ad de tossede indbildninger , i hvis spind 
jeg for så kort tid siden havde været fangen . 
Men på den anden side indså jeg nu klart , 
hvilken fare jeg havde svéevet i , og hvor taknemlig 
jeg måtte være for den vending , det tog . 
Anna Muller og jeg vare alt for forskellige ; 
vort samliv ville være blevet et oprivende , frugtesløst 
arbejde for at komme til forståelse . Desuden 
følte jeg mig så lidt tiltalt af hendes 
familie , navnlig af hendes fader , hvis venlighed 
havde vist sig at være kattevenlighed ; 
jeg vidste jo fra vort tidligere sammenstød , 
hvor forskelligt vi opfattede vor stilling og voie 

pligter overfor befolkningen i Slesvig , og modsætningen 
kunne hvert øjeblik atter træde frem 
med forøget styrke . 
Herved ledtes mine tanker naturligt hen til 
mine venner der nede , til jomfru Klausen , Nis 
Callesen og de mange andre , som jeg lidt efter 
lidt var kommen nærmere . Jeg følte vel , at jeg 
i den sidste tid ved forskellige sammenstødende 
omstændigheder , og til dels ved egen skyld , havde 
gjort tilbageskridt i stedet for fremskridt ; men 
jeg lovede mig selv , at jeg skulle stræbe at oprette 
det forsømte , og jeg bad til gud , at jeg 
ikke måtte møde for store vanskeligheder . 
Medens jeg sad hensunken i sådanne betragtninger , 
havde dampen ført mig mil efter mil 
syd på , og vi vare vistnok passerede mere end 
én station , uden at jeg havde lagt videre mærke 
dertil , da pibens lyd atter gav tilkende , at vi 
skulle gøre holdt . Jeg skimtede en samling 
røde Tage , og da jeg så på mit ur , blev det 
mig klart , at det var den lille vestjyske by , hvor 
jeg i følge kreutzmanns anordning skulle gøre 
nogle timers ophold for at spise og hvile ud . 
Senere på aftenen skulle jeg da tage til Ribe 
og den næste dag , efter at have set den gamle 
vidt bekendte domkirke , videre med posten . 
På banegården var dannebrog hejset , det 
smukke røde flag med det hvide kors ; og da 

jeg kom ind i byen , så jeg , at næsten hvert 
hus var festlig smykket . Jeg tænkte først , at 
der holdtes marked , og heri bestyrkedes jeg ved 
de talrige bøndervogne , som sås overalt . Folk 
bevægede sig i retning af en stor plads , hvor en 
mængde mennesker allerede vare samlede , og jeg 
fulgte med . Men da jeg kom nærmere , hørte 
jeg , at der blev sunget ; det tydede på noget 
andet end marked , og jeg spurgte en af mængden , 
hvad der gik for sig . Med det samme lød 
der rungende hurraer , ledsagede af damernes 
viften med hvide og røde tørklæder ; og nu behøvede 
jeg ikke noget svar ; det stod i samme 
øjeblik klart for mig , hvad denne festlige forsamling 
havde at betyde  ; det var nordslesvigerne , 
som blev modtagne af vestjyderne . Allerede 
før min bortrejse havde jeg jo hørt , at mødet 
ville blive henlagt til begyndelsen af juni ; men 
jeg havde glemt det igen , indtil jeg nu på en 
så uventet måde blev mindet derom . 
Der blev talt og sunget ; sjælden have varme 
ord vistnok fundet modtageligere hjerter , sjælden 
ere vistnok fædrelandssange blevne sungne med 
en så svulmende , næsten hellig , begejstring . 
Jeg så en mand byde en ung kvinde sin sangbog ; 
„ det behøves ikke , “ svarede hun med et sti ålende 
blik ; og jeg måtte give hende ret ; det 
var ikke som noget udenad lært , men som om 

Vers efter Vers strømmede friskt ud af en indre , 
uudtømmelig kilde  ; jeg så en olding tage flaget 
i favn og trykke det til pande og mund , medens 
han ligesom for sig selv fremstammede : „ vor dejlige 
danebrog ! “ — „ Herregud ! “ sagde en simpel 
kone , som stod ved siden af mig , „ man kan 
ikke undres derover : der nede er den jo forbudt . “ 
Der blev udbragt et leve for modersmålet , 
og hurraråbene syntes ikke at ville tage nogen 
ende . Da blev jeg pludselig greben af en trykkende 
følelse . Hvad havde jeg her at bestille ? 
Kunne jeg ikke , hvis nogen kendte mig , risikere 
at blive taget for en spion  ! Jeg så mig uroligt 
om , frygtende for at møde bekendte ansigter . 
Skønt jeg ikke var mig noget ondt bevidst , sneg 
jeg  .mig bort som en forbryder , og jeg følte mig 
ikke rolig , før dampen atter førte mig bort fra 
den flagsmykkede by , mens jubelen tabte sig i det 
fjærne . Men jeg var dybt greben ; jeg glemmer 
sent Vesterhavet og hederne ; men jeg vil endnu 
senere glemme det indtryk , jeg her modtog . Den 
bølgende mængde med de glade smil og de lysende 
blikke var selv som et stort , bevæget hav , 
tindrende i solen med utallige lyspunkter ; men 
bagved smilet anede man vemoden  ; der stod 
tårer i mange øjne ; det var , som om de melankolske 
heder sendte deres skygge ind over 
glæden . 

det er nu fire dage siden , jeg kom tilbage , 
og i forgårs vendte slesvigerne hjem . Jeg har 
endnu ikke talt med andre end Nis Callesen ; 
men han var helt oprømt og sagde , at han ikke 
for meget ville have undværet denne tur . Det 
eneste , han frygtede for , var , at bladene skulle 
gøre for meget ud deraf ; jeg kunne jo vel gætte 
hvorfor . Det var nærved , at jeg havde tiet stille 
med , hvad jeg selv havde set af modtagelsen ; 
men jeg skammede mig over min fejhed eller 
hvad jeg skal kalde det , og det var godt , at jeg 
gjorde det ; thi da jeg havde berettet , hvorledes 
jeg var blevet tilfældigt vidne til festen der oppe 
i den lille by , fortalte han mig , at han netop 
havde været tilstede her og set mig . Sæt nu , 
at jeg havde lagt dølgsmål på min nærværelse ! 
Måtte han ikke være kommet på 
den tanke , at jeg havde en ond samvittighed ! 
Anna Muller har under min fraværelse aflagt 
besøg med sin kæreste . Susse meddelte 
mig det med en vis skånsomhed  ; hun anede 
jo ikke , at jeg vidste noget . Da hun så , hvor 
roligt jeg tog det , blev hun kækkere og betroede 
mig , at hun havde tænkt sig noget andet , hvilket 
dog ikke var nyt for mig ; for resten fandt hun , 
at han var elskværdig , og gav dem attest for 
at være et smukt par . Jeg ønsker dem alt godt . 
Lev vel for denne gang . 

August 1884 . 
Kære ven ! 
Behøver jeg at sige dig , at jeg ikke har 
noget fornøjeligt at meddele ? Siden jeg kom 
her op , er du vel bleven så vant dertil , at du 
ville forundres , hvis det modsatte en gang skulle 
indtræffe . 
Da jeg sidst skrev til dig , var jeg nylig 
vendt hjem fra en rejse , som havde fyldt mig 
med nye indtryk og i flere henseender udøvet 
en velgørende indflydelse på mig . Jeg var 
derfor ved godt mod og ønskede ikke andet , end 
at jeg måtte få lov til at arbejde i ro  ; men 
det skulle ikke forundes mig , og jeg må desværre 
tilstå , at jeg selv ikke er uden skyld : jeg 
har ikke vist den forsigtighed , som påbydes af 
forholdene heroppe ; den ligger ikke for mig , og 
jeg må for så vidt indrømme , at jeg hellere 
skulle have holdt mig borte her fra . 
Jeg har fortalt dig om nordslesvigernes vellykkede 
tur til vestjylland . Eksemplet smitter : 
sjællænderne kunne ikke finde sig i at stå 
tilbage for jyderne , og det varede ikke mange 
dage , før der kom indbydelse til de sønderjyske 

piger om at aflægge besøg i og ved København . 
Det er en selvfølge , at alle ville med  ; rent bortsét 
fra den nationale tiltrækning , måtte jo tanken 
om en tur til det skønne Øresund sætte de 
unges fantasi i den stærkeste bevægelse . 
Nis Callesens lærerinde fik en særlig indbydelse 
fra en veninde , som bor ved København ; 
og da han er vel tilfreds med hende , undte 
han hende af hjertet denne uventede og billige 
fornøjelse . Han spurgte mig , om jeg troede , 
hun kunne risikere ubehageligheder ved at tage 
med ; hun var jo dansk undersåt og måtte altså 
være forsigtig . Jeg følte blodet stige mig til 
hovedet ; jeg skammede mig over , at regeringen 
kunne mistænkes for at være så smålig . Jeg 
henviste til jyllandsturen , der jo ikke havde vakt 
noget anstød , og udtalte som min overbevisning , 
at den unge pige ikke ville have noget at frygte . 
Resultatet blev da , at hun tog med på turen . 
Hvor dyrt måtte hun ikke betale denne 
kortvarige glæde ! Næppe vendt tilbage , måtte 
hun atter , imod sin vilje , over grænsen , udvist , 
fordi hun faldt til besvær . Da hun sagde mig 
farvel , troede jeg at se et bebrejdende udtryk i 
hendes øjne : dersom jeg havde været mindre 
sorgløs , dersom jeg i stedet for at opmuntre til 
'luren havde advaret , ville hun måske endnu 

have været her , hvor hun følte sig som hjemme 
og vil blive savnet . 
Fra forskellige steder kom der nu efterretning 
om , at regeringen , hvor den havde magt 
dertil , begyndte at træde straffende op , både 
mod deltagerne i den sidste tur og i jyllandsturen . 
Nis Callesens frygt viste sig begrundet ; 
bladene vare uforsigtige og gave derved regeringen 
en måske velkommen anledning til at tillægge 
disse sammenkomster en politisk betydning 
og handle derefter : kommuneforstandere 
blive afsatte og skolelærere suspenderede , blot 
fordi deres hustruer eller døtre have benyttet 
lejligheden til at besøge slægtninge eller venner 
i Danmark . 
Det er jo det sørgelige ved de forhold , vi 
leve under , at selv den allernaturligste og uskyldigste 
udveksling af sympati mellem slesvigere 
og danske kan drages ind under det statsfarlige , 
som skal udspioneres og straffes . Således drives 
man da videre og videre i inhumanitet ; dersom 
vi havde nøjedes med at tage , hvad vi havde 
ret til , og hvad der ønskede at være tysk , ville 
al denne elendighed være undgået . 
Når vil diplomatien dog komme ud over 
rovdyrsnaturen ? Den kender ikke til følelser , 
siger man ; men det er ikke sandt ; de ædle følelser 
kender den ganske vist ikke , men de 

lavere følelser og drifter , egoismen , hovmodet 
og herskesygen , er sikkert oftere dens ledere 
end sund fornuft og besindighed . 
En lille begivenhed , der indtraf kort efter 
min hjemkomst , havde for resten forberedt mig 
på , hvad der ville komme . Jeg overraskedes 
ved et besøg af provsten , som ellers har ord for 
at komme meget sjældent i præstegårdene . Der 
var en vis forlegenhed udbredt over den skikkelige 
gamle mands optræden , og jeg fik det indtryk , 
at han ikke kom i sit eget ærinde , men 
ifølge ordre fra højere steder . Han var diplomat 
nok til at begynde med en ganske almindelig 
konversation  ; men han var ikke diplomat nok 
til at maskere den egentlige hensigt med besøget  : 
da han begyndte at spørge mig ud om min rejse , 
så jeg straks på hans blik og miner , at alt det 
andet kun havde været en indledning . 
Man skal opleve meget i denne verden ; 
mindst af alt havde jeg drømt om , at jeg nogensinde 
skulle blive underkastet et formeligt forhør ; 
men dette kan jeg ikke kalde andet . Jeg 
måtte gøre rede for , hvor jeg havde været , 
hvad hensigt jeg havde haft med min rejse , og 
hvad jeg havde foretaget mig . Jeg lagde ikke 
dølgsmål på noget , hverken på min interesse 
for sproget eller på min tilfældige tilstedeværelse 
ved slesvigernes modtagelse ; derimod kunne jeg 

ikke få mig til at indvie en uvedkommende i de 
rent personlige bevæggrunde , jeg havde haft til 
netop at vælge dette tidspunkt for min rejse ; 
han vendte flere gange tilbage hertil , og jeg tror , 
at han mistænkte mig for at have været hemmelig 
deltager i toget . 
Han drejede nemlig samtalen hen på forholdene 
i sognet og begyndte at spørge mig ud 
om den danske agitation . Jeg svarede , at 
jeg ikke havde mærket noget til egentlig agitation , 
men vel til misfornøjelse med regeringens 
fortyskningsiver ; som eksempel nævnte 
jeg indførelsen af den nye sangbog , der havde 
sat meget ondt blod . Han indrømmede , at 
der kunne blive begået fejlgreb , men mente , 
at vi præster her oppe gjorde vel i at lægge os 
Kristi ord på sinde : giver kejseren , hvad kejserens 
er ! Jeg var fuldkommen enig med ham , 
men bemærkede , at det i vanskelige tider vistnok 
var lige så vigtigt at mindes , hvad der fulgte 
efter : giver gud , hvad guds er ! Det var en 
selvfølge , sagde han ; men det var så uendelig 
vanskeligt at træffe den rette grænse . Yngre , 
idealistisk anlagte , sandhedssøgende præster vare 
let tilbøjelige til ensidigt at tage parti for  . dem , 
de anså for undertrykte ; men man burde vel 
erindre , at det var Herren , der gav sejren , og 

hvad han i sin visdom havde anordnet , deri 
kunne vi hvile trygt . 
Jeg vil ikke trætte dig ; du kender jo dette 
boldspil , som ikke får ende , før man på den 
ene eller den anden side bliver ked af det ; min 
bold bragte naturligvis besked om , at guds dom 
ikke turde benyttes som en blød hovedpude , og 
at ingen havde mere grund til at vogte sig end 
sejerherren . 
Det viste sig , at han var inspireret af folk , 
som havde iagttaget • min færd på nært hold , 
men rigtignok med ond vilje . Han nævnede 
flere af dem , som havde deltaget i turen til 
vestjylland , således Nis Callesen og jomfru 
Klausen , og advarede mig indstændigt imod at 
søge omgang med personer , der kun ville benytte 
mig som redskab for deres planer . Jeg 
takkede ham for hans advarsel , men hævdede 
min ret og min forpligtelse til som sjælesørger 
at aflægge besøg , hvor jeg troede at kunne udrette 
noget godt . 
Han endte nu med — som ældre og som 
ven , hvilket han udtrykkeligt betonede , — indstændigt 
at formane mig til ikke at foretage mig 
noget , som kunne bringe mig i forlegenhed og 
skade min fremtid . Jeg følte , at han mente mig 
det godt , og jeg lod derfor bolden hvile , skønt 
jeg med lethed kunne have sendt den tilbage . 

det var ikke lykkedes mig helt at fjerne 
hans mistanke ; men den gang tog jeg mig det 
ikke videre nær , da jeg ikke frygtede for min 
egen person ; først da forfølgelserne og udvisningerne 
begyndte , gik det op for mig , at jeg 
også udsatte andre for fare , at man meget let 
kunne falde på at straffe hjorden for hyrdens 
brøde . Jeg har hørt om unge piger i andre 
egne , som have været med på turen , uden at 
nogen har krummet et hår på deres hoved ; 
det synes da rimeligt , at der her skulle statueres 
et eksempel , fordi jeg er på det sorte bræt . 
Således er der vendt op og ned på alting : vil 
man værne om sin menighed , gør man den 
skade ; den gode hyrde lokker ulven , medens 
lejesvenden skræmmer den bort . 
Det er ganske vist så uheldige vilkår at 
virke under , at man vel kunne tabe modet ; jeg 
har også mere end én gang ønsket , at jeg aldrig 
var kommet her , og besluttet at søge bort ; 
men til andre tider har jeg en stærk følelse af , 
at min plads netop er her . Det er forundt mig 
at tale således til disse mennesker , at de føle 
sig trøstede og styrkede ; har jeg da lov til at 
forlade dem ? Hertil kommer , at jeg føler mig 
personlig tiltrukken af disse djærve , sunde naturer , 
af denne besindige , fortrøstningsfulde , glade 
energi , som aldrig klynker eller klager , men 

kristeligt tager det hele som en prøvetid , der 
stiller sine alvorlige krav . Ja , jeg har venner 
her , som jeg ville savne dybt ; og jeg har mange 
beviser på , at man betragter mig som en af 
sine egne . 
Lad mig blot give dig et lille eksempel . Du 
erindrer , at der i fjor efterår blev sat et jernrækværk 
om min formands gravsted . Forleden 
da jeg sad i dagligstuen , hørte jeg gennem det 
åbne vindue mere end almindelig højrøstet 
tale i gården , og af de enkelte ord , jeg opfattede , 
kunne jeg forstå , at der var noget galt 
på færde . Jeg gik hen til vinduet og så , at 
det var kirkegårdsmanden , som talte med min 
Karl og pige . På min forespørgsel fik jeg nu 
at vide , at da han den morgen som sædvanlig 
var kommen ind for at arbejde på kirkegården , 
havde han fundet min formands grav skammelig 
molesteret : gitterdøren var brudt op med 
vold , hvorved en del af stængerne vare bøjede ; 
desuden var der hugget et hjørne af gravmonumentet 
og blomster nedtrådte . 
Jeg fulgte med ham der ind ; det var allerede 
rygtedes i byen , og graven var omgiven af 
folk , som betragtede ødelæggelsen , hviskende og 
rystende på hovederne . Man vidste ikke noget ; 
men det var tydeligt , hvem man gættede på : 
jeg så snart den ene , snart den anden pege hen 

imod Hansens , min forpagters , gård . Det viste 
sig , at mistanken havde bestemte holdepunkter : 
Hansen havde været bortrejst den foregående dag 
og var , som det jo ikke så sjældent skete , kommen 
beruset hjem ; en kone havde i tusmørket 
set ham rave omkring ved kirkegårdsporten , 
mumlende og gestikulerende , som han plejede , 
når han var i denne tilstand . Nogle troede , at 
der havde været to om det , og man gættede da 
på , at en af hans karle , der var bekendt som 
svirebroder og spektakelmager , havde været hans 
medhjælper . 
Men hvad der , trods det uhyggelige indtryk , 
gjorde mig godt , det var den måde , hvorpå 
man tog denne sag overfor mig : som om jeg personlig 
havde lidt en krænkelse ; overalt hvor jeg 
kom , talte man beklagende og ligesom trøstende 
til mig . Jeg frygtede for , at de sidste begivenheder , 
forfølgelserne og udvisningerne , skulle 
have vendt hjærterne fra mig ; men her så jeg 
et tydeligt bevis på , at man ikke regnede mig 
blandt fremmede , at man betragtede mig som 
den , der delte sorger og glæder med menigheden . 
Jeg kunne ikke rigtig komme på det rene 
med , hvad der var at gøre . Skulle jeg straks 
tale med Hansen ? Dersom han var skyldig , 
ville det jo være bedre at få sagen afgjort i 
mindelighed end ad rettens vej . Men på den 

anden side forekom det mig , at jeg måtte have 
andet og mere end los snak at holde mig til . 
Susse påstod , at der var sét vagabonder i 
egnen ; der var ingen tvivl om , at det var dem , 
der havde gjort det ; hun kunne ikke begribe , at 
nogen kunne tro så slet om Hansen . Men efter 
det forhold , hvori hun står til familien , kunne 
jeg ikke lægge synderlig vægt på hendes mening . 
Jeg besluttede mig dog til at afvente , om 
der ikke skulle fremkomme virkelige beviser . 
Om eftermiddagen gik jeg ud til møllegården . 
Jeg tvivlede vel ikke om , at jomfru Klausen 
allerede vidste , hvad der var sket , men jeg 
følte trang til at vise hende min deltagelse . 
Det var diset vejr , stille og varmt ; det havde 
regnet , og der stod endnu vandpytter hist og 
her ; en mængde små frøer hoppede overvejen . 
Pludselig stod det klart for mig , at jeg havde 
været en gang før i samme situation , netop for 
et år siden , da jeg første gang aflagde besøg 
på møllegården . Hvor meget var der ikke 
sket siden den tid ! Hvor mange erfaringer 
havde jeg ikke gjort ! Jeg havde lært , at der 
også var andre skabninger , som af en uforklarlig 
trang dreves ud på farlige veje ; men at 
alle ikke vare så nænsomme som jeg , at der 
var dem , som trampede dem ned med tunge 
fødder . 

jomfru Klausen stod uden for haven , i 
færd med at sige farvel til nogle besøgende , 
som netop gik , da jeg kom ; jeg vekslede nogle 
ord med dem , og hun blev imidlertid stående 
for at vente på mig . 
„ Tak , fordi de kom , hr . Pastor ! “ sagde 
hun på den for hende ejendommelige , trohjærtige 
måde , idet hun trykkede min hånd . „ Jeg har 
ikke haft tid , “ vedblev hun , „ ellers havde jeg 
allerede skrevet til dem og bedt dem at lade 
den sag gå så stille af som muligt . Lad os 
bare se at få graven gjort i stand , det er dog 
det vigtigste . Er det vagabonder , der har gjort 
det , så er de vel allerede langt borte ; men har 
nogen gjort det af ondskab , lad dem så have 
straf nok i deres egen bevidsthed ! “ 
På mit spørgsmål , om hun havde hørt , 
hvem rygtet udpegede som den skyldige , svarede 
hun : 
„ Jo , jeg har nok hørt det . Jeg véd ikke , 
hvad jeg skal sige ; Hansen er vistnok uberegnelig , 
og jeg står , som de måske nok har bemærket , 
hr . Pastor , ikke højt anskreven hos 
ham . “ 
Hun talte så frejdigt , hendes blik var så 
klart , ja uskyldigt , at jeg mere end nogensinde 
følte mig overbevist om , at der ikke var spor af 
sandhed i de rygter , jeg i et tidligere brev har 

omtalt . Det faldt mig da ind , at jeg burde gribe 
lejligheden og gøre et forsøg på at få hende 
selv til at udtale sig om disse rygter , som hun 
vel måtte kende . 
Jeg begyndte da med at tale om , hvor godt 
jeg fra først af havde troet om Hansen , og hvorledes 
mine øjne lidt efter lidt vare blevne åbnede , 
så at jeg nu var nær ved at betragte ham 
ikke blot som et forfaldent subjekt , men som et 
slet , ja uredeligt menneske . Da hun ikke gjorde 
mine til at tale , tilføjede jeg , at ingen havde haft 
bedre lejlighed til at lære ham at kende , , end 
hun , og at jeg kunne ønske at høre hendes mening 
om ham . Hun svarede : „ Jeg beder dem 
undskylde , hr . Pastor , at jeg ikke kan opfylde 
deres ønske . Jeg ville ikke kunne gøre det 
uden at komme ind på rygter , som de vistnok 
også kender , om at jeg skulle have været i 
ledtog med Hansen , stået i forhold til ham 
eller gud véd hvad . Jeg kan ikke sige andet 
end : dersom nogen tror det , så lad dem i guds 
navn tro det ! Jeg har lovet at tie stille , og selv 
om jeg ikke havde lovet det , ville jeg dog gøre 
det , da det jo ikke er noget , som angår mig 
alene . “ 
Herimod kunne jeg intet indvende , og jeg 
havde jo også fået mit ønske opfyldt : af 
hendes egen mund at få bekræftelse på , hvad 

jeg i forvejen vidste , at hun ikke havde noget 
at bebrejde sig . 
Det var måneder , siden jeg havde været 
på møllegården  ; i al den tid havde jeg ikke 
set hende undtagen om søndagen i kirken og 
en enkelt gang hos Nis Callesen , hvor jeg dog 
kun havde vekslet et par ord med hende . Vi 
havde derfor meget at tale om , og da først og 
fremmest turen til Jylland . 
„ Det er umuligt , “ sagde hun , „ at give blot 
en svag forestilling om det indtryk , vi har bragt 
med hjem der oppe fra ; man måtte være digter 
for at kunne gøre det . Dersom jeg skulle opregne 
alle småtræk , alle de mange beviser på 
venlighed , hvor vi kom frem , ville det ikke tage 
nogen ende ; men sådant noget oplever man jo 
også kun én gang , og de minder skal være til 
opmuntring og styrkelse i lange tider . Lad 
så kun forfølgelserne og udvisningerne komme 
efter ; de kan være strenge nok for dem , de 
rammer ; men de vil ikke skade vor sag ; de vil 
kun vise os så meget klarere , hvor vi høre 
hjemme . Ja , de må undskylde , hr . Pastor , at 
jeg taler så ligefrem ; jeg véd , de tager mig 
det ikke ilde op . “ 
Så frit talte ingen uden hun ; jeg færdedes 
daglig mellem mennesker , som vare opfyldte af 
de samme tanker og følelser , men i min nærværelse 

kom de ikke frem ; og jeg må også 
sige , at dersom nogen , anden havde ytret det 
samme , ville jeg sikkert have følt mig såret . 
Men hos hende var der ikke spor af bitterhed 
eller vrede , og i virkeligheden var hun mild i 
sin dom , følte , at der på begge sider stod 
svage , skrøbelige mennesker , og lagde som kristen 
alting i guds hånd . 
Jeg fortalte hende nu også om min tur og 
om det gode udbytte , den havde givet mig . Hun 
kendte så godt som alle de steder , hvor jeg 
havde været , og blev ikke træt af at følge mig 
fra det ene sted til det andet . 
Da jeg omtalte , at jeg havde truffet mennesker , 
som vare forunderlig uvidende om forholdene 
her nede i Slesvig , lagde hun ikke skjul 
på , at hun havde gjort den samme erfaring . 
En jyde havde således spurgt hende , om de to 
tusind slesvigere , som deltoge i turen , vare alle de 
dansktalende folk , der fandtes i Nordslesvig ; og 
han lod til at blive meget forundret , da hun oplyste 
ham om , at der var så mange , at de i omtrent 
hundrede år ville kunne møde med to tusind 
nye hvert år . En anden udtalte sin beklagelse 
over , at tyskerne fortrængte de danske bønder 
fra deres gårde ; hun oplyste ham da om , at 
tyske landmænd yderst sjældent , ja vistnok 
sjældnere end i Jylland , købte bøndergårde i 

det danske Slesvig , hvor de ikke kunne trives . 
Det kunne han ikke forstå ; han læste jo i bladene 
så meget om de talrige „ Hjemmetyskere “ 
Dernede . Han vidste ikke , at hjemmetyskere 
betyder folk med tyske sympatier , og at de 
som oftest ikke forstå tysk , ja stundom er 
danske indvandrere . En handelskommis , hvem 
hun oplyste om , at man kunne opholde sig hele 
år i Nordslesvig , uden at høre et tysk ord , bemærkede , 
at han på en rejse gennem Slesvig 
til Hamburg ikke havde hørt andet end tysk 
tale . „ Så talte de vel selv tysk til konduktøren ? “ 
Spurgte hun . Det turde han ikke benægte . 
„ Ja , “ sagde hun , „ så var det jo så 
rimeligt , at de fik svar på tysk ; vi slesvigere 
bruger vort eget modersmål , og i reglen få 
vi da svar på samme sprog . “ 
Vor samtale blev afbrudt derved , at der 
kom et par unge piger , som hun skulle læse 
med ; før jeg gik , udtalte hun endnu en gang 
det ønske , at det , der var sket på kirkegården , 
ikke måtte blive trukket frem til forhør og al 
den dermed følgende pinagtighed . Jeg lovede 
at gøre , hvad jeg kunne for at forhindre det . 
Men selv om denne sag går stille af , vil det 
tidspunkt snart komme , da jeg må henvende 
mig til Hansen med alvorlig formaning . Det 
bliver ganske vist ikke noget behageligt hverv , 

men jeg tør ikke skyde det fra mig . Hans drikfældighed 
tager stadig til , og der går ikke nogen 
uge , uden at han forarger menigheden ved rå 
og støjende opførsel . Umuligt er det dog ikke , 
at jeg med guds hjælp kan vække ham til bevidsthed 
om den skam , han bringer over sig selv 
og sin familie . 
Da jeg gik hjem , kom jeg til at tænke på , 
hvor livet ofte grupperer os mennesker på besynderlige 
måder ! Det var dog ganske vist 
ikke sandsynligt , at den mand , der mellem danske 
ville volde mig mest bryderi , skulle være en 
hjemmetysker , og den kvinde , med hvem jeg 
ville føle mig mest beslægtet , skulle føre an i 
dansk retning . Der er jo ingen tvivl om , at 
her findes ædle tyske kvinder og hæderlige 
hjemmetyskere ; men det skulle nu være sådan , 
at strømmen førte de mindre heldige på min 
vej . 

12 . September 1884 . 
Kære ven ! 
Jeg er her endnu ; men det er ikke rimeligt , 
at du vil få mange breve fra mig med dette 
poststempel . Du så klarere , end jeg , da du 
rådede mig fra at tage her op . Her er ikke til 
at være for den , der har følelse af ansvar og 
af sit embedes betydning ; man må hurtigst 
muligt se at komme bort , dersom man ikke vil 
demoraliseres . 
Nu skal der indføres tysk prædiken her i 
sognet , hvor der ikke er et menneske , som kan 
tysk , undtagen et par embedsmænd og en enkelt 
Karl eller pige , der måske er her i dag og 
i morgen er forsvunden . Det kan og vil jeg 
ikke være med til . Det var galt nok med sangbogen 
og med udvisningerne og med forhøret 
efter jyllandsturen , men dette sidste er det værste . 
Du husker , at stationsforvalteren allerede i 
fjor beklagede sig over , at her ikke var tysk 
prædiken . Det er da også ham , der har fået 
det hele sat i scene  ; han har selv gået omkring 
for at samle underskrifter på et andragende i 
denne retning , og enkelte har da også ladet sig 

lokke . Efter hvad jeg hører , har den stakkels 
ængstelige Smitt dog holdt stand , men først efter 
at have fået herredsfogdens udtrykkelige erklæring 
for , at han ikke risikerede noget ved et afslag . 
Det lader til , at sagen vil blive fremmet med 
ualmindelig hast fra højere vedkommendes side ; 
den har allerede været sendt mig til erklæring , 
og jeg har naturligvis udtalt mig bestemt derimod ; 
men jeg véd af erfaring , at der ikke vil 
blive taget hensyn til min indsigelse , allermindst 
nu , da jeg ikke ansés for pålidelig . 
I min besvarelse henviste jeg til en lignende 
sag , hvorom jeg havde læst i kirkebladet . Det 
var i et sogn med blandet kirkesprog , hvor man 
ønskede at afskaffe den delvise danske gudstjeneste ; 
som gyldig grund hertil påberåbte 
man sig , at der i hele sognet ikke var ti medlemmer , 
der ikke lige så godt kunne forstå en 
tysk prædiken som en dansk . Hvis man nu her 
ville raisonnere på samme måde , var sagen 
let afgjort ; thi i hele mit sogn fandtes der ikke 
ti mennesker , som ikke lige så godt kunne forstå 
en dansk som en tysk prædiken . Men jeg 
tilføjede , at hele dette raisonnement efter min 
overbevisning var vildledende ; thi det afgørende 
var ikke , om tilhørerne kunne forstå en prædiken ; 
så ville man være berettiget til at afskaffe 

hele den danske gudstjeneste i Nordslesvig 
fra det øjeblik af , da man i skolerne havde 
fået ungdommen lært så meget tysk , at de 
kunne forstå en tysk prædiken ; nej , det afgørende 
var , at enhver kristelig menighed havde 
krav på at høre evangeliet i sit modersmål . 
Jeg mindede om , hvorledes apostlene på den 
første pinsefest begyndte at tale på de sammenstrømmende 
skarers forskellige tungemål . „ Ere 
ikke alle disse , som tale , galilæer ? “ hed det ; „ og 
hvorledes høre vi dem tale ! Hver på vort eget 
mål . Vi høre dem forkynde guds store gerninger 
på vore tungemål ! “ 
Naturligvis erklærede jeg mig rede til at 
imødekomme enhver religiøs trang hos mine 
landsmænd , for så vidt det kunne ske uden at 
krænke menighedens ret . Privat ville jeg med 
stor glæde holde gudstjeneste , når og hvor 
man ønskede det ; ja , jeg kunne endogså gå 
ind på at benytte kirken udenfor den almindelige 
kirketid ; derimod måtte jeg bestemt modsætte 
mig , at man indførte tysk gudstjeneste 
hver anden eller tredje søndag i stedet for den 
danske ; men det er netop dette , andragendet 
går ud på . 
Hvis det sker , søger jeg min afsked . Du 
må ikke tro , at det er en overilet beslutning ; 
jeg har tænkt meget derover og er kommen til 

det resultat , at der ikke er andet at gøre . Dersom 
jeg bliver , stempler jeg mig selv som en 
svag og vægelsindet karakter . At søge et andet 
embede , kan der ikke være tale om , da jeg har 
været her så kort . Desuden véd du , at jeg altid 
har været i tvivl , om den præstelige virksomhed 
lå for mig . At jeg har vundet disse 
mennesker her oppe , skyldes måske snarere tilfældige 
egenskaber , f . Eks . en vis human optræden , 
interesse for deres sprog osv . , end særlig 
kristelige eller præstelige gaver . Du véd også , 
at der er flere punkter , hvori mine anskuelser 
ikke stemme med den officielle kristendom . 
Jeg vil da vende tilbage til skolegerningen , 
hvorved jeg i adskillige år har tjent mit brød ; 
dér ville mine sproglige interesser komme mig 
til nytte , medens de her kun volde mig bryderi . 
Ja , du forstår jo nok : alt er svævende , 
tærningerne rulle endnu ; dersom man ikke gør 
mig det for broget , bliver jeg . Dette er mit ønske 
og mit håb , også af rent særlige , personlige 
grunde , som jeg dog ikke i øjeblikket kan forklare 
dig . Jeg søger at mande mig op , men 
jeg er i virkeligheden under et tungere tryk , 
end du aner . 

jeg lod brevet ligge nogle dage . Jeg tænkte 
nok , at afgørelsen var nær . Udfaldet er blevet , 
som jeg frygtede : jeg er slået på alle punkter . 
Ja , kære ven , du forstår ikke meningen 
med dette udtryk ; men du vil dog måske af 
nogle ytringer i det foregående have anet , at 
det ikke alene var embedet , det drejede sig om . 
Mens jeg endnu gik mellem håb og frygt , 
måtte jeg tie ; men nu vil det være mig en lettelse 
at sige dig alt . 
Du vil af mine breve have sét , hvor megen 
pris jeg sætter på jomfru Klausen . Straks ved 
mit første besøg hos hende på møllegården , 
så jeg , at hun var en ualmindelig kvinde ; jeg 
husker endnu , hvor jeg stred med pennen for at 
give dig et svagt billede af hende , og hvor misfornøjet 
jeg var med resultatet . Så kom episoden 
med Anna Muller , og i al den tid var jeg 
ligesom bjergtagen , ligesom ved en mur skilt fra 
mine tidligere venner og interesser ; men jeg 
længtes stadig tilbage , og da fortryllelsen hævedes , 
følte jeg det som en frigørelse . 
Det var den på kirkegården udøvede råhed , 
der blev anledning til , at jeg atter besøgte 
hende ; men endnu var jeg ikke på det rene 
med mine følelser ; jeg troede , at det nærmest 
var ærbødighed , hun indgød mig . Når jeg befandt 
mig så vel i hendes nærværelse , faldt det 

mig ikke ind , at det kunne være andet end den 
glæde , man føler overfor ethvert elskværdigt og 
ædelt menneskeligt væsen . 
Da viste det sig , at jeg muligt ville blive 
nødt til at rejse her fra , og nu først åbnedes 
mine øjne . At det varede så længe , ligger vel 
i , at det ikke er nogen lidenskabelig forelskelse ; 
det har ikke så meget været en higen efter besiddelse , 
som en hvilen i beskuelse . Den uro , 
den feber , hvoraf jeg var betaget overfor Anna 
Muller , har her ikke været spor af ; men jeg véd 
nu , at det er sand og ægte kærlighed , udsprungen 
mere af sjælelig sympati , end af sanselig tiltrækning ; 
med hende ved minside ville jeg ikke 
blot blive lykkeligere , men bedre og dygtigere . 
Jeg turde ikke tale , før den afgørelse var 
falden , hvorpå det ville bero , om jeg skulle 
søge min afsked . Du forstår nu grunden til 
det tryk , der hvilede på mig : dersom jeg blev 
nødt til at rejse , hvilket jo var det rimeligste , 
forudså jeg , at der ville opstå en kamp mellem 
hendes tilbøjelighed og hendes pligt ; og jeg 
kendte hende alt for godt til ikke at vide — jeg 
var nær ved at skrive frygte — , at den sidste 
ville gå af med sejren . 
Det gik , som jeg havde ventet . I forgårs 
fik jeg underretning om , at jeg hver tredje søndag , 
i stedet for dansk , skulle holde tysk prædiken ; 

jeg indgav da straks min ansøgning om afsked 
og begav mig om aftenen til møllegården for 
at meddele jomfru Klausen , at jeg måtte rejse , 
og bede hende om at følge mig som min hustru . 
Hun sad længe tavs  ; så greb hun min 
hånd og sagde med et udtryk af mild alvor 
og frejdighed , som jeg aldrig glemmer : „ Hr . 
Pastor , jeg er dem meget taknemlig for deres 
tilbud ; jeg har ikke lagt skjul på , at jeg skatter 
dem højt , og jeg skulle med glæde følge 
dem , dersom jeg var fri . “ 
„ Fri ? De er ikke fri ? “ udbrød jeg , vistnok i 
en bebrejdende , ja måske bitter tone , ved tanken 
om , at hun kunne have skjult noget for mig . 
„ Nej , nej , det er ikke på den måde ! “ svarede 
hun ; „ jeg er ikke bunden til noget enkelt 
menneske , men jeg er bunden til min gerning 
her ; det er ganske vist ikke stort , jeg udretter , 
men nogen nytte gør det dog , og dersom Vorherre 
forunder mig det , vil jeg leve og dø her . “ 
Det var det svar , jeg havde forudsét . Ja , 
jeg måtte sige til mig selv , at dersom hun havde 
svaret anderledes , så ville jeg have følt mig 
skuffet , så var hun ikke den , jeg havde antaget 
hende for . Hvilken forunderlig lighed var der 
ikke i vor situation : dersom jeg kunne opfordre 
hende til at følge mig , kunne hun da ikke med 
samme ret opfordre mig til at blive ! Men til 

hendes ære må jeg sige , at hun ikke gjorde 
det fjærneste forsøg på at rokke min beslutning ; 
hun betragtede det som en afgjort sag , at 
jeg ikke ville købe lykken på pligtens og 
ærens bekostning . 
Til minskam må jeg bekende , at jeg ikke 
var så villig til at resignere ; jeg brød min 
hjærne for at finde på udveje og fristede hende 
ved løsninger , der , som jeg nu godt indsér , 
ville have været lidet tilfredsstillende . Jeg nævnte 
således København som et sted , hvor jeg muligt 
ville kunne bryde mig en vej som tysk 
lærer ; men dér ville hun jo være revet aldeles 
ud af sin virksomhed ; så foreslog jeg Flensborg , 
men hun gjorde mig det klart , at her ikke 
ville være noget at udrette , hverken for mig 
eller for hende . 
„ Kære ven ! “ sagde hun ; „ lad os skilles 
med roligt sind , med fortrøstning til , at det vil 
være det bedste for os begge . Har vi ikke haft 
stor glæde af at tale sammen , og er det ikke , 
fordi vi have samme syn og stræben  ! Men heri 
vil der jo ikke ske nogen forandring ; ikke sandt , 
det bedste af denne glæde kunne vi vedblive at 
nyde ved at skrive til hinanden ? “ 
Hendes stemme var ikke så frejdig som 
sædvanlig ; hun følte selv , at hendes raisonnement 
var svagt , at kærligheden kræver andet og 

mere end en tankeudvexling . Da jeg blev siddende 
tavs , fortsatte hun : 
„ Og hvorfor skulle vi ikke kunne ses en 
gang imellem ? Det behøver jo ikke at være 
her ; jeg  ,skal altid være rede til at møde , hvor 
de sætter mig stævne ; jeg håber , at det ikke 
bliver alt for langt borte . “ 
Jeg takkede hende for hendes tillid til mig 
og tilføjede , at jeg ville søge en plads i nordtyskland 
som lærer . 
„ Lad os da trøstigt se tiden an , “ sagde 
hun , „ Fremtiden kan ingen råde ; men det er jo 
ingen umulighed , at forholdene kunne forandre 
sig . “ 
Ja , jeg må give hende ret : der er ikke 
andet for os at gøre end at se tiden an . Enhver 
anden løsning bærer spiren i sig til forviklinger , 
som ville forstyrre vort samliv : gå vi 
på akkord for at sikre os lykken , ville vi miste 
den . 
Min begæring om afsked kan ikke nægtes , 
og jeg rejser , så snart som embedsforretningerne 
ere ordnede ; jeg har allerede henvendt 
mig til to skolebestyrere , som jeg kender , og 
håber straks at komme i virksomhed . Tilsynet 
med mine sager kan jeg overlade til Susse , som 
bliver her . Hun skal giftes med den unge Hansen ; 
han har købt et mindre sted en mils vej 

længere syd på , så vidt jeg kan forstå , for 
hendes penge . Blot hun ikke må fortryde det ! 
Gamle Hansen ligger meget syg ; det er nok 
især hovedet , som er angrebet , og han skal undertiden 
være helt forstyrret . Efter sigende er 
det følgerne af et fald ; men noget bestemt véd 
jeg ikke ; jeg har været der ovre et par gange , 
men han vil ikke se mig . 
Således er da , som du sér , alt her i fuld 
opløsning . Det er enden på mine drømme fra 
i fjor . Jeg troede , at her var beredt mig sted , 
at ovnen var hedet til at bage mine brød ; så 
rejste flammerne sig og sloge sammen over mit 
hoved ; men jeg må takke gud , som ledte mig 
gennem ilden med en så kostelig skat som en 
ædel kvindes kærlighed . 

26 . September 1884 . 
Kære ven ! 
Jeg havde ikke troet , at jeg oftere skulle 
skrive til dig her fra ; og det ville heller ikke 
være sket , dersom jeg ikke , netop som jeg belavede 
mig på at rejse , havde fået et tilbud , 
der vel har glædet mig meget , men tillige kastet 
mig tilbage i al den uro og tvivl , som jeg håbede 
at være kommen ud over . 
Jeg havde i går besøg af Nis Callesen , som 
meddelte mig , at han og en del andre mænd 
her fra sognet havde været samlede for at tale 
med hverandre , om de ikke kunne gøre noget 
for at beholde mig . De vare da blevne enige 
om at spørge mig , om jeg ville blive hos dem 
som frimenighedspræst , når de sikrede mig en 
passende indtægt og byggede forsamlingshus og 
præstebolig . 
Jeg behøver ikke at sige dig , at dette bevis 
på menighedens hengivenhed og tillid har rørt 
mig dybt . Jeg kunne ikke få noget bedre bevis 
for , at den frygt , jeg nærede , har været 
ugrundet : der er ingen , som mistænker mig for 
at bære kappen på begge skuldre  ; der er ingen , 

som søger politikeren bag præsten , hvilket ellers 
så sørgeligt hindrer det kirkelige liv her oppe  ; 
det er lykkedes mig at bringe det til fuld klarhed 
for alle , at jeg i ord som i færd ene og 
alene sigter på det , jeg kristelig erkender for 
sandhed og ret . 
Jeg har udbedt mig betænkningstid ; men al 
min betænkning har hidtil kun ført til , at jeg er 
kommet dybere og dybere i uvished . 
Der er en røst , som forstyrrer mig ; du kan 
vel tænke dig , hvad den hvisker om : det er om 
lykken ved en elsket kvindes side og om det 
ensomme livs trøstesløshed . Jeg lukker vel 
ørene for dens lokkende toner , men frygter stadigt 
for , at de , mig ubevidst , skulle klinge med i 
mine overvejelser . 
Det afgørende spørgsmål er : kan jeg med 
god samvittighed modtage dette tilbud ? Besvarelsen 
vil bero på , om jeg tør ansé min fremtidige 
stilling for væsentlig den samme som den 
tidligere ; men det er det , jeg ikke kan overbevise 
mig om . Virksomheden vil ganske vist 
blive den samme under forandrede former ; men 
det forekommer mig , at man ikke behøver nogen 
meget fin moralsk Sans for at se , at de forandrede 
former her gøre stillingen til en helt anden . 
Hidtil har jeg været tysk embedsmand , og 
når jeg kriticerede regeringens handlinger , når 

jeg efter ringe evne trøstede og opmuntrede dem , 
som efter min overbevisning blev inhumant behandlede , 
gik jeg ikke udenfor den ret , der tilkommer 
mig som borger i en fri stat . Jeg har 
desuden aldrig lagt skjul på , hvad jeg tænkte 
og gjorde , så mine overordnede behøvede ikke 
at finde sig deri længere , end de selv ville . 
Modtager jeg derimod tilbudet , træder jeg 
med mine danske venner ud af kirken , så véd 
jeg ikke , hvad jeg skulle svare den , der beskyldte 
mig for at være gået i fremmed tjeneste 
og at have draget sværdet mod mit eget 
folk . Hjemme tør vi dadle og revse , hvad galt 
er ; men vi have alle en følelse af , at vi ikke 
bør bringe dadlen ud mellem fremmede . Jeg 
kan nu vistnok love mig selv , at jeg vil holde 
mig udenfor al strid og rette hele min stræben 
på at fremme et kristeligt sindelag ; men når 
det ikke lykkedes mig tidligere , tør jeg da håbe , 
at det vil være lettere i fremtiden ? 
Hvad er der nu , som kan veje op imod 
disse betænkeligheder ? Menighedens ønske og 
mit eget håb om at udrette noget godt . Men 
hvis nu ønsket og håbet ikke kan realiseres , 
uden at jeg pådrager mig skyld ! Har jeg ikke 
altid hævdet , at hensigten ikke helliger midlet , 
og er det ikke klart , at en handling , hvorved 

jeg pådrager mig skyld , ikke kan regnes blandt 
de gode midler ! 
Skulle der kunne tænkes undtagelser , skulle 
man kunne forsvare at besmitte sig selv for andres 
skyld , måtte det i alt fald være aldeles 
klart , at man fremmede et uvurderligt gode , som 
ikke kunne vindes ad anden vej . Men en sådan 
vished ville vi mennesker efter min overbevisning 
aldrig kunne nå , og i det foreliggende 
tilfælde er det langt fra , at den er nået . Jeg 
håber og tror ganske vist , at min forbliven 
vil være mine venner til støtte og trøst ; men 
det ville være formasteligt af mig at tro , at gud 
skulle trænge til min hjælp for at trøste og 
støtte dem . 
Desuden er jeg ikke sikker på , at en sådan 
religiøs spaltning i det hele taget vil være 
heldig . De danske her i Nordslesvig trænge jo 
til enighed og sammenhold ; men erfaring lærer , 
at der af forskelle på det religiøse gebet let 
udvikler sig afvigende meninger på andre områder ; 
og den tid kunne da muligt komme , af 
man ville føle sig lidet taknemlig for min imødekommen , 
idet den havde ført til svækkelse i 
stedet for til styrkelse . Dette vil dog være 
mindre at frygte , dersom hele menigheden eller , 
så godt som hele menigheden beslutter sig til 
at følge mig , og jeg tager i alt fald ikke min 

endelige beslutning , før der er kommet klarhed i 
denne henseende . 
Jeg har ikke skrevet dette til dig , kære 
ven , for at du skal råde mig ; thi det kan ingen : 
det er en sag , hvori det kommer an på personligt 
skøn og særlig erfaring . Men vær overbevist 
om , at jeg er på min post imod enhver 
fristelse . — 
jeg kan ikke slutte uden at meddele dig , at 
jeg endelig har fået at vide , hvorledes det egentlig 
hænger sammen med den dør , som jeg oftere 
har talt om i mine breve . Du husker , at den 
gamle Hansen ligger syg , og at han ikke ville 
se mig . Endelig i går sendte han selv bud 
efter mig . Jeg fandt ham meget svag ; men der 
var ingen tvivl om , at han var ved sin fulde 
bevidsthed . 
Jeg har ikke ret til at åbenbare , hvad han 
betroede mig , da det må betragtes som et 
skriftemål ; men så meget kan jeg dog nok 
sige , at jeg fik fuld bekræftelse på , at de rygter , 
der have været udspredte om jomfru Klausen , 
vare grebne ud af luften , hvorom jeg jo i forvejen 
var fuldkommen overbevist . 
Hun havde fået mistanke om , at alt ikke 
gik rigtigt til ude i laden . Om det nu var for 
at afvæbne hende , eller fordi han virkelig var 
indtaget i hende , derom skal jeg ikke udtale 

nogen mening ; men vist er det , at han gjorde 
kur til hende . Herved opnåede han dog intet ; 
han blev ikke alene afvist , men hun stillede endogså 
nogen tid efter det bestemte forlangende , 
at den dør ude i laden , som førte fra hans afdeling 
ind til præstens , skulle afspærres forsvarligt . 
Siden den tid bar han nag til hende , og 
det blev ikke bedre , da han så hende komme 
til mig i præstegården . I vor samtale i går 
ville han endnu give hende skyld for , at han 
var blevet et forfaldent og dårligt menneske , 
og det holdt hårdt , inden jeg fik ham til at indrømme , 
at han måtte søge skylden hos sig selv . 
Før jeg gik , rakte han mig hånden , takkede 
mig , fordi jeg var kommen til ham , og bad 
mig om tilgivelse . Det synes altså , som om 
jeg dog har udrettet noget . 

oktober 1884 . 
Kære ven ! 
Véd du , hvad det er at komme sovende til 
lykken ? Bilder du dig ind , at du véd det ? 
Ja , for så siger jeg dig : du svæver i en vildfarelse , 
du véd det ikke ! Du kan være en 
meget skikkelig mand og en klog mand , men 
du véd det min sanden ikke ! Der er , rent ud 
sagt , ingen andre end jeg , der véd det . I de 
sidste dage har jeg ikke bestilt andet end i det 
uendelige at gentage for mig selv : det kan man 
kalde at komme sovende til lykken  ! 
Nej , det er ikke sandt ; jeg har afvekslet med 
et andet mundheld , som hedder : ilde gik det , og 
vel var det . Også det lægger jeg beslag på , 
skriver det med store bogstaver på min fane 
og marscherer frem med klingende spil ! 
Ja , du tror nok , at jeg har noget i hovedet ; 
og det skal være dig tilgivet , for det har jeg 
også : jeg kunne ikke gå lige ud ad en streg , 
om det gjaldt , jeg véd ikke hvad ; jeg er beruset 
af lykke , jeg er fuld af skønne drømme , af 
æventyrfantasier  ! 
Så — nu skal det være nok ! Det var 

bare et anfald af kådhed . Når hunde har 
været indespærrede og slipper ud , véd de af 
glæde ikke , hvordan de vil skabe sig ; de farer 
afsted som tossede , gjøer af fuld Hals og snapper 
måske af vanvare en stille vandringsmand 
i hans intet anende ben ; derfor håber jeg , du 
tilgiver mig for gammelt venskabs skyld . 
Ja , af poststemplet har du vel allerede sét , 
at mit ophold i Slesvig er et tilbagelagt stadium . 
Men ellers véd du jo ingenting , og jeg må 
derfor begynde , hvor jeg slap i mit sidste brev . 
Det endte , så vidt jeg husker , med , at jeg 
havde udbedt mig betænkningstid  ; jeg ville først 
se , hvor stor tilslutningen blev fra menighedens 
side ; men i virkeligheden havde jeg allerede 
taget min beslutning ; det var mere og mere 
blevet mig klart , at jeg ville komme i en falsk 
stilling , at jeg som dansk frimenighedspræst ikke 
kunne se mine landsmænd frit i øjnene ; og 
dermed var sagen afgjort . 
Til den aftalte tid kom Nis Callesen og et 
par andre bønder til mig for at meddele mig 
udfaldet og høre min beslutning . Jeg kunne 
ikke uden bevægelse se på disse ansigter , bag 
hvis rolige alvor jeg så , eller i det mindste indbildte 
mig at se , den glade forventning , at det , 
de havde at meddele mig , ville bestemme mig 
til at blive hos dem ; tilslutningen havde nemlig , 

som jeg allerede vidste , været betydelig . Jeg 
følte mig helt beklemt ; jeg bebrejdede mig , at 
jeg ikke straks havde afslået tilbudet og således 
sparet dem skuffelsen . 
Nis Callesen førte ordet , og da han var 
færdig , gjorde jeg så kort og klart , som det 
var mig muligt , rede for , hvad der nødte mig til 
at rejse , hvor gerne jeg end ville blive . De 
sad nogen tid tavse  ; så sagde en af bønderne 
ligesom halvt for sig selv : 
„ Jeg kunne næsten gætte mig til det ; det 
går jo gerne sådan , at når der kommer ét , 
følger der mere med . “ 
Jeg spurgte ham , hvad han mente . 
„ Å , “ svarede han , „ jeg kom til at tænke 
på , hvad jeg hørte , da jeg gik her hen , at vi 
også skal af med jomfru Klausen ; det er således 
to , vi mister , af dem , som vi gerne ville 
beholde . “ 
Jeg blev ganske underlig til mode ; jeg havde 
været hos hende om formiddagen , og vi havde 
ikke talt om andet end den forestående skilsmisse . 
Var det måske et stikleri fra bondens 
side ? Havde man muligvis gættet mit forhold 
til hende og draget den slutning , at hun ville 
følge mig ? 
„ Jeg véd ikke noget om , at jomfru Klausen 
vil rejse , “ sagde jeg helt spagfærdigt . 

„ Nej , hvis det kom an på hende , “ svarede 
han ; „ men hun er jo udvist . “ 
„ Hun kan ikke udvises , “ sagde jeg , „ hun 
har jo tysk indfødsret ! “ 
„ Nej , det er nok det , de har fået udspekuleret , 
at hun ikke har , i det mindste påstår de 
det . “ 
Jeg kan ikke vide , hvad de tre mænd troede 
om mig ; thi fra dette øjeblik af bar jeg mig vist 
helt forstyrret ad ; jeg tænkte ikke på andet , 
end at hun nu var fri . 
Da de vare gåde , skyndte jeg mig til 
møllegården . Det var meget rigtigt : om fjorten 
dage skulle hun være ude af Slesvig . Hun 
havde allerede skrevet til sin prokurator for at 
få at vide , om der var noget at gøre . Et par 
dage efter fik hun det svar , at der ikke med 
nytte kunne protesteres , da hendes berettigelse i 
formel henseende havde mangler . 
Forstår du nu , at jeg er kommen sovende 
til lykken ? Fatter du , hvorfor jeg siger : ilde 
gik det , og vel var det ? Hun er foreløbig rejst 
til Jylland , men allerede i dette efterår kommer 
hun her ned , og så skal vort bryllup stå . Den 
post , jeg har fået som lærer , vil kunne give 
os tarveligt udkomme , og jeg har været så 
heldig , til billig pris at leje et lille , smukt beliggende 
hus i udkanten af byen . 

på' en så forunderlig måde ledede forsynet 
mig gennem fristelser , skuffelser og vildfarelser ! 
På en så uventet måde førte det os 
sammen , netop som vi troede , at skilsmissen var 
uundgåelig ! Måtte vor forening være et godt 
varsel for , at fremtiden vil bringe en forsoning 
mellem de to så nær beslægtede folk ! 


Provsten kom hjem fra et besøg i nærheden af hans bopæl . Han var tillige forstander for det første seminarium i Danmark . 
Nu i denne smukke , månelyse vinteraften var han i et strålende humør , og efter den bedre aftensmad han havde indtaget for nylig , følte han sig så blid og velvillig stemt mod hele verden , særlig mod hans medmennesker ; det var jo i sin gode orden . Nu havde provsten , der sad i sin doktorstol , længe været klemt for at komme til at tale med sin kusk , hans ; men da han kørte så stærkt på den ujævne vej , havde det hidtil ikke været muligt . Provsten gyngede uophørlig i sin stol , der hængte i remmer , og hans gjorde hvert øjeblik et hop i sin stive agestol foran i vognen . Og når den ene gyngede og den anden hoppede , kunne de jo ikke tale sammen . Men så endelig nåde de skovbakken . Her var hans nødt til at køre sagte , og provsten var ikke sen , inden han tik luft : 
„ Det var da et dejligt vejr i aften . Man skulle ikke tro , det var først i februar . “ 

„ Ja , nu har vi jo haft „ Kønnelmos-knude “ , så må vi vente forår lidt snart . “ 
„ Det kommer ! det kommer ! Jeg har hørt stæren i dag . Og det er velkomment hos alle----hvordan har du haft det i aften , hans ? “ 
„ Jeg har haft det rigtig godt . Det er et rart sted at komme på . Jeg tror vi har levet ligeså godt som „ de sæle “ . “ 
„ Hvad fik i , hans ? “ 
„ Ja , vi fik gåsesteg og alt . hvad dertil hørte , så fik vi søsterkage og gammel vin . Og vi fik ligeså meget , vi kunne æde og drikke af alt , hvad der var . “ 
„ Ha , ha , min ven ! Ja , sådan skulle vi , min tro , have det hver dag ! Det var en udmærket gås . Jeg skar den selv for . “ 
„ Husbond kunne vel nok få det sådan hver dag , dersom de ville , men det slår ikke til for simple folk . “ 
„ Hvorlænge har du nu tjent mig , min søn ! “ 
„ Det bliver tre år til majdag . — og når så husbond ikke vil have mig længere , så skal jeg vel sagtens giftes og være daglejer og indsidder . — så er det nok forbi med gåsestegen . “ 
„ Hør , hans ! Kunne du ikke have lyst til at være skolelærer ? så fik du det da lidt bedre end en indsidder . “ 
„ Nej , jeg har ikke lyst til andet end bondearbejde . Og det er også mig umuligt at skaffe penge til „ Semmenalen “ , for jeg har ingen selv og der er ingen , som vil låne mig nogen . “ 

„ Hvordan står det til med dine kundskaber ? “ 
„ Ja , jeg kan da skrive mit navn med latinske bogstaver , så alle og enhver kan læse det . Og jeg fik da også begyndt at skrive sammenskrift i skolen , men nu har jeg nok glemt de fleste bogstaver , for jeg kommer jo aldrig til det . “ 
„ Hvormeget kan du af regning ? Kan du tælle til fem ? “ 
„ Ja . En , to , tre , fire , “ sagde hans og smålo . 
„ Hvorfor tog du ikke fem med ? “ 
„ Nej , for så havde jeg jo talt til seks . “ 
„ Det er , min tro , også sandt . Nå , det er nok en af jere bondevittigheder . “ 
„ Ja , jeg er nok skrappere til at regne end provsten , når vi skal rigtig efterses . “ 
Nu tog de sig begge en lille latter . Men så siger provsten igen : 
„ Hør , hans ! Nu har jeg regnet ud , hvordan du kan komme på seminariet uden penge ; ja , du kan tjene penge til i den tid . “ 
„ Hille den slemme syge ! Ja , dersom husbond har regnet det ud , så vil jeg overgive mig , for så er de dog ligegodt skrappere til at regne end jeg , “ svarede hans leende . 
„ Ja , hør nu , hvad jeg har tænkt : du ved , vi holder folk nok til den lille avling , vi har , derfor har i ikke så travlt . Nu mener jeg , at al den tid du får tilovers , skal du gå ind på seminariet , ind på yngste klasse , og lære hvad du kan . Derfor bliver du ligegodt ved at få kost og løn hos mig . Og når du har gået her i 2—3 år , så 

skulle det dog være underligt , hvis ikke jeg kunne skaffe dig en karakter ved dimissionsexamen . Jeg er jo selv forstander og skal eksaminere i de vigtigste fag . “ 
„ Nej , se kun ! Jeg troede såmænd ikke det var husbonds alvor . “ 
„ Min tro , er det mit alvor . — og lad os begynde i morgen , den dag . Du må jo stræbe at nå de andre i klassen , som har været her i over et halvt år , og som vel er bedre forberedte end du — de fleste af dem , da . “ 
„ Jeg takker husbond så mange gange , fordi de vil hjælpe mig ; men dette kan vist ikke lade sig gøre . “ 
„ Hvorfor ? “ 
„ For jeg er for dum . “ 
„ Uvidende , mener du . Ja , men jeg har jo sagt , jeg mener at kunne skaffe dig dimission , altså tror jeg også du kan lære noget — når du vil . “ 
„ Ja , det sidste ord skal man mærke , men jeg vil nu ikke . “ 
„ Vil du ikke , din æsel , når jeg vil gøre så meget for dig ! “ 
„ Ja , de må undskylde mig , husbond . Det var ikke det rigtige ord , jeg sagde , for vi bønder kan ikke sådan belægge vor tale . Nej , jeg mente , at jeg havde ingen lyst . “ 
„ Da har du dog vist lyst til at have et lille degnekald . Se nu degnen her i annekset , han har det bedre end nogen gårdmand , for han har ingen 

risiko sådan som bønderne ; det kommer ind ad lukte døre til liam . Han kan , min tro , bedre end jeg , få råd til at spise gåsesteg hver aften . — og du skulle ikke have lyst til sådan en sikker stilling , ja , så er du , min tro , en sand torsk ! Og du bliver også fri for at være soldat ! Ja du er---------- “ 
„ Husbond må ikke blive ivrig , men jeg er jo blevet så forbavset i det . Må jeg betænke mig i 8 dage ? “ 
„ Ja i 8 minutter , eller så længe til vi når hjem . “ 
„ Husbond siger jo selv , at jeg er en æsel ugen tosk ; ja , jeg er jo ligesom andre bønder , og derfor passer det ikke for mig at komme ind i det fine lag . Jeg ville jo blive til nar fra morgen og til aften , og det vil jeg sige husbond rent ud . det kan jeg , for min hårde død , ikke tåle . “ 
„ Vær ganske ubekymret for det , hans ! Det er mig kært at se , du har lidt ære i livet . 1 morgen tidlig , ved mit første foredrag , skal jeg fortælle seminaristerne om sagen og advare dem om at komme dig for nær , og bede dem om i modsætning hertil at tage imod dig og komme dig til hjælp med broderlig velvilje . Det gør de , min tro , gerne , for de er jo kammerat med dig i forvejen ; de render jo hos dig i stalden og i gården , hver gang de har fri . “ 
„ Ja , jeg siger husbond så mange tak for deres godhed imod mig , men ville dog hellere have , at de skulle hjælpe mig på en anden måde . “ 

„ Du har været tro og flittig i den tid jeg har haft dig , hans , så jeg vil gerne hjælpe dig ; men du ved selv , jeg har ingen penge , så jeg kan ikke hjælpe dig på nogen anden måde . Nå , nu er vi i byen , nu har du 3 minutter til vi når porten . “ 
Hans svarede ikke . Men da hestene stak næsen ind ad porten , sagde han : 
„ Ja , jeg kommer så i morgen . Hvad klokkeslet skal det være ? “ 
„ Klokken 2 om eftermiddagen . Nå , til lykke med dig , hans ! “ 
Til den bestemte tid stillede hans til skrivetimen . Alle seminaristerne så nysgerrige på den nye kammerat . Det var en middelstor , bredskuldret og fyldig Karl med gult , krøllet hår , med røde , tykke kinder og med store , blå øjne , som undertiden kunne vise lidt skjælmeri . Han var klædt i sin søndagsdragt , som bestod af blå vadmels-buxer , en højrød drejets vest med hel ryg og to Rader hvide metalknapper . Endvidere sås ærmerne af en grøn vadmels nattrøje . Til dragten hørte egentlig en lysegrøn drejets stumptrøje , men da hans var hjemme der i huset , ville han jo ikke have sin bytrøje på . Hans søndagstræsko var velpudsede . Skrivelæreren anviste ham en plads og kom med en skrivebog og en nyskåren pen . 
Han skrev ham nu for . 3 linier a’er , 3 ditto b’er og så fremdeles . 
I stedet for det første a , hans skulle skrive , satte han en stor klat . 
„ Åvsa ! det var nok forkert ! “ udbrød han . 

„ Å , ja ! Det har kun en fjern lighed med det a jeg skrev ; det er blevet alt for mørkt ! “ sagde skrivelæreren tørt . 
Men hans blev ganske rød i hovedet . Alligevel var han uforknyt , for han sagde til læreren : 
„ Vil de ikke værs’god gå deres vej , for ellers bliver de sådan alle sammen , når de står og ser på mig . “ 
De nærmeste seminarister gav sig til at le . Læreren fortrak ikke en mine , men gik et andet sted hen . 
Hans begyndte igen . Han holdt pennen imellem tommel- og pegefingeren , og han klemte den , så gåsen ville have skreget , hvis pennen havde siddet på en levende gås . Men en af de nærmeste elever viste hans , hvordan han skulle holde på pennen og gav ham andre nyttige vink . 
Resultatet af denne første time blev , at hans fik o blæksorte fingre , en side fuld af bogstaver , der kun var læselige , når man så på forskriften , fire store blækklatter , en aldeles opslidt pen og en svedt pande . 
Så gik hans ud og gav hestene . 
Det gik nu bedre for hver dag , for hans var utrættelig ; men han havde nu ikke gode anlæg til at skrive . I de andre fag var han noget snildere , navnlig i hovedregning , for den havde han lært sig selv , da han ikke kunne anden regning . Og til at synge var han en hel mester . Det vil sige , han havde bedre naturlige gaver dertil end de fleste . Han var mand for at kunne klare alle de kunstige 

sløjfninger og triller , som man den gang brugte i koralerne . Vel fik han lært noderne , men han brugte dem ikke , da han ikke behøvede dem . Det var svært , hvor det hævede hans mod , når læreren roste hans stemme og hans sang ; så var han dog ikke den ringeste i al ting . 
Fjorten dage efter kørte hans for provsten igen , og da fik de denne lille samtale , da de var kommet ud af byen : 
„ Nå ! hvordan går det nu , hans ? “ 
„ Ja , jeg takker husbond mange gange , fordi jeg fik lov til at komme på semmenalen . “ 
„ Ej , ej ! Vil man se ! Du var , min tro , ellers tvær nok at få til det — — men hans , nu må du se at rette lidt på din udtale . Det kan sandelig ikke gå an , at en seminarist siger „ Semmenalen “ . Det hedder : semi-na-ri-et . “ 
„ Det bliver kanske det allerværste med den udtale . “ 
„ Men , du kan jo høre , hvordan vi andre siger ! “ 
„ Ja , når det sådan lige bliver foresagt for mig , ellers tager jeg mig ikke af det . “ 
„ Men du skal , min tro , „ tage dig af det “ . Hvordan er du ellers tilfreds med dine nye kammerater ? “ 
„ Å , de er rigtig flinke imod mig alle sammen , ja , så nær som den rødhovede Lindholm , det er et rigtigt skab . Ja , jeg tror det er den værste på hele semme — semi-na-ri-et . “ 
„ Nej , sådan må du ikke sige , dit fæ ! Jeg 

sagde det sådan , for at du kunne lære ordet nøjagtigt , ellers siger vi : seminariet . Gentag det ord nogle gange . “ 
Hans måtte nu sige ordet en halv snes gange . Han var noget forarget over denne gymnastik , og han syntes , han var ligesom en pappegøje , der skulle lære at snakke . 
„ Nå , hvad gør han så , denne Lindholm ? “ 
„ Ja , jeg er ikke for at sladre . “ 
„ Men nu befaler jeg dig at sige det , jeg , din husbond og forstander . Det hedder ikke sladder , hvad du bliver befalet til . “ 
„ Ja , han gør så meget , men det angår ikke mig ; det vil jeg ikke sige . Men jeg skal være nar for ham ved enhver lejlighed . Han snakker efter mig og går efter mig og spytter efter mig . Og så kan de andre jo ikke lade være at grine . Men jeg skal give ham nogle ordentlige øretæver , en gang han kommer ud i stalden , den rødhovede dreng .  “ 
„ Det gør du ret i . Hver levende skabning må værge sig med sine naturlige våben . Og da du ikke kan værge dig med munden , så må du gøre det med næverne . — men sådan noget kommer ikke mig ved , og jeg vil slet ikke vide det . Hvordan går det med søffren Mathiasen ? “ 
„ Det ved jeg ikke . Ham kender jeg ikke . “ 
„ Nej , det kan vel være lidt nok , men det er ellers jer regnebog . “ 
„ Ja , nu har jeg da begyndt at dividere . Men det er ellers noget syges noget , for der er så 

mange repetisser ved det , og så skal vi huske tabellen , og så skal det endda gå op . “ 
„ Ja , det kommer nok , alt sammen , min søn , men vær bare tålmodig og utrættelig . — men din udtale må stadig kultiveres . Ingen dannede mennesker siger repetisser , du kan sige forandringer . — og hør nu , hans ! Jeg så du fulgtes i søndags med en flok andre seminarister ; der stak du slemt af med din grønne stumptrøje og din røde vest . Har du ikke en frakke at tage på ? “ 
„ Nej , jeg har aldrig haft andet end stumptrøjer . “ 
„ Ja , da skal jeg give dig min mørkegrønne kalmuks frakke , og jeg finder vel også en sort vest . “ 
„ Jeg siger så mange tak , men gør det dog også noget , hvordan man ser ud , når bare man er hel og ren ? Jeg ville da helst gå med mit eget tøj . “ 
„ Ja , ser du , hans ! Hver stand har sin særegne dragt . Det er jo skik og brug . Bønder har én dragt , bedre folk har en anden . Når du er seminarist , hører du ikke mere til bondestanden , og derfor må du ikke være klædt sådan som den . “ 
„ Mon jeg virkelig skulle være bleven af bedre folk på de 14 dage ? “ spurgte hans med et skælmsk smil . 
„ Ja , det er bedre og ædlere at sysle med åndelige ting . Og en skolelærer må hæve sig over den gemene mand ; han har en vis værdighed at hævde både i det indre og det ydre . “ 

„ Ja , det lærer jeg nu aldrig , husbond , for jeg-har jo det rigtige bondevæsen ved mig , og det kan jeg aldrig få lagt af . Jeg kan jo godt probere på at være fornem , men jeg er sikker på , at jeg-bliver til nar for alle mennesker , enten det så er bønder eller fine folk . “ 
„ Ja , bondenaturen er rigtig indvoxet i dig , og det er vel sandt hvad du siger . Men bliv så ved at være den , du er , det er altid bedre end at være forskruet og affekteret . Dog , hvad klæderne angår , da ønsker jeg nok , du skal ligne dem du er iblandt . “ 
Næste søndag trak hans i provstens grønne kalmuksfrakke . Den var lovlig vid og rød , men det kunne nok gå an . Men da han så ville gå til kirke med den og sin nye kasket , blev han anholdt af provsten , og denne måtte så forære ham en kirkehat , der vel var noget rødagtig , men dog så lidt højtidelig ud . 
Hans havde endnu ikke ladet sine forældre vide , at han var bleven seminarist . De boede 3 mil borte , så hans kom kun sjælden hjem , og at skrive breve , indlod han sig ikke på endnu . Der var desuden ingen i hans hjem , der kunne læse skrift . Men da påsken kom , så‘kunde hans ikke bære den store nyhed længer . Han fik lov til at ride hjem 2den påskedag og at blive natten over . Inden provsten kom op om morgenen , var hans redet bort i sin fuldstændige bondedragt . Den klædte ham nu bedst . Det var ligefrem et stolt syn for de øvrige af provstens folk at se hans ride bort på den unge , 

sorte hest , og hans var ikke fri for at føle sig lidt , da han så pigernes beundring . Men sådanne fornemmelser havde han ikke i den grønne kalmuks . Hvis provsten havde været oppe , var hans vistnok bleven tvunget til at bruge frakke og hat , men derfor sørgede han for at komme tidlig afsted . Skulle han vise sig i den fornemme stads for sine egne , da ville han skamme sig som en hund . 
Hans nåde hjem til sin fødeby kort før middag . Ved den første gård holdt han ude på vejen og fik bud ind til tjenestepigen , som var hans kæreste . Hun lo over hele ansigtet , da hun så ham , og endnu mere , da hun fik at vide , han skulle være skolelærer . Hun skulle jo være den første , der fik nyheden at vide . 
„ Nej , det skulle du rigtignok have et Kys for , hans , men du sidder så højt til hest , så vi kan ikke nå sammen . “ 
„ Vi kunne da heller ikke være bekendt at kysses midt på gaden ved højlys dag , men kom hjem til mine forældre i aften , så snart du kan slippe ; der bliver bedre lejlighed . “ 
„ Du er også så blu altid . Igår så jeg præstens datter og hendes kærest ,- de både favnedes og kyssedes ude på gaden udfør præstegården . “ 
„ Ja , så fornem bliver jeg aldrig , Else , det kan du stole på . “ 
„ Men noget fornemme må vi da være , når vi skal være degnefolk ! “ 

„ Det bliver vist kun lidt . “ 
Hans red nu hjem og fik sat hesten ind i den nærmeste gård . Hans forældre havde ventet ham , for han havde ikke været hjemme siden jul . Det var husfolk med et par køer , og de havde det ret godt ; dog måtte manden arbejde for bønderne , og sønnerne måtte ud at tjene , så snart de var 7 år . De to yngre sønner på 16 og 20 år var hjemme . Og nu blev de alle sammen bænket ved suppefadet . De var glade over hverandre , men også over den ferske suppe ; den ret fik de kun et par gange om året . Da hans var bleven oplivet af suppen — den var nu ikke så sjælden for ham — slikkede han sin ske og sagde : 
„ Har i hørt nyt ! Nu skal jeg være skolelærer ! “ 
Alle lod skeerne synke og kom med forskellige forundringsudråb . Men faderen sagde : 
„ Nu har jeg , dælen gale mig , aldrig hørt så galt ! Skal du være degn , din store klods ! Du har jo været den ringeste i skolen af alle vore drenge — og du har jo været tungnem og fævurn til al ting . “ 
„ Ja , ja , vor far ! Han har jo da været godt lidt alle de steder , han har tjent , og der er jo da heller aldrig nogen , der har kunnet presse ham med arbejdet , “ sagde konen . 
„ Men degne-arbejdet , det er en anden slags , mor ! Der kan de store næver sgu ikke hjælpe ham , uden når han skal klø enden på ungerne . Og det bliver sgu også det eneste , han kommer til at due til . “ 

„ Ja , der er da én ting , jeg ved , jeg bliver god til , det er til at synge , for det bar de rost mig for derhenne . “ 
„ Ja , men det er såmænd rigtig nok det , for så kan du både blive skolelærer og kirkesanger , “ sagde moderen . 
„ Det er da også godt , at jeg bliver fri for at være soldat . “ 
„ Død og pine , min dreng , bliver du fri for soldat ! Ja , det er da noget værd , for det er det værste hundeliv og slaveliv og suiteliv . som deler til . Ja . stræb du så bare , at du kan få gesame , for det er noget værd at blive fri for de elendige år . “ 
„ Jeg vil også være degn ! “ siger den yngste søn . 
„ Nej , hør nu til det skidt , som nylig har lært at knappe sine bukser ! Og du , Peer ! Du vil da være præst , kan jeg tænke ? “ 
„ Nej , “ svarede han , „ men jeg ville ønske , jeg kunne blive skolelærer , for jeg har altid holdt så meget af små børn . “ 
„ Ønske ! Ja , du kan ønske i den enehånd----------- “ 
„ Men hør , hans ! “ siger moderen . „ Har du nu også rigtig god lyst til at omgås med små børn ? “ 
„ Ja , til at klø dem i enden , som far siger , det har jeg god lyst til , når de fortjener det ! “ 
„ Vil du svare din moder ordentlig , dit store høvede ! “ sagde faderen . 
„ Ja . Hans ! om du har lyst til at være rar 

ved børnene , det er rigtignok det allervigtigste , for ellers bliver det også et slaveliv . “ 
„ Nej , den lyst har jeg aldrig mærket noget til . For når jeg var hjemme hos jer , så var det det værste , i kunne sætte mig til , at passe de små . “ 
„ Ja , du var rigtignok også slem til at give mig hug , når mor ikke så det , “ sagde « Peer . „ Men kanske også jeg havde fortjent dem . “ 
„ Å , det vil jeg ikke sige , men jeg var gal over , at jeg skulle være barnepige , og så , når jeg fik dig til at vræle , så kom mor og løste mig af . “ 
Moderen sagde : 
„ Ja , hans ! Det må du dog lægge mærke til , om du kan få lyst til at omgås med børnene , for ellers vil jeg råde dig at lade det skolemester-væsen fare . Du har jo da gode lemmer til at arbejde med , og du har jo god lyst til al tage fat , derfor ved jeg , at du kan tjene din føde , ligeså godt som din fader har kunnet . “ 
„ Nej , hør , hvor hun kan regne op ! Hun vil nu altid være så klog , men du skal ikke bryde dig en stump om det fruentimmervrøvl . Hvis du vil lyde mig , så bliv du bare ved , som du har begyndt . Faen med lysten ! Hun skal sgu nok komme , når du ser , at bønderne ofrer godt , og du mærker , det er en magelig bestilling at være skolemester . For mig kan du gøre , som du vil , men det vil jeg sige dig , at du gør mig hårdt imod , dersom du render fra det , du har fanget an med . “ 

moderen sagde : 
„ Du siger , han kan gøre , som han vil , men så siger du også , at det er dig hårdt imod . Så kan du lige så godt rent ud forbyde ham at gå fra læren , for du ved nok , han vil ikke gøre dig imod . “ 
^å hvor de kællinger kan vrævle ! Du ved jo da godt , at når han er så gammel og kommet til skjelsår , så har jeg ikke magt til at forbyde ham noget . “ 
Hans syntes nu , at det kunne være nok med den trætte . Men han havde afgjort sagen med sig selv for længe siden og var slet ikke kommet for at spørge forældrene til råds , men , som fin diplomat , sagde han : 
„ Ja , nu skal vi høre , hvad Else siger . Jeg har bestilt hende til at komme herhen i aften . “ 
Men , hvad Else ville sige , det vidste hans godt . 
Efter malketid kom så Else . Hun var rigtignok et kønt , sundt pigebarn , fuld af liv og løjer . 
Else havde skørt af grønt vadmel , trøje med korte poseærmer og kort liv , lange „ Mamelukker “ , det vil sige løse ærmer , der gik op over albuerne , og endelig silkehue med kant af guldgaloner , ja , de var ikke af det bedste guld . Under hagen og nakken havde hun en lang dusk af lyserøde silke-bånd . Et lin af hvide kniplinger omgav det friske , blomstrende ansigt . 
Hun kom ligesom et solskin i stuen ; alle derinde smilte hende i møde , selv husfaderen , den gamle buldrian . Da hun havde fået ønsket „ glæde 

lig fest “ til hver især , satte hun sig på bænken ved siden af hans , efter at moderen forgæves havde budet hende husets bedste stol , en lænestol , hvis sæde bestod af flettet halm . Else vidste nok . hvad hun gjorde , for her på bænken bag ved bordet kunne hun få listet en hånd fra hans , uden at nogen så det . 
Da den sølede vej forneden og det smukke vejr foroven var bleven drøftet , siger manden : 
„ Se så ! Der sidder de sgu nok så kønt , „ Ægtepeer og hans hustru ! “ Der kan , drolen komme , blive en farlig køn degnemadamme af hende . Men dersom jeg får hans at se i en sort spidskjole , så tror jeg nok jeg vil grine mig halv fordærvet . “ 
„ Det skal i aldrig få at se , fader . “ 
„ Ja , gud ved , hvordan 1 skal komme afsted med det fornemme væsen , i to bondetampe ! “ 
„ Jeg tænker aldrig hans begynder på det , “ siger moderen , „ for han ved , det vil falde så dårligt ud for ham , så han ikke vil være det bekendt . “ 
„ Det bliver kun små ting for mig , “ sagde Else . Hun rejste sig , gik hen midt på gulvet , gjorde kniks for dem alle og sagde : „ Go’da’ ! Go’da’ ! “ med københavnsk udtale . De lo alle , og manden sagde : 
„ Du kunne , “ så bandede han , „ gerne være præstemadamme for den sags skyld . “ 
„ Men det er ikke så nemt at få fat i en præst . Jeg kan også godt nøjes med sådan en stor degn , “ sagde hun og ruskede i hans . 

„ Så du er da godt tilfreds med , hvad hans har i sinde , “ sagde konen . „ Ja , det kunne jeg næsten tænke i forvejen , “ føjede hun til , ligesom for sig selv . Hans måtte ikke ret vel høre det sidste , for det blev sagt i en tone . der var lidt bitter . Men han hørte alligevel denne ytring , og den smagte ham ikke godt , skønt han havde selv tænkt det samme . 
Der blev en lille tavshed , som var trykkende , men så siger konen : 
„ Else ! følges med mig ud i køkkenet ! Deler noget , du skulle hjælpe mig med . “ 
Else gik med hende , og alle de , som blev tilbage , tænkte , at Else skulle have en overhaling derude , en advarsel mod fornemhed . Men Else slap bedre fra det . Hendes tilkommende svigermoder vogtede sig for at støde hende for hovedet . Det kunne jo komme til at gå ud over sønnen og måske moderen . Nej , Else skulle blot hjælpe hende med at lave og servere kaffe , det var hun ikke så kendt med , da de ellers kun havde haft kaffe i huset en enkelt gang i forvejen . 
Efter en times uophørlige arbejde lukkede de nu stuedøren op og begyndte at bære ind . Moderen kom med brunt sukker på en tintallerken , derefter kom Else med en spølkum , så moderen med en anden , og sådan blev de ved at skifte , indtil hele selskabet var forsynet . De havde ikke så mange spølkummer selv , men så havde naboen . Hver tog sig nu et stykke Kandis . Den yngste søn erklærede : 

„ Kaffen , hun smager ledt , men sukkeret , det er sødt . “ 
„ Det er sgu en vittig hund , den Rasmus ! Han har allerede opdaget , at sukkeret er sødt , “ sagde faderen . „ Det er nu ikke for det ; jeg holder heller ikke meget af det slapperads . Man bliver så „ bøvet “ af det . Vi havde sgu haft meget bedre af at få en dram . “ 
„ Ja , men så kunne jeg og Else jo ikke have været med . “ 
„ Å , du skal sgu ikke gøre dig så ærlig , vor mor . For ellers når jeg siger : en pæl , så siger hun : en halv pot . “ 
Nu begyndte munterheden at blive almindelig , men passiaren er ikke til at gengive , for de snakkede alle sammen på én gang . På disse mennesker , som næsten aldrig smagte kaffe , havde denne drik en næsten berusende virkning . Knægten Rasmus trak Else hen midt i stuen og begyndte at danse „ Ril “ med hende på det ujævne lergulv . Hans blev befalet til at synge . Da Rasmus havde danset en tur med sine jernskoede træsko på , kastede han disse , og nu gik det nok så let på de hvide hosesokker . Men da hans moder opdagede det , tog hun ham i  .armen og sagde : 
„ Er du taulig , dreng ! Det er jo dine søndagshoser . Du får jo svinet dem til og slidt dem op . “ 
„ Ja , så har jeg et par andre , som kan holde ! “ svarede Rasmus , og med det samme flåde han strømperne af og gav sig til at danse på de bare fødder . 

„ Huj ! hvor det lettede ! “ råbte han og sprang lige op til loftet ; det var nu ikke så højt i vejret . Endelig råbte han : 
„ Nu kan jeg ikke mere . Løs af , hans ! “ 
Else blev ved at trippe og knikse , indtil hans kom og faldt ind i takten . Den fulgte han godt nok , mens moderen sang ; men han måtte jo arbejde svært med de lange støvler , der nåde ham op over knæerne . 
„ Nej , du er rigtignok ikke så skrap som Rasmus , “ siger Else . 
„ Vil du have , jeg skal trække mig barbenet , så skal jeg dog vise dig , at jeg kan danse bedre end den skidt dreng . “ 
„ Ja , gør det , hans ! Det kunne jeg nok have lyst til at se , “ råbte Rasmus . 
Hans standsede , ligesom han ville til at trække ud , men så sagde moderen : 
. „ Nej , du må ikke , hans ! For dersom der nu kom et fremmed menneske ! “ 
„ Å , skidt med et fremmed menneske ! Vi er på vort eget , “ sagde manden . 
„ Nej , nu kan jeg ikke mere ! “ råbte Else . „ Jøsses , hvor jeg sveder ! “ 
„ Ja , kunne jeg få vor mor til det , så skulle vi sgu vise jer , at vi to gamle også kan trave en ril . — skal vi have en lille mollevit , mor ? “ sagde manden og rakte hånden ud imod konen . Men han fik et tjat over fingrene , idet hun sagde : 
„ Å , din gamle tosse ! Du kan da vel bare dig ! “ 

„ Else ! Vil du med ud at svale dig lidt ? “ spurgte hans . 
„ Ja , det kunne være godt nok . “ sagde hun og rejste sig . 
„ Ja , lad gå ! “ sagde Rasmus og ville med . 
„ Sid du kun ganske rolig , der er ingen , som har kaldt på dig , “ sagde hans . 
„ Åhå ! I skal ud at Kysses . Ja , så vil jeg blive , for der vanker nok ingen Kys til mig . “ 
„ Nej , men en på torsken kunne der nok vanke , hvis du gik og snusede efter os . Vil du have Kys , så kan du Kysse din moder . Det passer bedst for dig . “ 
„ Se , hvor indbildsk han er af den tøs  ! Jeg-kan få mig en , hvad dag det skal være , men jeg bryder mig ikke om det skidt . “ 
Nu lo de alle ad ham , og hans fulgte med Else udenfor for at blive afkølet . Men afkjølings-processen foregik ganske rigtig , som Rasmus havde formodet , ved en mængde Kys ; det var da også de første , de havde vekslet siden jul . Senere hen kom faderen og de andre sønner derud . De havde en tændt lygte med , for hans og Else skulle se på køerne . Da de alle kom ind igen , var der sat smør , ost og flæsk på bordet , endvidere en hel pæl brændevin . Denne drik blev kun brugt ved højtidelige lejligheder . Nu kom hver af de unge , undtagen hans , frem med en halv snes kogte og farvede æg . De var brandgule , blå , røde eller grønne , og de pyntede svært på den tarvelige anretning . Alle tjenestefolk fik nemlig af deres 

madmoder et vist antal påskeæg , som de kunne bruge på hvad måde de ville . Godtøl var der også på bordet , og det var fedt og sødt , men ikke meget humlet . 
Nu begyndte snapsene at gå rundt . Det var eu pæl til 4 store mandfolk . Men da faderen skænkede den sidste snaps , rakte han den til Rasmus , der ikke havde fået noget endnu , trods sin store længsel . Dog , inden Rasmus kunne få fat på glasset , havde konen snappet det og drukket det ud . 
„ Kan i se nu , i drenge , at det er sandt , hvad jeg sagde om jer mor før , at hun vil gerne have sig en tår . Hun er sgu så begærlig , så hun ligefrem stjæler det fra sine egne børn . “ 
Nu lo de alle , men konen sagde : 
„ Det var bare for at Rasmus ikke skulle få det , for han har ikke godt af at vænne sig til den slags . “ 
„ Nå , der skal vi bare høre ! Sikken undskyldning . Ved du , hvorfor fanden slog sin moder på øret ? Det var fordi hun ikke kunne undskylde sig . Men du havde sgu ikke fået nogen på øret , vor mor !  “ 
Således kom hele det lille selskab i en munter stemning af den stakkels pæl brændevin . Men det gik med den som med kaffen . Brændevinen virkede stærkt på dem , fordi de ikke var vante dertil . Rasmus fik lov til at slikke flasken og glasset , hvorefter han spyttede og erklærede det for noget skidt , som han ikke ville drikke , om 

også han kunne få det . I den anledning lignede Else ham med ræven og rønnebærrene . 
Henad klokken ti brød selskabet op . De skulle én vej , alle de unge , men de gik dog i to flokke , for hans og Else ville helst gå for sig selv . De havde nu heller ikke fået talt meget i Enrum , og den næste dag , som var en arbejdsdag . kunne det jo ikke blive andet end til goddag og farvel . 
Kjærestefolkene gik arm i arm . Alle mennesker var gået i seng , og der var ingen at se på gaden , ellers havde de nok ikke gået sådan , for dette , at have sig en kærest , blev skjult , som om det var en forbrydelse . 
„ Det var da en morsom aften vi havde ! “ begyndte Else . 
„ Ja , men ved du , hvad der morede mig allermest ? “ 
„ Det var da vi dansede ril . “ 
„ Nej , det var da jeg fik at vide , at i alle sammen var så glade over , at jeg skulle være skolelærer .  “ 
„ Der var vist ingen , der blev så glad over det som jeg . “ 
„ Ja , det kunne jeg nok mærke , og det fornøjede mig rigtig . — nå , jeg er jo ikke blevet skolelærer endnu og bliver det måske aldrig . Der er jo da meget at gå igennem først ; men det er noget , som giver mig mod , når jeg hører , at du er enig med mig . “ 
„ Ja , hans ! Det synes jeg , du kunne vide i 

forvejen , for du ved da , jeg har aldrig haft lyst til det bondeliv og det bondeslæb . “ 
„ Men dersom det nu bliver det ligesådan , når vi kommer sammen . Jeg får jo nok kun et lille kald at begynde med , og der kan vi ikke få råd til at holde pige eller Karl , og så kommer vi rigtignok til at slide ligesom andre husfolk . “ 
„ Ja , men du bliver dog kaldt hr . Petersen og jeg bliver kaldt madam Petersen . “ 
„ Det kommer an på , om bønderne , vi skal omgås med , vil gøre så meget ud af os . “ 
„ Ja , det skal jeg snart få lært dem til . “ 
„ Der bliver vist ingen fordel ved at holde sig så fornem , og vi forstår det jo heller ikke . “ 
„ Du må da let kunne lære det , hans , da du er blandt fine folk hele dagen . Men hvordan skal jeg lære det , jeg , som aldrig ser andet end bønder . “ 
„ Å , vi skal slet ikke lære at være fornemme . Hvad er det for et indfald ! “ sagde hans , lidt gnavent . 
„ Nej , jeg mener heller ikke , vi skal være fornemme folk , men vi må da sørge for , at der bliver lidt forskel på os og bønderne , ellers regner de os ikke for noget . Jeg har tænkt , om ikke jeg kunne komme til at tjene på seminariet , så kunne jeg måske lære at te mig lidt bedre . Og det var da også dejligt , at vi kunne være sammen hver dag . “ 
„ Det kan godt være , at du kunne komme til provstens og blive stuepige , for den , vi har , skal rejse til majdag . “ 

„ Å , det var da morsomt , hans ! “ 
„ Ja , men det sker nu ikke . For du skal slet ikke lære at „ te “ dig . Du er god nok , som du er , og sådan kan jeg lide dig . — og det kunne heller ikke gå an , jeg havde dig hver dag der på seminariet — så fik jeg nok ikke lov til at beholde dig ret længe for alle de junkere der går . “ 
„ Mener du da ikke , at jeg ville være tro imod dig ? “ 
„ Jeg ved ikke . Du blev måske fristet mere , end du kunne tåle . Men det er sikkert nok , at skulle jeg have dig hver dag at se på og passe på , så gik det rent galt med min læsning . Det går mådeligt nok i forvejen . “ 
„ Ja , så snakker vi ikke mere om det , siden det er dig så hårdt imod . Men hvor det dog bliver morsomt , når vi får et lille degnekald . Og nogle fine Stuer . Vi vil have røde Gardiner . Og røde køer . Mon vi kan have fire . Og så---------- “ 
„ Ja , det bliver nok i det små med os for det første , for hvor skal pengene komme fra . Pas nu lidt godt på din løn , ligesom jeg passer på min , for vi får brug for hver eneste skilling . Du behøver vel ikke at købe klæder og stads i det første år ? “ 
„ Nej , det bliver nok ikke meget . “ 
„ Du skal vide , du behøver ikke at pynte dig for min skyld , for jeg synes bedst om dig i dit sædvanlige tøj . “ 
„ Men lians ! “ 

„ Ja , sådan er jeg nu indrettet . Vi kan nok nøjes med lidt , min pige , da vi holder så meget af hinanden , “ sagde han og trykkede hende tæt op til sig . “ 
De gik længe frem og tilbage på gaden ; endelig fik de da sagt godnat . Endvidere fik de aftalt , at han skulle være omme i hæshaven , når de andre folk i gården fik begyndt at spise . — da hans gik hjem havde han adskillige urolige tanker . Mon de nu også passede sammen , han og hun ? Men da hun den næste middag tog en særdeles kærlig afsked med ham , da hun lagde hele sit hjerte i sine øjne og sine ord , da red hans trøstig hjem og tænkte : det skal nok gå , for vi holder dog så meget af hinanden . 
Nu gik det jo hver dag med slid og slæb for vor hans . Han ville ikke forsømme sin husbonds ting , og naturligvis også nødig sine egne sager . Derfor havde han ikke et øjeblik fri . Men da markarbejdet kom i forårstiden , blev det endnu værre . Så måtte hans mange aftener være oppe til klokken 12 eller derover , for at øve sig i de ting , han havde forsømt på seminariet . Værst af alt var retskrivning for ham . De grammatikalske regler kunne han udenad på sine fingre , men han kunne ikke anvende dem . Regning gik det tålelig med , indtil han kom til brøker ; der stod han . Både regnelæreren og forstanderen prøvede deres lykke , men forgæves ; de kunne ikke få ham til at begribe denne regning . Og af søffren Mathiasens „ Brudne tal “ fik han ikke 

andet end hovedbrud . Han blev så opgivet og måtte holde sig til de hele tal . 
Forstanderen blev ved at kultivere hans sprog og udtale , men havde ikke synderligt held med sig . Hans var kun tarvelig begavet , det var én ting ; en anden ting var , at han var stædig og ville holde på sit bondevæsen . 
En gang i forsommeren kom han ind i forstanderens værelse og sagde : 
„ Husbond ! Jeg kan ikke ret godt komme i deres time i eftermiddag . “ 
„ Hvorfor ikke , hans ? “ 
„ Nej , for jeg skulle have revet vor kløer . “ 
„ Det må være en fejltagelse , min ven , for kløer skal ikke rives . De er derimod til at rive med . “ 
„ Ja , det er nu vore kløer ikke til — men måske jeg skulle sagt kløver . “ 
„ Ja , det skulle du rigtignok , hans , for ellers bliver der jo ingen forskel på vore „ Kløer “ og på kattens . Men gå du kun ud i Marken . Og vil du så komme her kl . 8 i aften , så skal jeg gå mit foredrag igennem med dig . Det kan du have ligeså meget gavn af , som hvis du hørte det i timen . “ 
„ Ja , meget mere . “ 
„ Hvorfor mere ? “ 
„ Jo , for her kan jeg spørge , hvis der er noget , jeg ikke forstår , og husbond kan spørge mig , om jeg har forstået det . “ 

„ Det er sandt nok . Gå du så kun ud til dine kløver . “ 
Både forstanderen , de andre lærere og mange af eleverne hjalp hans , så han kunne passe sin dobbelte gerning så nogenlunde . De gjorde det vel nok- for provstens skyld , da de jo vidste , at hans var hans yndling , men han var også deres yndling for sit naturlige væsen , som har en stor magt , og for sin flid og sit gode humør . 
Hans kom sjældnere og sjældnere hjem , jo nærmere han kom til dimissionen . Ferierne brugte han til hjemmefiid , for så vidt han ikke skulle arbejde for sin husbond . 
Endelig kom da den store dag . Hans havde anskaffet sig en ny , sort vadmelsklædning . Provstinden havde foræret ham et fint , hvidt halstørklæde og en krave , så hans så hel nobel ud i sin sorte frakke . Alle de andre elever mødte i livkjole , og der havde været lagt stærkt pres på hans , for at han skulle tage en kjole i stedet for en frakke . Men den spidskjole var hans så modbydelig , og da han spurgte sin husbond til råds , svarede denne : 
„ Brug du kun frakke , min ven ! Kjolen gør ikke manden . “ 
Hans var nok lidt løjerlig til mode , da han første gang blev kaldt hen til examensbordet . Men feber havde han ikke spor af . Han stolede på sin husbond . 
Og alt var lagt tilrette for ham , så han kunne klare det . Regnelæreren havde fået vink om , at 

han måtte ikke gå højere med sin opgave end til reguladetri , hele tal , og uden omvendt forhold . Og censorerne , der havde fået at vide , at det var provstens Karl og at han var tynd i papirerne , men skulle gerne have eksamen , de behandlede ham så skånsomt som muligt . 
Ved fællescensuren , som blev afholdt efter at eksamen var færdig , viste det sig , at hans Pedersen tilkom hovedkarakteren : meget duelig . Men da dette resultat kom frem , sprang forstanderen op af sit sæde og sagde til lærere og censorer : 
„ Dette kan ikke passere , mine herrer ! Jeg takker dem alle , fordi de af hensyn til mig bar bedømt hans så mildt , men dette må ikke være , det vil blive en prostitution for seminariet , om han udgår herfra med bedste karakter . Han skal have duelig , det er rigeligt nok . Vil de behage at rette de enkelte karakterer på deres lister , således at 2den karakter kan blive resultatet . “ 
Da det hele var forbi , og de fremmede rejste , var det skik , at alle seminaristerne , hver for sig , skulle komme ind på forstanderens værelse for at modtage den sidste formaning . Hans kom også derop , da det blev hans tur , men han skulle ellers ikke rejse . Provsten tog hans hånd og sagde hjerteligt : 
„ Nå , til lykke , min ^amle hans ! Har jeg så holdt , hvad jeg lovede dig ? “ 
„ Ja , det hai' de rigtignok . Og jeg kan aldrig fuldt takke dem . “ 
„ Måske du bliver snart færdig med at takke 

mig , når du hører , hvordan jeg har båret mig ad : du stod på karakterlisterne til 1ste karakter , men jeg satte den ned til 2den . Kan du begribe det , hans ? “ 
„ Nej , det kan jeg ikke forstå . Det havde dog været bedre for mig at få : meget duelig . Og hvorfor måtte jeg ikke få det , når jeg havde fortjent det ? “ 
„ Ved du , hvad du havde fortjent , hans ? Du havde , min tro , fortjent at gå reject , du havde ikke en gang fortjent den allerringeste karakter , hvis ret skulle være ret . Hvad mener du om det , hans ? “ 
„ Jeg mener husbond har ret , for jeg kan nok se , hvor langt jeg står tilbage for de andre . “ 
„ Ja . Men du er et godmodigt menneske og trofast i al din gerning , så ved jeg også , du vil være tro mod de børn , som bliver dig betroet . Du har da allenfals ligeså mange kundskaber som de fordrukne tjenere , kuske og underofficerer , der endnu er skoleholdere hist og her . Derfor tog jeg det på min samvittighed at lade dig dimittere , men jeg kunne ikke lade dig rejse herfra med bedste karakter . Det ville skade seminariets anseelse , og det ville også skade dig at gælde for . hvad du ikke er . Kan du nu begribe det . min hans ! “ 
„ Ja , nu forstår jeg , og jeg takker også husbond for det . “ 
„ Du bliver ved at kalde mig husbond----------- “ „ Ja , må jeg ikke ? “ 

„ Ak jo ! Det lyder mig så vant og hjemligt . Kunne jeg bare være din husbond , så længe vi lever sammen , men nu må vi jo se at få en stilling til dig , så snart som muligt . Du vil måske nok gå hos mig som sædvanlig , indtil du får plads . Det strider da vel ikke mod deres værdighed , hr . Seminarist Petersen ? “ 
„ Nej , husbond kender mig nok . — men jeg ved , at jeg får det aldrig så godt nogen steder , når jeg drager herfra , “ sagde hans med usikker , brudt stemme . 
„ Ja , vi har haft det godt sammen , hans . — mon ikke jeg kan få en af dine brødre til at løse dig af , når du rejser . “ 
„ Jo , det er der vist ikke noget i vejen for . Jeg har en Broder , som kunne være tjenlig . “ 
„ Det er godt , hans ! — så må du gå ud og „ rive dine klør “ . 
„ Ha , ha , ha ! Har husbond ikke glemt det endnu ! “ 
Nu for fremtiden havde jo provsten sine garn ude for at skaffe hans en plads . Det var nu ikke så vanskeligt i de tider , men provsten ville da ikke tage lige for hånden . 
Såsnart hans havde fået sin eksamen , skrev han hjem til sin kæreste og bad hende fortælle forældrene , hvordan det var gået . Han skulle nok komme hjem , når høsten var forbi . Ellers havde han ikke været hjemme i hele det sidste år og havde heller ikke vekslet brev med nogen i hjemmet . Den gang var folk ikke så flittige 

til at skrive breve , de forstod det ikke ret godt , og postpengene var dyre . Hans kunne ikke skrive til sine forældre , for de kunne ikke læse skrift . 
En søndag midt i september red så hans hjem . Denne gang var han standsmæssig påklædt i sin nye sorte dragt og med en sort kasket . Han havde sin dimissionsattest i lommen . Det var det allereneste dokument han havde , for skuds-målsbøger var ikke kommet i brug . Da han kom ind i stuen , sagde faderen : 
„ Ih ! se goddag , hans , og velkommen ! Nå , nu ligner du sgu dog lidt efter en degn . Du er rigtignok blevet noget smalkjæbet , men det er vel af høsten ; der svinder vi jo alle nogle pund . “ 
„ Ja , det har vel nok gjort noget til det , men så havde jeg jo også det slid til eksamen . Da skulle i have set mig , mor , så havde i vist grædt , for jeg var blevet både bleg og mager af det natte-læseri . Men nu skal jeg snart komme til huldet igen . “ 
„ Men hvordan hænger det sammen , dreng ? Du snakker jo , ligesom du havde overstået din gesame ? “ 
„ Det har jeg jo også for over en måned siden . — men ved i da ikke det ? “ 
„ Hvor faen skulle vi vide det ? Det er da ikke læst på kirkestævne . “ 
„ Men har da Else ikke fortalt jer det ? Jeg skrev jo til hende dagen efter at jeg havde fået eksamen . “ 

„ Det brev har nok Else aldrig fået , for hun tjene]' ikke hos Per Niels’ længere . “ 
„ Hvor er hun da ? “ spørger hans ivrig . 
„ Det ved jeg sgu’tte . Det er på en proptær-gård nærmere inde ved København . Hvad hedder han , mor ! Det må du vide ! “ 
„ Nej , jeg kan heller ikke huske navnet , lige nu — jo , bi lidt , det var lautrupgården . Men har hun da ikke skrevet til dig , at hun ville flytte ? “ 
„ Nej , jeg ved ikke en smule om del . Jeg synes det er så underligt . “ 
„ Det er det sgu også , min dreng ! De’ er ikke for ded . Det kommer an på , om ikke hun har fexeret dig . — men hvad faen ! så er der jo flere piger til . Det kommer ikke så nøje an på en Slagter i pølsetiden . “ 
„ Men der er kun en Else , og det er hende jeg skal have , dersom jeg ellers skal have nogen . “ 
„ Ja , slå dig nu til tåls , hans ! “ siger moderen . „ Det havde vel nok været kønnere , om hun havde ladet dig det vide , men når i kommer til at snakke sammen , så kan du jo høre hendes „ Grunder “ . Hun var her at sige farvel , og hun var meget anstændig . Men vi troede jo , at det var en aftale imellem jer . “ 
„ Å , skidt ! “ siger faderen . „ Det klarer sig nok med den tøsekommers . Men du står jo , ligesom du har tabt både næse og mund . Og du fortæller os aldrig et ord om , hvordan det gik med din gesame . For det er dog det vigtigste . “ 

„ Nej , for mig er Else det vigtigste , vil i vide det ! “ udbrød hans heftig . — „ Men ellers gik min eksamen godt . Jeg fik 2den karakter . Og nu leder provsten efter et lille kald til mig . — men nu må jeg også ud at lede , og det skal være efter Else . Hvor langt mon der er til den forbandede gård ? “ 
„ Ja , tag nu ikke sådan på vej , lille hans ! “ sagde moderen . „ Du må da først se , om der er nogen årsag til det . Og du kan jo ingen steder komme i dag , for dit bæst skal jo dog bede efter den lange tur . — men ellers , Kristian skomager , han har arbejdet i Ballerup , så han kan nok sige dig besked . “ 
„ Jeg render straks hen til ham . “ 
Men da han kom tilbage , ville han nok slå sig til ro den dag , for det var for sent at ride en 3—4 mil den eftermiddag . Næste morgen kom han afsted og det var en lang ridetur . Han satte sin hest ind i Ballerup kro , da han ikke ville komme ridende op i gården ; det ville jo gøre opsigt . Hans kom lige i middagstiden , i hvilken der var lidt hvil . Da han kom forbi haven , syntes han at høre en kendt stemme . Han kunne ikke lade være at lytte ; det har man nu sjælden glæde af . 
En mandlig stemme sagde : 
det var sgu yndigt , jeg traf dig denne gang , Else ! Du kan tro , jeg har været her i lysthuset hver eneste middag i forrige uge , men jeg har ikke set et glimt af dig . Og så er jeg gået så slukøret herfra . “ 

„ Ja , det er ikke min skyld , men madammen har altid så meget , jeg skal udrette lige i middagstiden . “ 
„ Mon hun skulle have mærket noget , den fandens kælling ? “ 
„ Det ser næsten ud ligesådan . Og derfor er det nok ikke værd , at jeg kommer her mere . Her kan også godt være spioner imellem de tætte buske . “ 
„ Ja , det kunne tænkes . Men så er det også bedre , at du kommer ind på mit værelse hen ad sengetid . Der kan vi da være i fred , for vi kan lukke af for os . Ikke sandt , min søde pige ! Så kommer du nok , som jeg har bedet dig så lidt om . Du er jo nødt til det , for ellers kan vi aldrig få talt sammen . Nå , lover du så at komme ? Så er du sød ! “ 
Han tog nu et Kys uden at træffe på nogen modstand . Hun sagde : 
„ Ja , jeg får vel komme , skønt det er jo forvovent og galt , hvad jeg gør . “ 
Hans kunne nu ikke holde sig længere . Han brød igennem træerne og stod pludselig ud for parret , som sad arm i arm . Hun gav et skrig , og forvalteren rejste sig op , rød i hovedet . 
„ Så du synes det er galt , hvad du gør , men du vil gøre det alligevel . Ja , det er vistnok forvovent af enhver pige at gå ind i denne herres værelse ved nattetider , “ siger hans . 
„ Hvad fanden går der af dem ! “ udbrød forvalteren . „ Hvor tør de vove at tale så 

dan til en pige , som er under min beskyttelse ! “ 
„ Jo , det tør jeg nok , for det er min gamle kæreste . De kan ellers gerne beholde hende , for jeg har ikke brug for hende mere . Og dersom de trænger til flere brugte , aflagte sager , så skal jeg se , om jeg har nogle flere pjalter , som de kan få . “ 
„ Nu skal de , fanden gale mig , have prygl ! “ råbte forvalteren , for hen og greb fat i hans . 
„ Ja , men det bliver da ikke af dig , min dreng ! “ sagde hans og smed ham hårdt omkuld i havegangen . 
„ Nu skal i have farvel begge to ! Og god fornøjelse i aften ! “ sagde hans og gik . 
Men han var ikke kommet ret langt ud ad vejen , før Else kom løbende efter ham . Hun græd og jamrede sig . 
„ Hans , å hans ! Kan du dog ikke give mig det til . — å , hans ! om du ville tro mig , du er dog den jeg holder allermest af ! “ 
„ Ja vel , det har jeg jo set for nylig , “ svarede hans og blev ved at gå uden at se til hende . 
„ Å , hans ! Stå dog stille og hør på mig ! “ Hun greb fat i hans arm , men han slængte hende væk . 
„ Du skal høre mig , ellers render jeg med til Ballerup ! “ 
„ Ja , så er jeg jo nødt til at stå , for at blive fri for dig . “ 
„ Dersom du kendte ham , så ville du bære 

over med mig , for han er ikke til at blive fri for ; men du ved ikke , hvordan han er . “ 
„ Men nu ved jeg , hvordan du er . Hvordan han er , bryder jeg mig kun lidt om . — nu skal du høre på mig en gang , og så vistnok aldrig mere . Jeg har slidt som et bæst på seminariet og våge ! mange nætter . Det har jeg gjort mest for din skyld , må du vide , for at du ikke skulle blive indsidderkone . Men i den tid , hvor jeg har arbejdet hårdest , der rejser du hen til sådan en røverkule som denne , uden at lade mig vide et ord om det . “ 
„ Jeg vidste jo , det kunne ikke hjælpe at spørge dig , for du havde jo sagt nej . “ 
„ Men hvad ville du her i dette hul ! “ 
„ Jeg vidste jo , de gav en stor løn . Og så ville jeg også se at få sat lidt skik på mig . “ 
„ Ja , det er smuk skik du har lært , det kan jeg ikke nægte . Den behøvede du såmænd ikke at rejse så langt for at lære . Ja , bliv nu bare ved at øve dig i denne skik , så kan du bringe det vidt på en kort tid . Og nu går jeg , selv om du går med og gør os begge til nar . Farvel ! du forstår vel nok , at nu er alting forbi imellem os . “ 
Nu gik han . Hun smed sig ned på vejkanten og hulkede , så de kunne høre hende langt bort . Hans gik sin gang og så ikke efter hende . 
Da han kom til Ballerup var han bleven roligere . Han forlangte skrivesager og derpå skrev han kort til sine forældre . De fik vel en til at læse 

det . Det ville være alt for pinligt for ham at give beretning om , hvad der var sket og at svare på deres spørgsmål . Så var det da også kortere at ride hjem fra Ballerup end fra sin fødeby . 
Kromanden lovede at få brevet besørget . 
Nu var det først , hans opdagede , han var sulten og tørstig ; han havde ikke fået mad eller drikke siden kl . 5 om morgenen , og nu var det langt over middag . 
Da han havde spist , begyndte han straks på sin lange ridetur . Og der sad han så på hesten og sloges med sine tunge tanker . Først var det harme og bitterhed imod Else , men derefter var det dyb sørgmodighed over at hans liv var ødelagt . Hans havde ikke nogen stor fantasi , men han havde dog ofte tænkt sig som belønning for sin flid et net lille skolelærerhjem , hvor der vel så fattigt ud med møbler , men hvor hun gik og vimsede , sang og spøgede , og spredte solskin alle vegne . Han havde endogså tænkt på en lille pige , der lignede hende , og en dreng , der havde krøllet hår , ligesom han selv . 
Men nu var alt det forbi . Hvad havde han nu slidt og stræbt for ? Hvad skulle han nu med et skolelærerkald , som provsten søgte efter til ham ? Han kunne jo ikke gå ene i huset ; holde husholderske ville han ikke — og gifte sig med en anden kunne der ikke være tale om . Dersom Else kunne bedrage ham , så kunne enhver anden pige gøre det . Og forresten var de vel ens alle sammen ! Men så var det nok bedst at lade det rent fare , 

det skolelærervæsen ! Skulle han være enlig , så havde han jo bedre af at blive ved at tjene . Så var det spildt , alt det tunge slid og al den natte-vågen . Ja , han havde jo dog fået nogle kundskaber ; de kunne jo altid være gode . 
Hans kom endelig hjem og i seng , men han sov tungt og uroligt . 
Næste morgen blev han kaldt ind til provsten , der modtog ham med et strålende ansigt : 
„ Nå , min kære hans ! Nu kan du , min tro , sige , at lykken skræver over dig , for her er to ansættelser til dig ; den ene er sikker nok , og den anden kan jeg vist også godt skaffe dig . Du kan blive hjælpelærer i Stenløse , der har de forlangt jeg skal skaffe en seminarist . Og så er der et lille skolekald i Skovlunde , det kan jeg måske også nok skaffe dig . Nå , er det ikke heldigt , så lige efter dimissionen ? — men jeg synes ikke . du ser noget glad ud . “ 
„ Ja , jeg takker husbond for alt , hvad de har gjort og vil gøre for mig ; jeg fortjener det ikke . Jeg tror slet ikke , jeg vil være skolelærer , men jeg vil bede , om jeg må få lov til at tjene dem , så længe vi lever tilsammen . “ 
„ Men hans ! Er du rigtig klog ? Hvad er der kommet til dig ? „ Ou est la femme ? “ “ 
„ Ja , undskyld , jeg forstår ikke tysk . “ 
„ Det var forresten også fransk . Men det betyder : hvor er  .kvinden , fruentimret ? “ 
„ Hun er på lautrupgård , “ svarede hans troskyldig . 

„ Nå , og du var der i går , og i er blevet uenige , og så er hundrede og et ude ? Er det sådan ? “ 
„ Ja , husbond . “ 
„ Nå , ja , det kan , min tro , være en slem historie . Jeg har jo også været ung en gang . Men der er jo piger nok i verden . “ 
„ For mig er der kun en . “ 
„ Nå , min hans ! Det er et godt vidnesbyrd om dit trofaste hjerte . — men under disse omstændigheder vil jeg råde dig til at tage pladsen som hjælpelærer . “ 
„ Husbond vil altså ikke beholde mig ? “ 
„ Nej , på ingen måde ! “ 
„ Hvad har jeg da gjort ? “ 
„ Du har taget skolelærerexamen . Tror du jeg har råd til at holde hr . Seminarist Petersen som kusk ! “ 
„ Men jeg forlanger ikke mere end min gamle løn . “ 
„ Hør , hans ! Lad os tale alvorlig . Du tror mig jo godt . “ 
„ Ja , det har jeg også årsag til . “ 
„ Du mener jo også , at du er mig tak skyldig for hvad jeg har gjort for dig , siden du kom hos mig . “ 
„ Ja , det kan jeg aldrig glemme , så længe gud bevarer min forstand . “ 
„ Så vil du jo nok gøre ipig en tjeneste ? “ 
„ Ja , forlang bare , husbond . Det har jeg-længe længtes efter . “ 

„ Jeg tror det nok , hans ! Da du nu har givet mig frie hænder , så kunne jeg jo forlange , at du skulle forsone dig med den pige . For det bliver jo enden på det en gang alligevel . Du ryster på hovedet . Ja , jeg vil ikke blande mig ind i jert forhold . Men hvis du virkelig føler taknemlighed imod mig , så gør mig den tjeneste at blive hjælpelærer i Stenløse . “ 
„ Jeg kan nu ikke forstå , hvordan jeg kan gøre husbond en tjeneste med det — —  “ 
„ Nej , du er jo noget tykhovedet , min gode hans . “ 
„ Men dersom husbond ønsker det , så skal jeg tage pladsen . “ 
„ Godt ! Så skriver jeg om det i dag . — du skal , min tro , en gang komme til at takke mig , fordi du har fået lov til at gøre mig den tjeneste . “ 
Om middagen , da folkene havde spist , lagde hans sig på sin seng for at få en lille søvn , som han nok kunne trænge til i disse bevægede tider . Da han havde sovet en lille time , vågnede han ved , at en dreng fra byen stod og rykkede ham i ærmet . 
„ Hvad vil du , dreng ? “ spurgte hans noget barsk . 
„ Jeg skulle sige til dig fra Niels Niels’ , om du ikke kunne komme derhen straks ; de ville snakke til dig . “ 
„ Hvad mon de vil ? “ 
„ Det ved jeg ikke . “ 
Hans fik gnedet søvnen af øjnene og tændt 

sin pibe og stod nu snart ved huset . Han traf udenfor Niels Nielsen , som sagde : 
„ Ja , det er ikke mig , der vil dig noget , men vor mor . Hun er inde i kammerset . “ 
Hans var ligesom hjemme hos disse husfolk , for konen var hans „ Bødekvinde “ . Han troede hun ville tale med ham om noget tøj , hun skulle gøre i stand . Men da han åbner kammerdøren , ser han Else ! 
Han ville smække døren i straks og gå sin vej , men huskonen , som også var derinde , fik fat i hans trøje . Hun sagde : 
„ Nej holdt , hans ! Ligner det noget at rende sådan , når det stakkels pigebarn har døjet så meget for at komme til at tale med dig . Nu går jeg , og se så at i kan blive enige . Du må ikke være for hård imod hende , hans ! hun er jo da . kun et barn . Og vi har jo alle sammen vore fejler . “ 
Dermed gik hun . 
„ Sæt dig ned , hans ! “ bad Else . 
„ Nej , jeg skal ikke være her så længe . “ 
„ Å , hans ! Gud fader ske lov , du kom i går og forstyrrede os ! Ellers havde jeg været en forlokket pige i dag . “ 
„ Nå , så var det jo godt , jeg fik frelst dig den gang , men jeg kan ikke være ved hånden hver gang , der er noget på færde . Og de er lette at lokke som efter vil hoppe . “ 
„ Ja , men hans ! Hør nu : da jeg kom derop på gården , kendte jeg ikke et menneske . Madammen var hård imod mig , fordi jeg forstod ikke , 

hvad jeg havde taget mig på . De andre piger gjorde nar ad mig , fordi jeg var for bondeagtig . Forvalteren var det eneste menneske , som var venlig imod mig-------- “ 
„ Men han var det også til gavns . “ 
„ Sådan som han var i går , har han aldrig for været imod mig . Men tænk dig nu , hans ! Jeg , som aldrig har været udenfor vor by , jeg kommer så langt bort imellem fremmede , og han er den eneste , som vil tale ordentlig til mig . Hvor kunne jeg dog så jage ham fra mig , når han ville tale og spøge med mig , jeg som er så ung og munter .  “ 
„ Det kunne du nok , når du havde tænkt på mig . “ 
„ Men du var så langt borte . Og så var der ved ham , ja , jeg kan ikke sige , hvad det var , noget , som ikke var til at stå imod . Alle de andre piger havde lyst til ham , men han brød sig kun om mig , og så blev de misundelige på mig------- “ 
„ Og du blev stolt af ham . “ 
„ Ja , hans ! den gang jeg blev kendt med ham , så var det ligesom jeg var blevet forgjort , eller beruset , for jeg vidste slet ikke , hvordan jeg havde det ; jeg glemte alting . “ 
„ Og mig deriblandt . “ 
„ Ja , når jeg tænkte på dig , så var det ligesom jeg slet ikke kunne huske , hvordan du så ud . Men da jeg nu så dig i går , så var det 

ligesom der faldt et flor fra mine øjne , og jeg så , hvor nær jeg var ved at blive ulykkelig . “ 
„ Nå , så var det godt , jeg kom . Men hvad kan det hjælpe , når du nu kommer derhen igen og ser ham daglig . “ 
„ Jeg kommer aldrig derhen mere . Så snart du var gået fra mig , gik jeg op hos madammen og bad , om jeg måtte rejse straks . Hun sagde ja og spurgte ikke om nogen ting , for hun ville måske nok gerne af med mig . “ 
„ Men hvordan kom du herhen , pige ? “ 
„ Så snart jeg havde fået min løn , tog jeg nogle andre klæder på og gik hjem til dine forældre . Gud , hvor det var langt , og hvor det var en tung gang . Jeg kom der ikke før midt i nat . “ 
„ Hvordan tog de imod dig ? “ 
„ De var gode imod mig . Men gud dog hvor jeg så ud af sved og træthed . Jeg kunne knap stå på mine ben , og den ene sko havde da også gnavet hul på foden . Ja , jeg var rigtig i en ussel stilling . — men det var jo ikke mere , end hvad jeg havde fortjent . „ Som man reder , så ligger man “ , sagde din fader til mig ; men det var også det eneste hårde ord , jeg hørte , da jeg havde bekendt alting . “ 
„ Ja , det er et sandt ord . “ 
„ Så ville din fader have gået herhen og hentet dig hjem , men jeg ville selv gå herhen , skønt det gjorde ondt ved hvert trin . Din moder sagde så , at jeg kunne gå ind til din bødekvinde , for det var ikke værd , at jeg gik hen på seminariet . 

og nu er jeg her for at høre min dom . Du kan gøre ved mig , hvad du vil . Skal jeg jages bort igen ? “ spurgte hun grædende . 
„ Nej , det skal du ikke , Else , for jeg kan jo mærke på alting , at du fortryder det alvorlig . Men jeg kan ikke stole på dig for fremtiden , og du tøi- vel ikke en gang stole på dig selv . Og vi vil ikke være kæreste !’ for det første . Du skal have frie hænder . Træffer du nogen , som du kan bedre lide end mig , så tag ham . Jeg får ingen anden kærest , det kan du stole på . Nu skal jeg til Stenløse og være hjælpelærer , og det bliver kun sjælden , vi får hinanden at se . “ 
„ Men jeg må vel nok skrive ? “ 
„ Ja , heller end gerne . Og så får du prøve dig selv i den tid . Men du skulle dog ikke tage plads på nogen herregård . “ 
„ Nej , hans ! Du kan tro , jeg skal nok vogte mig . Jeg har fået lov af dine forældre , at jeg må være hos dem til november , og så skal jeg vist nok få en plads der i byen . Der vil jeg helst være . “ 
„ Hvorfor det ? “ 
„ Jo , for nu er jeg så kendt der , bedre kendt end der , hvor mine forældre boer . Det er også en slem by . Men nu vil jeg tjene nær ved dine forældre , så har jeg mit tilhold der . Og jeg har bedet dem om at passe på mig . “ 
„ Det er godt gjort af dig . Men ellers må du vide , Else , at der er ingen , som kan passe på dig , når ikke du vil passe på dig selv . — nå , 

jeg må nok hjem til mit arbejde . Det er bedst du bliver her i dag og natten over . Du ser jo så dårlig ud . Så kommer jeg herhen et par gange endnu . Farvel ! “ 
Hans talte rolig og venlig , men det vai’ kun , ligesom han talte til en søster . Han gav hende ikke hånden eller Kyssede hende . Selv den næste morgen , da han skiltes fra hende , efter at have fulgt hende et stykke på vej , måtte Else nøjes med et håndtryk , skønt hendes øjne bad om et Kys . Nej , de var jo ikke kærester nu , men hans havde dog det store håb , at de kunne blive det . 
Den 2den november træffe vi hans i Stenløse skole . Den gamle degn havde fulgt ham ind i skolestuen , hvor yngste klasse var samlet , og han havde forestillet ham for børnene med disse ord : 
„ Se , her er jer nye lærer . Han er ikke til at gøre nar ad , sådan som i har gjort ad mig , for han kan både høre og se . Og gud trøste jer , dersom i kommer under hans næver , for i ser nok , det er en svær Karl . Derfor vil jeg råde jer til at være lydige og skikkelige . “ 
Efter denne indsættelse gik den gamle degn , og hans var alene med de små børn . De så alle ængstelige på den store , stærke lærer , og nogle af de mindste småpiger begyndte at græde . Men det var dog mærkeligt , så det tog hans at stå som enehersker over for alle disse bange , forsvarsløse småbørn . Han var lige ved at græde selv , og hans stemme bævede , da han sagde : 
„ Kære børn ! Bliv dog for guds skyld ikke 

bange for mig . Jeg vil slet ikke gøre jer fortræd . Men vi vil være gode venner . Skal vi ikke ? “ 
Børnene var ikke vante til at høre sådanne ord . De blev så glade , de små stakler . Deres øjne skinnede så mildt og tillidsfuldt , så det forekom hans , som om han var omringet af engle . 
„ Å gud ! hjælp mig dog til at være god imod alle disse dejlige børn ! “ sådan sukkede han i sit hjerte . Og han var lige med et bleven en stor børneven , og han følte , at det var det bedste arbejde , der kunne tænkes , at vejlede alle disse børn . Denne ager , den var dog bedre at dyrke end præstegårdsjorden . 
Nu fik de fat på bøgerne . De kunne ikke ret meget , men de havde fået sådan lyst til at gøre den nye lærer til behag , så det gik alligevel med liv og lyst . Da middagen kom , var han ude hos børnene i fritiden . Han så på deres leg og gav dem anvisning på nye lege ; men lege med , det turde han ikke . 
Da skoletiden var forbi , og han kom ind hos de gamle degnefolk , spurgte degnen : 
„ Nå , hvordan har det så gået dem i dag , Petersen ? “ 
„ Det har gået ret godt . “ 
„ Ja , de har vel nok måttet varme ryggen på adskillige ? “ 
„ Nej , jeg har ikke slået en eneste , for jeg-har ingen grund haft til det . “ 
„ Ja , grund kan man jo sagtens få . Og jeg må gøre dem opmærksom på , at det er ikke 

klogt , de har holdt skole den første dag uden at bruge spanskrøret . Nå , jeg hører , at de nylig har taget eksamen , så kan de jo ingen erfaring have ; men jeg er en gammel praktikus , som nu har holdt skole i 47 år . Og når de vil spørge mig til råds , så skal de ikke have nødig at stå vildfarende .  “ 
Den nye hjælpelærer takkede så tørt for det gode tilbud . Men nu tog madammen ordet : 
„ Ja , er de bleven fri for at banke børnene i dag , så bliver de , min sandten , ikke fri for det i morgen , når de skal have fat på de store lomter .  “ 
„ Det har du ret i , mutter ! Jeg vil bare nævne Jens Terkelsen . “ 
„ Hvordan ser han ud ? “ spurgte hans . 
„ Ham kan de aldrig tage fejl af . Det er den største og sværeste af dem alle , 15 år gammel og hel karlevoxen . Ja , når jeg tænker på , hvor lidt jeg er bleven svedt og forpustet af at tærske det store skarn ! “ 
„ Er han skarnagtig ? “ 
„ Det vil jeg just ikke sige . Ja , han kan nok være med til spillopper , men det , jeg har måttet banke ham for hver dag , er hans dovenskab . Han kan aldrig sin lektie , aldrig ! Nu er han „ vist fra “ en gang , og han bliver såmænd heller ikke konfirmeret denne vinter , for præsten kan ikke antage ham . “ 
„ Ja , der får de såmænd en god motion hver dag , Petersen , når de skal prygle ham . Der er 

noget at slå på . Min mand kom ind til mig hver dag , han havde hørt børnene , og sagde : giv mig en dram , mutter ! Så vidste jeg nok , han havde banket Jens Terkelsen . Det gjorde så vist ikke drengen noget , men han selv var bleven så træt , så han knap kunne stå på sine ben . “ 
„ Ja , jeg kan dog slå ham , så han skriger ved det , når jeg rammer ham på de rigtige steder ; men fejlen er , at han vil ikke stå stille , den æsel . “ 
„ Ja , der får de såmænd godt tærskearbejde hele vinteren , “ siger mutter . „ Men de er jo stor og stærk , så de kan sagtens udholde det , selv om der er flere , der skal bankes . “ 
„ Nå , der er da også nogle rare børn , for eksempel sognefogdens Kristian , “ sagde degnen . 
„ Ja , der skal vi bare have det ! “ udbrød mutter . „ Det er jo ikke ret mange dage siden , at han fyldte din lomme med nøddeskaller , mens du sad og hjalp ham med regnestykket . “ 
„ Så fik han vel nogle ordentlige prygl ? “ spurgte Petersen . 
„ Nej , han gjorde ikke . Det var jo kun barnestreger . Og ser de ! han har sådan nogle rare forældre . De er så betænksomme både i julen , og når de har slagtet . Faderen er nu også en rig mand og både sognefoged og skoleforstander . Og så kan man jo sagtens bære lidt over med barnet . — men til at læse er han ellers ikke stort bedre end Jens Terkelsen . “ 

„ Er Jens Terkelsen også et gårdmandsbarn  ? “ spurgte Petersen . 
„ Jo pyt ! Det er en hoernnge , som er opfedt på sognet , “ svarede degnen med den dybeste foragt . 
Hans Petersen gik op på sit Kammer og grundede over , hvad han havde lært . Ja , det var sandt , degnen var en gammel praktikus . Han kunne lære meget af ham . Man skulle mishandle de fattige børn og bære over med de rige , det var den første læresætning han kunne uddrage af samtalen . Men hans var ikke lærvillig . Han bad gud bevare sig at holde skole efter den anvisning . Ved at høre om Jens Terkelsen , var han kommet til at holde af ham uden at have set ham . Og sognefogdens søn skulle ikke slippe godt fra det , hvis han vovede på at komme nøddeskaller i den nye lærers lommer ! 
Da han stod over for ældste klasse den næste morgen , fik han også lykke til at sige et par gode ord , der straks vandt børnenes hjerte . Det er jo let at nå . Derefter lagde han mærke til Jens Terkelsen , som så godmodig ud , men som vist var noget forkuet . 
Da læreren havde hørt børnene i deres udenadslektie , ventede de , at han skulle tage spanskrøret , og de , som ikke havde kunnet , hvad de skulle , fik allerede nogle slemme fornemmelser i rygstykkerne , når de tænkte på , hvordan den nye , stærke lærer kunne svinge stokken . 
Men han trådte frem for fronten og sagde : 

„ I er nok vant til at få prygl , når i ikke kan jer lektie . Ja , den skal læres , børn , ellers bliver i jo ikke konfirmerede . Men det er ikke min skik at slå børn , uden at jeg skal nødes til det . Hver lærer har sin skik . Men de , som ikke kan deres lektie , de må se at få lært den i middagstiden , ellers må de lære den , når de andre børn er gået hjem . “ 
Alle børnene blev glade ved at høre dette , men særlig de , som havde ventet nogle på trøjen . 
Og da middagen kom , og alle børn gik ud at lege , sad der tre inde i skolen , som ramsede med den største tålmodighed : bah , bab , bab ! 
Da hans Petersen kom ind til middagsbordet , spurgte degnen : 
„ Nå , fik de så banket Jens Terkelsen ? “ 
„ Nej ! “ 
„ Kunne han da sin lektie ? Det , er da aldrig muligt ? “ 
„ Nej , men jeg sagde , at de , som ikke kunne den , skulle lære den nu eller efter skoletiden . Kan de høre , hvor de læser ! “ 
„ Nå , ja såmænd . Men jeg vil sige dem , Petersen , at det bliver de snart ked af , for så skal de jo passe på børnene , og så kommer de selv til at „ sidde over “ tillige med de dovne unger . Og Jens Terkelsen får sandelig ikke lært sin lektie , så ham kunne de ligeså godt have banket straks . “ 
Da skoletiden var forbi , blev de tre syndere hørte , om de så havde lært , hvad de skulle i 

middagstiden . De to slap tillige med de andre børn , men Jens Terkelsen kunne ikke sin lektie endnu . Han måtte altså blive , da de andre gik . Læreren sagde til ham : 
„ Nu kommer jeg igen om en halv time og hørei’ dig . “ 
Nå , hvor Jens læste , så det skraldede i den tomme skole . Efter en halv time kommer læreren igen og hører ham , men han har ikke lært sine ramsestykker endnu . Så tænker han : nu får jeg da tærsk , men han skal ikke få mig til at græde . Men det kom han til alligevel . 
Læreren satte sig på bænken hos ham , tog ham om halsen , så mildt på ham og sagde : 
„ Er det sandt , Jens , at du er sådan en slem dreng , så du ikke vil lære , uden du skal prygles til det ? “ 
Drengen så forbavset på ham , men da han så hans øjne , brast han i gråd og stammede : 
„ Ja — det — er sandt . “ 
„ Hvordan kan det være , Jens ? Fortæl mig det ! Du kan da ikke være nogen slem dreng ? “ 
Da lagde Jens sit hoved op imod lærerens bryst og sagde bævende : 
„ Jo , jeg er ! Det siger de alle sammen . “ 
„ Men jeg vil aldrig sige det , for det er ikke sandt . Hør Jens ! skal vi ikke være rigtig gode venner , jeg og du ? “ 
Da græd det stakkels , forskudte barn og knu . gede sig ind i lærerens favn . Andet svar havde han ikke . Hans Petersen sad med ham og klappede 

hans hoved for at få ham rolig , men drengens tårer flød ustandselig , for der var aldrig noget menneske før , der havde været så god imod ham . 
Da Jens havde fattet sig , siger læreren : 
„ Det er synd , at du , som næsten er halv-voxen , skal gå imellem de små børn . Og det bliver jo værre til næste år , for så bliver du større . “ 
„ Ja , men jeg bliver da konfirmeret til påske . “ 
„ Det gør du ikke , dersom det bliver ved at gå som hidtil . “ 
„ Men jeg kan ikke lære det . Jeg kan ikke lære det ! “ sagde han , fortvivlet og harmfuld . 
„ Stille , min dreng ! Hør nu : i morgen taler jeg med præsten , og så skal du nok få lov til at slippe med mindre end de andre børn . Du skal ikke få mere end du kan overkomme , men så skal du også lære det . “ 
„ Ja , for ellers kan de vel ikke lide mig ? “ 
„ Jo , de , som jeg en gang er kommet til at holde af , de bliver jeg altid ved at have kær . Men du bedrøver mig hårdt , hvis du ikke lærer det . Og det kan du vist ikke . “ 
„ Nej , hvor kan jeg det ! “ sagde Jens , og tårerne truede igen . 
„ Hør nu , min Jens ! Nu skal du lære de 4 linier til du kommer her igen . Og så kommer du i skole en halv time før undervisningen begynder . Så går du ind på mit Kammer , så 

hører jeg dig , og så taler vi lidt sammen om , hvad det er du læser . Vil du så det ? “ 
Men Jens kunne ikke svare . Han greb lærerens hånd og bedækkede den med Kys og tårer . 
Så skiltes de . Men det var et venskab for-livet , der var bleven sluttet . 
Da Petersen kom ind til den gamle degn , sad han ved vinduet og så ud . Han sagde : 
„ Nå , de har nok ordentlig fået lagt Jens Terkelsen i blød . Jeg så , hvor forbrølet han så ud , da han gik forbi . Jeg tror , min sandten , de aldrig havde kunnet fået ham til at græde . “ 
„ Ja , da gik det nemt for mig , “ sagde læreren med et lunt smil . „ Han har vist heller aldrig fået sig sådan en omgang før . “ 
„ Nej , det vil jeg godt tro , for de må jo have en stor styrke . “ 
Men den gamle degn anede ikke , hvilken styrke den unge lærer havde brugt . 
Næste dag gik hans Petersen hen til præsten for at tale med ham om Jens Terkelsen . Præsten , der var en hemmelig tilhænger af Rousseau , var fuldstændig enig med hjælpelæreren , både om Jens Terkelsen og om lærerens måde at tage børnene på . Det var i den tid en hel sjældenhed at træffe præster og degne , som ville tage børnene med mildhed . Men her var præsten en ganske ung mand , ikke ældre end hans Petersen og påvirket af de franske ideer . Dem kendte hjælpelæreren ikke noget til , men hans gode hjerte og hans sunde retfærdighedsfølelse udrettede det samme 

hos ham , som læsningen af „ Emile “ havde virket hos præsten , og de to kom udmærket godt ud af det med hinanden . 
Derimod gik det ikke Petersen så godt med hans gamle degn . Denne fik jo snart opdaget , hvorledes hjælpelæreren behandlede både Jens Terkelsen og de andre børn . Og da degnen kun kendte den voldsomme opdragelse , måtte han jo dybt foragte den milde . Han talte hånlig om de unges selvklogskab , ja , han spåede endog hjælpelæreren , at en skøn dag ville de store drenge gøre oprør imod ham og jage ham ud af skolestuen . Men resultatet blev et ganske andet : børnene havde gerne båret ham på hænderne , om de havde måttet . Og da læreren havde vundet børnenes hjerter , fik han forældrenes med i samme køb . Derimod havde degnen stor agtelse for sin hjælpelærers kirkesang og kirketjeneste . 
Hans Petersen gik og længtes efter Else . Han fik da breve fra hende en gang imellem , men hun skrev kun dårlig for sig , så at hans måtte se at få noget ud af brevene ved at gætte og læse imellem linierne . Men , hvad han fik derudaf var godt nok . Han hørte ikke noget fra sine forældre uden igennem Elses breve ; de kunne jo ikke skrive selv . Til julen ville han ikke hjem , han syntes det var for tidligt . Til påske og pintse kunne han ikke komme , da han skulle synge i kirken begge helligdagene . Men så kom endelig høstferien . Den gamle degnemadamme spurgte ham , om han ikke havde lyst til høstarbejdet , for så 

kunne han godt få lov til at hjælpe dem i høstens tid ; det ville være meget gavnligt for hans sundhed . 
Hans Petersen takkede ærbødigst . Han havde nok lyst til at være med i høsten , men han skulle nødvendigvis hjem , da det næsten var et helt år , siden han havde set sine gamle forældre . 
Da tiden kom , lavede han en byldt af sine bedste klæder og andre sager , han skulle have med . Byldten tog han på nakken ved hjælp af en stok , og så gav han sig på marschen ; der var 4 mil at gå . 
Ved aftenstide nåde han byen , han skulle til , og han gik ud over Marken for at træffe Else ; han vidste det var ved malketid . Hun gik hjem fra malkningen med den store mælkespand på hovedet . Hans Petersen kom listende bag efter hende og stod pludselig foran hende . 
„ Men , jøsses dog , hans ! “ sagde hun og gjorde et slag med hovedet , så mælkespanden ville være faldet på gulvet , om ikke hans havde grebet den . 
„ Det var da godt , du tog den . — men hans , at komme sådan bag på mig ! “ 
„ Ja , var det ikke morsomt ? “ 
„ Jo , da du er så mild og god . Kommer du lige fra Stenløse ? Har du slet ikke været hjemme hos dine forældre ? “ 
„ Nej , jeg kommer med alt mit pik og pak . “ 
„ Jeg vidste jo nok , du skulle komme , men jeg-troede rigtignok ikke , du var kommet til mig , førend 

du havde været henne hos dine forældre og havde fået mit skudsmål . “ 
„ Jo , jeg ville helst selv læse dit skudsmål ud af dine øjne . Det er godt nok . Skal vi så være kærester igen , lille Else ? “ 
Hun svarede ikke , men tog ham om halsen og kyssede ham . 
„ Men gud dog ! Hvordan er det , jeg bærer mig ad , “ udbrød hun og spejdede rundt omkring . Det var dog galt , om nogen skulle have set det . Hun var ikke så modig som tidligere . 
„ Hvad gør det , Else ! Nu følges vi helt åbenlyst ad hjem til gården . “ 
„ Å gud , hans ! Hvor du er god imod mig ! Og jeg fortjener det slet ikke ! “ 
„ Nu vil vi ikke tænke mere på de gamle historier . “ 
„ Ja , kunne jeg bare lade være . “ 
„ Det glemmer du nok efterhånden . Om ikke før , så når jeg får et lille skolekald og en sød lille kone . “ 
„ Er der nogen udsigt til , at du kan få kald ? “ 
„ Hvis jeg kunne vente til den gamle degn i Stenløse enten blev ked af kaldet , eller blev ked af at leve , så blev jeg nok hans eftermand , det er jeg vis på . “ 
„ Det er så kedeligt at gå og vente på , at en skal dø . “ 
„ Ja , det har du ret i , min pige . Derfor , hvis jeg kan få et kald før , så tager jeg det . Jeg 

har hørt om et hen ad Roskilde til , og det vil jegsøge . Der er nok en Greve , som har kaldsret . “ 
De var nu ved gården , hvor Else tjente . Hans fulgte med hende og gik tværs over gårds-pladsen ud ad den anden port . Else lovede så at komme hen til svigerforældrene , så snart hun kunne . 
Der blev jo atter stor glæde over hans i hjemmet . Førend de spurgte ham ud om noget , fortalte de gamle ham om Else , hvor stille og anstændig hun havde været , og hvor god og hjælpsom hun havde været imod dem . Derefter fik hans ordet for at fortælle , hvordan det var gået ham i Stenløse . Og han kunne naturligvis heller ikke tie med den store glæde , han følte ved at være børnelærer . 
„ Ja , gud ske lov , du fik lyst til det arbejde ! “ sagde moderen . 
„ Vil i bilde mig ind , at nogen kan få lyst fil det arbejde ! “ sagde manden . „ Nej , det er dog det værste , nogen kan komme til , for de kan jo aldrig være stille eller ordentlige , de fandens unger . Var jeg skolemester , jeg slog nør på dem , så de lå ved det .  “ 
„ Hvor mon Else bliver af ? “ sagde hans . Ja , sådan hedder hun jo på de kendte steder . 
„ Å , skidt med Else ! Hende har du jo fået det første Kys af , så du kan vel ikke trænge så hårdt . Nej , om han så kan stille sig ! “ føjede han til , da hans greb sin kasket og gik ud . Efter en halv time kom han tilbage med Else . 

„ Vil i se min nye kærest ! “ sagde hans og trak hende midt ud på gulvet og lagde armen om hendes liv . 
„ Og for at jeg skulle være rigtig ny , har han givet mig dette nye tørklæde . Se , mor ! “ 
Hun fremviste nu et rødtærnet silketørklæde , som blev beundret af moderen . Men manden sagde : 
„ Sikken en klud , den er jo ikke engang til at tørre sig i ansigtet med . “ 
„ Tag klædet på , Else ! “ sagde konen . 
Det blev nu lagt pænt om pigens Hals , og hun blev vendt og drejet . 
Søndag aften kom de to yngre brødre hjem , og da gik det rigtignok fornøjeligt til i hytten . De sang „ Ynkelige viser “ om ulykkelig kærlighed ; de kendte ingen andre . Mest lykke gjorde en . der begyndte sådan : 
„ Der boede en købmand på hamborger-bro . 
Han havde sig en datter , hun var ærlig og tro . 
Men så kom der en jæger og stillede sig an og spurgte om den jomfru ville have ham til mand . “ 
De blev snart enige om den ting , for jomfruen erklærede : 
„ Den jæger vil jeg elske , den jæger vil jeg ha’ . 
Den jæger vil jeg elske til jeg lægges i min grav  “ 
Men købmandens erklæring lød sådan : 
„ Du aldrig ham skal elske , du aldrig ham skal få ; 
i morgen tidlig lader jeg hannem ihjelslå . “ 

så blev jægeren slået ihjel , og jomfruen døde af sorg . Denne vise opmuntrede selskabet meget . Derefter kom aftensmaden med sin pæl brændevin , så kaffen og dansen . Da manden havde set noget på den , blev han så ustyrlig , at han slæbte sin kone ud på gulvet og tvang hende til at danse en mollevit med sig . De dansede den meget yndefuldt på de grædende hosesokker . Og de unge morede sig ypperligt ved at se det . 
Mandag morgen gik hans hen til seminariet . Han trængte hårdt til at tale med sin gamle husbond og særlig til at takke ham , fordi han havde fået ham til at blive lærer . 
Da hans havde fået hilst på provsten , hentede han sin kone : der var en fremu ed herre , som ville gøre hende sin opvartning . Provstinden var ikke videre fornøjet ved denne opfordring , hun var ikke nogen selskabelig dame , men kun en stille husmoder . 
Hans rejste sig op . Han så rigtig godt ud i den sorte klædesdragt , han havde fået for nylig . Provstindens hvide halstørklæde skinnede ham om halsen . 
„ Hr . Seminarist Petersen ! Må jeg have den ære at forestille min kone for dem . “ 
Provstinden kniksede , hun kendte ikke denne herre , som stod på den anden side af stuen . Men pludselig for hun tværs hen over gulvet til hans , greb begge hans hænder og udbrød : 
„ Men gud , det er jo vor egen hans ! “ 

„ Har været , kone ! har været ! “ 
„ Nej , bliver altid , altid ! “ sagde hans bevæget . 
Inde i provstens studerekammer var hans endnu mere bevæget , for der takkede han sin kære husbond for den velsignede gerning , han jo havde hjulpet ham ind i . 
„ Ja , jeg vidste nok , at du skulle komme til at takke mig . “ 
„ Hvor kunne dog husbond egentlig vide det , at jeg kunne komme til at holde af børn ? “ 
„ Jo , jeg vidste nok , at sådan et godmodigt og hjertelig ! Menneske som du , kunne ikke modstå de uskyldige børn . “ 
„ Men hvor vidste husbond , at det ville blive godt igen med min kæreste ? “ 
„ Nå , hans ! Du tror nok jeg er hel profet . — jo , jeg kunne nok tænke , at når du elskede hende så trofast , så kunne du nok tilgive hende en letsindighed . “ 
„ Ja , gud ske lov , jeg kunne ! “ 
„ Men nu ville i vel gerne giftes ? “ 
„ Ja , når bare vi havde noget at leve af . Jeg har hørt om et godt skolekald ude i høve ved Roskilde . Der er så megen jord , så der kan holdes 2 heste . Men jeg er vel for ung . “ 
„ Hvem har kaldsretten ? Det var ellers noget for dig . “ 
„ Det er en Greve der i nærheden . Jeg kan ikke huske , hvad han hedder . Det er sådan et tysk navn . “ 
„ Det må være grev Bernick . Ja , hvis du 

kan finde nåde for hans øjne , så har det intet at sige , at du er ung . Men det skal være en snavs person , en stor udhaler og en yderlig aristokrat . Kan du krumme din ryg ? “ 
„ Jeg får prøve det . “ 
„ Og tåle at blive hundset : 
vid du est fattig og , du må bukke , endskønt du nok kan i løndom sukke . “ 
„ Ja , der er jo grændser for al ting . Men jeg kan da nok tåle en del for at få et godt kald og for at komme sammen med min kæreste . Nu har vi været gode venner i 4 år . “ 
„ Ja , søg kaldet , hans ! Du skal få min varmeste anbefaling . Og du har vel været så forsynlig at skaffe dig en attest fra pastor Møller ? “ 
„ Ja , her er den . “ 
Et par dage senere stod hans Petersen i grevens køkken . Det var tillige ventesal for simple folk . Efter at han- havde ventet i 2 timer , blev han indladt til greven . Denne var en ret smuk mand på en 40 år . Seminaristen afleverede nu sit dybeste buk . 
„ Hvad vil han ? “ spurgte greven , uden at røre sig fra den stilling , hvori han lå henstrakt på en silkekanapé . Ansøgeren afleverede nu sine papirer med et dybt buk og sagde , at han tillod sig at søge det ledige skolelærer- og kirkesangerembede . Det havde nu ellers greven fået at vide af tjeneren . 
„ Nå , jeg ser , han kan synge . Ja , det er for 

mig den nødvendigste ting , da kirkesangeren skal synge i den kirke , hvor den grevelige familie kommer . — lad mig høre , hvorledes han bræger et salmevers 1 “ 
Hans Petersen blev ildrød i hovedet af denne spot , og havde mest lyst til at gå sin vej . Men så tænkte han på Else og tvang sig til at synge et Vers . 
„ Nå , jeg har måttet høre det , som var værre . Der har han sine papirer . Nu har jeg noteret navnet . Er han gift ? “ 
„ Nej , deres højvelbårenhed . “ 
„ Forlovet ? “ 
„ Ikke endnu , deres højvelbårenhed . “ 
„ Ja , hvis han får kaldet , må han sørge for at få en kone . Jeg lider ikke de ugifte hallunker , som render og snuser efter alle piger . Nu kan han gå ned i køkkenet og sige til min husjomfru fra mig , at hun skal give ham et godt foder . Og læg mærke til hende med det samme . Det er en net pige og dertil særdeles dygtig . Hør så herop om 4 uger . Farvel ! “ 
Da hans Petersen havde fået denne afsked , var han ikke sen med at komme ud af døren , bas’-lænds , bukkende . 
Greven var netop selv en af de ugifte hallunker , som snusede efter pigerne . Og nu vai’ det truffet sig så heldigt et par gange , at når han havde et skolekald at give bort , så havde han også en husjomfru , som han var ked af , der kunne blive forsørget ved at blive skolelærerkone . 

denne gang var det ligesådan . — når hans Petersen sagde , at han ikke var forlovet , da var det ikke for at bilde greven løgn ind ; men efter bøndernes talebrug var et par først forlovet , når der var lyst for dem i kirken . 
Hans Petersen mærkede jo nok , at greven ville have klappet ham sammen med sin husholderske , men det forhold , hvori greven stod til hende , havde han , i sin uskyldighed , ingen anelse om . Han kunne heller ikke tænke sig , at det var et nødvendigt vilkår for at få kaldet , at gifte sig med husholdersken . At greven gerne ville have forsørget sine veltjente tjenestefolk , syntes han var rimeligt nok . Skønt han ikke havde megen lyst til det „ Foder “ , som han skulle fortære , så turde han dog heller ikke lade være at forlange det , for ikke at fornærme greven . 
Husholdersken var en fyldig , velnæret dame på en 30 år . Hun førte Petersen ind på sit eget værelse og fik jo straks at vide , hvad hans ærinde var . Så vidste hun jo besked , og hun gav sig straks til at mønstre ham fra top til tå på en måde , der endog var Petersen påfaldende . Formodentlig har hun været tilfreds med dette „ Hingsteskue “ , for nu dækkede hun op med mange fine retter og viste megen venlighed . 
Da hans igen kom til provsten og fortalte om alt , var denne på det rene med grevens hensigt . Han sagde : „ Ja , hans ! Nu kan du sige farvel til det fede degnekald og de to heste , med 

mindre du da vil sige farvel til Else og nøjes med grevens aflagte husjomfru . “ 
„ Husbond kender mig vel så godt , så de ved , hvad jeg vil , “ sagde hans , noget ivrigt og skarpt . 
„ Nå , nå , hans ! Ja , så må du tilbage til din gamle degn i Stenløse . Men jeg skal varsko dig , hvis jeg skulle øjne noget i horizonten . — og når du har fået et kald og skal til at giftes , så vil min kone og jeg allerunderdanigst ansøge jer om , at vi må få lov til at gøre jert bryllup . “ 
Hans takkede dem nu for det kærlige tilbud . Derpå måtte han hjem og fortælle Else , hvordan det var gået . Hun var jo lidt skuffet over , at hans ikke fik det fede embede i høve , men hun var tillige stolt og glad over , at han var hende tro . Han meldte sig naturligvis ikke mere hos greven , men denne fandt snart en lettere fugl , der hoppede på limpinden . 
Efter at hans Petersen havde tjent endnu 2 år i Stenløse og fået mangt et vink af den „ gamle praktikus “ , vink , som han sjælden fulgte , dagedes det endelig for ham . Provsten skaffede et lille skolelærerkald med et rigeligt børneantal . Men det var svært at komme fra skolebørnene i Stenløse . Til ældste klasse holdt han en pæn lille tale og tog derefter alle børnene i hånden ; der var mange af dem , som græd . Dagen efter , da skoletiden var forbi , skulle han sige farvel til de små . Men da de så på ham med deres uskyl 

dige , bedrøvede øjne , da var han færdig . Han satte sig på kathederstolen og sagde med brudt stemme  : 
„ Jeg kan ikke sige noget til jer , kære børn , men kom hen og sig farvel til mig ! “ 
Da stormede de hen til ham alle sammen ; de fleste , enten det var piger eller drenge , tog ham om halsen og kyssede ham . Og tårerne flød rigelig . 
Så kom brylluppet . To vogne fulde af bønderfolk mødte på seminariet . Det var bruden og brudgommen , hver med sin familie . Hans havde fundet sig i , at Else havde aflagt bondedragten ; han havde jo også måttet aflægge sin , for længe siden . 
Else mødte i sort bombasins kjole , med bart hår , og dette pyntede så provstinden med en myrtekrans og et brudeslør . Provsten holdt en lang brudetale om dyd og gode gerninger ; den var velment , men den måtte jo blive tør efter den tekst . Men da han berørte sit forhold til hans , ja , da løb hjertet af med ham . 
Bryllupsgildet var fornøjeligt . Der blev ingen taler holdt ved bordet ; det var ikke skik den gang . Brudeparrets skål blev drukket og så blev der sunget „ Selskabssange “ . Frankenaus sang : „ Skilt fra dig ved bjærge , bølge , Dale “ , som var henvendt til en brud , var på 17 Vers , og den kostede „ ømme og blide tårer “ . 

senere hen på aftenen spillede en ung pige klaver , og provsten dansede brudevalsen med Else . Provstinden engagerede hans , og senere kom de unge karle , som var brødre til hans , også med . Provstens piger var baldamer . Efter aftensbordet var stemningen endnu mere løftet . Provsten forlangte , at den unge pige skulle spille : „ Skaberen skuede den nyskabte klode “ , og efter den Melodi dansede han en højtidelig menuet med sin kone . Men da hans Petersens fader så den , kunne han ikke styre sig længer : 
„ Den kan vi sgu også , mor ! Kom nu her . Det er en mollevit ! “ 
„ Er du tosset ? Kan vi danse så net ? “ 
„ Vi gør det så godt vi kan . Kom du bare , mor . “ 
Men hun ville på ingen måde . Imidlertid havde provstinden , mens hun dansede , hørt ordstriden , og da hun var færdig , sagde hun til konen : 
„ Hun skal såmænd danse med sin mand , ligesåvel som jeg dansede med min . “ 
Og nu var der ingen nåde længere . Der blev stor glæde over at se de gamle husfolk danse så sikkert og taktfuldt ; de havde også en værdighed over sig . 
Det blev langt ud på aftenen inden provstens gæster kørte hjem . Provsten , hans kone og hele hans personale fulgte dem igennem porten , svingede med hatte og lommetørklæder og råbte kærlige ønsker . 



skolelærer og 
kirkesanger h . Petersen 



„ Nej hør , hans ! Nu skal chi straks gå med udenfor for at læse det for mig , som står på stenen over døren . Du siger altid , at du har ikke stunder , men jeg tror , det er fordi , du ikke kan læse det . “ 
„ Nå , så det tror du , Else ! Ja , lad os så gå udenfor . “ 
Nu stod de nedenfor den høje stentrappe . Hans læste og Else hørte til med stor andagt : 
„ Halvtredsindstyve år , gud . har du mig opholdet , at sygdom , krig og pest mig intet ondt har voldet , thi yder jeg dig tak og breder ud dit navn , og bygger skoler op , de fattige til gavn . “ 
„ Nej , hvor det dog er kønt , “ udbrød Else . „ Hvem mon der har digtet det ? “ 
„ Det ved jeg såmænd ikke , men kong Frederik den fjerde har bygget denne skole , og så er der nok en af hans lærde mænd , der har digtet verset . “ 
„ Hvor kunne det indfalde kongen , at bygge 

skole her i denne by , som er så langt fra København ? “ 
„ Å , denne er ikke den eneste ! Han byggede 240 skoler rundt omkring i landet . Det er vel godt et hundrede år siden . “ 
„ Nej ! Og de kunne bygge så kønt i den tid ! For se , hans ! Vort hus her er jo det kjøn-neste i hele sognet . Det er meget kønnere end præstens stuelænge . Både teglhængt og grundmuret ! Og sikke tykke mure ! Det må have været en rigtig god konge . “ 
„ Ja , god , det var han . “ 
„ Der bliver rigtig lunt hos os til vinter ! Å , gud ! hvor vi har det godt , hans ! “ 
„ Ja , nu er vi kommet i havn . Men det er dog også underlig at tænke på , hvor gode alle mennesker har været imod os . “ 
„ Ja tænk , de folk i Stenløse , hvor du har været hjælpelærer , at de kørte et helt læs fødevarer hen til os i torsdags ! “ 
„ Og provsten , som gav mig alle de gode bøger ! “ 
„ Ja , og mine forældre og dine forældre , de plyndrede deres fattige hus , for at vi kunne få lidt at sætte i vort tomme hus . “ 
„ Men ved du , hvad den største og den første glæde var , som jeg havde her i huset . Det var at se Jens Terkelsen . “ 
„ Jens Terkelsen ? “ 
„ Ja , det var ham , som hjalp os at flytte ind , da vi kom i torsdags . Han stod jo her i gade 

døren og så’ så mildt til os , da vi kom . Jeg tænker næsten , han kommer herop i dag , det er søndag , for vi fik ikke talt ret meget sammen i torsdags . “ 
„ Har 1 da så meget at tale om ? “ spurgte hun , lidt spidst ! 
„ Ja , han gik jo i skole hos mig i Stenløse , og der tog jeg mig lidt af ham , for han trængte til det . — men det har jeg vist fortalt dig forlænge siden . “ 
„ Tror du , jeg husker på alt , hvad du har fortalt mig om dine drenge og tøser ? “ 
„ Å , det var vel også for meget at forlange . Du har jo ikke haft noget med dem at gøre . Men denne dreng var jeg nu så meget gode venner med . “ 
„ Kan man også være ven med en dreng ? “ 
„ Ja . det kan man . Og nu er han da heller ingen dreng længer , nu er han blevet en stor , køn Karl . “ 
„ Å , jeg synes ikke skønheden trykker ham . “ 
„ Jo , han er sådan , som vi bønder kalder køn . Det var da morsomt , at han skulle komme til at tjene her i Hvalsø , hvor vi boer . “ 
„ Å , jeg ved da ikke , hvad rart der er ved ham . Han er jo ligesom en anden tjenestekarl . “ 
„ Jeg var jo også ligesom en anden tjenestekarl , da vi blev kendt , og du var ligesom en anden tjenestepige . “ 
„ Hør , lad os gå rundt omkring huset og ud 

i haven , vi har jo knap haft tid til at se på det endnu . “ 
De fulgtes nu ad og beundrede deres hus fra alle sider . De gik ud i den lille have og lagde planen for den næste sommer . Endelig kom de ind i stuen , og snart sad de ved deres tarvelige aftensmad . 
„ Hør , hvor skaderne skrækker derude i piletræet ! “ siger hans . „ Det betyder , der kommer fremmede . Vi sidder også så enlige her . “ 
„ Da ville jeg da ikke ønske , det skulle være den Terkel . “ 
„ Hvis du kendte ham , ville du nok ønske det . “ 
„ Nej , jo ! Der kommer rigtignok et par fine folk ! “ sagde hun og så ud på gaden . „ Han har kirkehat på , og hun har en fin modest . Er det ikke præstens ? “ 
„ Nej , jeg kender dem ikke . “ 
„ De kommer ikke her . Jo , sandelig vil de herind ! “ 
Hun sprang op . 
„ Hans , hjælp mig at få madtøjet bort ! “ 
„ Å , lad os blive siddende ganske rolig . Vt kan jo byde dem en bid brød med . “ 
„ Nej , nej ! “ råbte hun og for ud i spiskamret med anretningen . 
Den gode konge , Frederik den fjerde , har vist ikke kunnet ligge rolig i Roskilde i sin kiste , dersom han har kunnet høre , hvorledes han er bleven bandet af tusende degnemadammer . For 

med hensyn til dem var hans skoler ikke byggede . Der var kun en indgang ud til vejen , så kom der en lille forstue med en dør til skolestuen og en til køkkenet . Bag ved dette lå de små værelser : et sovekammer og en stue . Når der kom fremmede til skolelærerens , da måtte de passere enten skolestuen og sovekamret for at komme ind i stuen , eller også den kortere vej ind igennem køkkenet . Men vejen igennem skolestuen kunne jo kun bruges , når der ikke var børn i skole — og når sovekamret var i orden ; derfor blev køkkenet den rette alfarvej . Men , som sagt , madammerne var gnavne over , at alle fremmede skulle se køkken og madlavning og opvaskning . 
En god virkning havde dog denne bagvendte indretning ; den tvang skolelærerkonerne til at have deres sager i orden , så vidt det kunne lade sig gøre . 
Else for nu ind i sovekamret , hen for spejlet , og hans Petersen gik ud i køkkenet for at tage mod sine gæster , og Else var da også straks ved hånden . 
Hans Petersen bød god dag og rakte hånden ud imod den fremmede mand , men han sagde , i nøjagtigt bogsprog : „ Tillad mig at bie til vi bliver præsenterede , thi de skulle dog vide , hr . Petersen , hvem det er , hvis hånd de så gæstfrit vil trykke . “ 
Hans dame sagde ingen ting , men nejede blot . 
„ Ja , så lad os gå indenfor . Vi skal vise vej . “ 

nu kom endelig det fremmede par ind i stuen , men det gik langsomt , for det var under idelig-bukken og nejen . Petersen stod ganske ubevægelig og smålo , men hans kone besvarede komplimenterne efter bedste evne . 
„ Da her ingen findes , som kan udføre præsentations-ceremonien , tillader jeg at præsentere mig selv , en kollega nemlig : skolelærer og kirkesanger Peter lund her i nabosognet og byen Lintrup . Studiosus theologiæ og nær candidatus filosofi , men , ved skæbnens ugunst , nu kun degn i Lintrup . Og dernæst må jeg tillade mig at præsentere dem min ægtemage Anine lund , født svane-berg . — de må vel være hr . Skolelærer og kirkesanger Petersen , kan jeg gætte uden præsentation ? “ 
„ Ja , jeg er . “ 
„ Og denne unge dame er muligvis deres ægtehalvdel ? “ 
„ Ja , det er min kone . “ 
„ Og må jeg nu ved et oprigtigt håndtryk byde dem begge først et god dag — man kunne også med skjellig grund sige god aften , thi klokken må vel være syv — og dernæst må jeg byde dem begge velkommen til denne egn ! “ 
„ Tak ! Sæt dem nu ned . Værs’god . “ 
„ Takker skyldigst ! De må ikke forundre dem over dette ukonventionelle skridt , at vi ikke først har afvente ! Deres iniroduktionsvisit — som vi håbe al se snaresi . Men min hustru var , med skam al iale om , så nysgerrig efter al se , hvor 

dan de unge , nygifte folk havde det , så jeg , for hendes skyld , måtte se bort fra formen . “ 
Konen svarede ikke , men slog øjnene ned . Hun ville vist gerne være blevet rød , men hendes evne til at blive det var faldet for aldersgrænsen . Det var en net halvgammel kone , men lapset påklædt . Hun var en sand Engelke hattemagers , hvilket kom til at gå ud over Else , der ikke kunne få hende til at tale . Manden var derimod en Gert vestfaler , til stor vederkvægElse for Petersen , der kunne slippe med „ Ja “ og „ Nej “ og „ Så “ . Begge de fremmede degnefolk var meget pyntede med en slags lurvet fornemhed , og begge gjorde sig umage for at imponere ved en korrekt , dannet optræden . Hr . Lund så noget anløbet ud . Hvad han kaldte „ Skæbnens ugunst “ var drik og dovenskab , som havde forhindret ham i at tage sin embedseksamen . Forøvrigt var de begge velvillige og godmodige folk . 
Mens det gik livligt med prat imellem mændene , var Else i den største knibe med at konversere madam lund . Endelig rejste hun sig og sagde : 
„ Petersen ! må jeg tale et ord med dig ? “ 
Han så noget forundret på hende , men fulgte dog med ind i sovekamret . 
„ Skal jeg nu hedde Petersen også af dig , Else ? “ 
„ Ja , jeg kan jo ikke være bekendt at kalde dig hans . Det er da alt for bondeagtig . Du skal heller ikke kalde mig Else , når her er fremmede . “ 

„ Hvad skal jeg da kalde dig ? “ spurgte han , småleende . 
„ Du kan jo kalde mig Elise . Det lyder da bedre . “ 
„ Nej , min sandten om jeg gør ! Hvis ikke jeg må kalde dig Else , så kalder jeg dig Fru hans pæesen . “ 
„ Du vil da endelig have , vi skal være til nar for folk ! Men hvad skal vi gøre ved dem ? Jeg kan ikke byde dem aftensmad , for jeg har ikke andet , end hvad du så , og det kan jeg ikke være bekendt at komme med . “ 
„ Kan du ikke være bekendt at byde dem mad , når de er sultne , for de har vist ikke fået aftensmad ! Ja så er der nok snart ikke noget , du kan være bekendt , “ sagde manden , lidt gnaven , idet han gik ind . 
Derinde var hr . Lund og hans kone flyttet tæt sammen . 
„ Synes du ikke , kone , at det er en mærkelig mangel på bon ton , som disse mennesker viser . At lade os sidde her ganske ene . “ 
„ Det er kun bønder , “ svarede madammen , lakonisk . 
„ Ja , men når de nu dog faktisk er trådt ind i bedre folks klasse , så burde de søge at tilegne sig den takt , som hører til der . “ 
„ De er så fævurne , “ var det korte , undskyldende svar . 
Nu viste Petersen sig i døren . Da han ikke gjorde spor af undskyldning , fordi han havde forladt 

siNe gæster , blev de eNdNu mere forargede . MeN PeterseN havde ikke aNelse derom . HaN satte sig hos de fremmede med et fuldkommeNt uskyldigt aNsigt . Derpå bød haN luNd tobak . Det var „ Biskop N . 1 “ , som , efter haNs formeNiNg , valeN særdeles god tobak . I siNe uNgkarledage havde haN Nøjedes med „ Biskop N . 2 “ . MeN luNd sagde : 
„ Tusind tak ! Hr . Petersen ! Jeg tåler ikke godt den stærke tobak . Jeg ryger kun „ Virginie “ . Den har jeg altid i lommen , når jeg kommer til bønder . “ 
Disse „ Bønder “ stak Petersen i lommen , idet han tænkte , det var godt , at Else ikke hørte det . Men lund føjede til : 
„ Forresten ryger jeg aldrig på en tom mave . Det er mig ikke tjenligt . “ 
Petersen syntes , det var ligesom at kræve mad , men han undskyldte dem , for de var nok sultne . Han sagde : 
„ Ja , nu kommer Else straks med en bid brød . “ 
„ Å , jeg be’er ! Det haster ikke . “ 
Nu bankede det på døren , og Jens Terkelsen kom ind . Petersen sprang hen imod ham : 
„ Men god dag , min kære dreng og velkommen ! “ 
Han greb begge hans hænder og sagde : 
„ Jeg har ventet dig hver aften , siden vi kom , men dog mest i denne aften . Kom og sid ned ! “ 
Jens Terkelsen var nu bleven en smuk bondekarl , helt udvokset , med et fyldigt ansigt , omgivet af stort , mørkt hår . Sine troskyldige barneøjne 

havde han endnu . Han var klædt i en mørkeblå stumptrøje med blanke metalknapper og rødstribet vest . 
Petersen foretog ingen præsentation , men da sagde lund : 
„ Formodentlig en Broder eller en kær slægtning af huset , hr . Petersen ? “ 
Petersen , som havde glemt alt af bare glæde over sin dreng , blev ved dette spørgsmål kaldt tilbage til virkeligheden , og den var ikke fornøjelig nu . Jens TerkElsen passede ikke til hans fine gæster , og hvad ville Else vel sige ? 
Men han samlede sig sammen og svarede lund : 
„ Nej , han er ikke af vor familie , men det er en god og kær ven af mig . Han er en af mine gamle skoledrenge , og nu tjener han her i nærheden . — du kan tro , Jens , jeg blev glad ved at se dit milde ansigt først , da jeg kom til denne fremmede by . “ 
„ Ja , de blev nok ikke mere glad end jeg blev , da jeg hørte , de skulle hertil . Og så gik jeg herhen for at hjælpe lidt . Jeg måtte ikke ret vel for min husbond , for vi havde travlt , men da han hørte , hvor god de havde været imod mig , så var der aldrig det bitterste i vejen . “ 
„ Det er sandt , Jens ! Du er jo så skrap til at hjælpe . Gå ud i køkkenet og hjælp Else lidt , hun er jo ene om det . “ 
„ Ja , jeg så hun havde travlt før , da jeg kom , men jeg turde ikke byde mig til . “ 
Petersen åbnede køkkendøren og sagde : 

„ Her er Jens Terkelsen . Han vil gerne spørge , om ikke der er noget , han kan hjælpe dig med . Han kan hente vand og bære brænde og slibe knive og gafler . “ 
Else så på ham og var lige ved at sige nej , men hun tvang sig og sagde ret venskabeligt : 
„ Ja , det var godt . Kan du skaffe nogle rigtig tørre pinde . “ 
Mens Petersen sørgede for at underholde sine gæster , gik Jens og puslede ude hos Else og var meget glad ved at kunne være hende til tjeneste . 
Omsider fik hun da dækket bord . Inden hun gik ind og satte sig , havde hun skåret et par stykker mad til Jens , og han fik plads på en trebenet stol ude ved køkkenbordet . Men da de havde begyndt at spise , siger Petersen : 
„ Hvor bliver Jens af ? “ 
„ Å , han spiser ude i køkkenet . Det ville han nok helst . “ 
„ Men det vil jeg ikke helst . De , som kommer for at besøge mig , de skal ske ens ret . Vil du huske det , Else ! “ sagde han , noget skarpt . Derpå åbnede han køkkendøren og sagde : 
„ Kom herind , Jens Terkelsen ! Tror du ikke , du er god nok til at være herinde ? “ 
„ Å , lad mig blive her . Petersen ! Det passer mig bedst at sidde her . “ 
„ Ja men det passer ikke mig . Kom nu bare ! “ 
„ Tak , jeg skal komme ret straks , når jeg er færdig med „ Stumpen “ . Men jeg er vant til at 

få maden skåren , for jeg forstår ikke at spise med kniv og gaffel . “ 
Nu fik han lov til at være . Else var bleven rød i hovedet , for hun havde anvist Jens den plads . Og skønt hun ikke holdt meget af ham , var hun ham dog taknemlig for den måde , hvorpå han tog sagen . 
Stemningen blev noget trykket , men lund sagde : 
„ Undskyld , hr . Petersen ! Men jeg tror ikke , de har megen øvelse i at være vært . “ 
„ Det har de ret i , for det er første gang , jeg er det . “ 
„ Tillader de , at jeg som ældre og forfaren mand giver et vink i al ærbødighed . Værtens første pligt er , at sørge for at gæsterne er tilfredse i hans hus . Indrømmer de det ? “ 
„ Ja , så meget kan jeg da forstå . “ 
„ Men denne tilfredshed opnås bedst derved , at man lader dem have deres villie , ti „ Mands villie er mands himmerig “ , som ordsproget siger . Og det samme turde , gælde om kvinden . Ikke sandt , mine ærede damer ? “ 
De smilte og nikkede bifaldende . 
„ Altså , hvis denne unge mand foretrækker den plads , han har valgt — — “ 
„ Ja , hvis han selv har valgt den , “ afbrød Petersen med et blik til Else , for hvilket hun slog øjnene ned . 
„ Så er det deres pligt som vært at lade ham have sin villie . “ 

„ Ja , den regel de kommer med , passer vel nok for det meste , men man kan dog ikke føje sine gæster i al ting . Der må da være en grændse . “ 
„ Det er noget superb øl , de trakterer med , madam Petersen , “ sagde lund og smaskede i ølkruset . 
„ Ja , jeg har ikke selv brygget det . “ 
„ Men hør Else ! “ sagde hendes mand . „ Vi har vel ikke en dram ? Det er da en skam , vi ikke har tænkt på det ! For de drikker vel nok en såbian ? “ spurgte han lund . 
Hans røde ansigt var et tilstrækkeligt svar , men desuagtet sagde han : 
„ Ja , det er mig fortalt af en læge , at en sopken kornbrændevin skal være fortrinlig til at befordre fordøjElsen , og derfor nyder jeg en enkelt snaps til min tørmad . Men her , hvor vi har det delikate øl —• — men her er jo brændevinen ! “ sagde han , glædestrålende , da Else , som var løbet ud , satte en klukflaske på bordet . 
„ Hvor fik du det fra ? “ spørger Petersen . 
„ Å , jeg fik Jens til at løbe hen hos vor nabo . “ 
„ Hvor dog de husmødre er tænksomme ! “ udbrød lund med et beundrende blik på Else . 
„ Ja , men så glemte jeg dog at sætte det på bordet , da Petersen aldrig bruger det . “ 
Nu kom stemningen op igen , da det eneste snapseglas , der var i huset , var bleven tømt nogle gange . 
„ Kom nu ind hos os , Jens , så skal du få 

en såbian ! “ sagde Petersen , idet han åbnede køkkendøren . 
„ Nej , jeg sidder godt nok her . “ 
„ Vil du nu komme , din store slubbert ! Ellers tror jeg du er bleven vred , fordi du fik din plads derude . “ 
„ Ja , så er jeg jo nødt til at komme . “ 
Jens satte sig ved bordet . 
„ Her er lige en dram til dig , “ sagde Petersen . 
„ Nej tak , jeg vil helst være fri . Jeg har kun smagt det en gang , da jeg var syg , men det var ligesom jeg drak den bare ild . “ 
„ De skal ikke friste ham , hr . Petersen , “ sagde lund , som gerne selv ville have den sidste snaps . „ Det er næppe pædagogisk rigtigt at få unge mennesker til at smage på spirituøse drikke . De kan tidsnok lære det . “ 
„ Jo , vist skal du tage den , Jens ! “ sagde Petersen . 
Jens drak nu snapsen , men fik tårer i øjnene og hoste . 
Alle lo , og Jens med . Men lund bemærkede : 
„ Ja , tænkte jeg det ikke nok . Slige drikke er ikke for ungdommen . “ 
Der blev nu taget af bordet , takket for mad og ønsket velbekomme . Jens hjalp Else at bære ud , derefter sagde han : 
„ Ja , nu må jeg nok til det : jeg skal hjem og fodre af . “ 
„ Kom så snart igen ! “ sagde Petersen . 

„ Men Jens skulle dog bie og drikke kaffe med os , “ sagde Else . 
Hun fik et taknemligt blik af sin mand . 
Da kaffen var drukket , gik Jens , efter at have givet dem alle et forsvarligt håndtryk af sin store lab . Madam lund kom ikke frivilligt med sin hånd , men Jens tog den uden videre i hendes skød . 
Det var ligesom en lettelse for parret lund , da Jens var gået . Der kunne jo ikke føres nogen rigtig degnepassiar , når han hørte på det . Dels kunne han jo ikke forstå den , og dels kunne der jo også forekomme ting , som han ikke måtte høre . Lund begyndte nu : 
„ Hvorledes er de tilfreds med deres skolebørn , hr . Petersen ? “ 
„ Å , de er skikkelige nok . Børn er jo altid nogle velsignede skabninger , når bare vi kan finde på at tage dem rigtig . “ 
„ Ja , hovedsagen er , at man straks sætter sig i respekt , og at man siden hen holder på disciplinen til det yderste . “ 
„ Det duer Petersen vist ikke til , “ sagde Else smilende . 
„ Ja , så kan du jo hjælpe mig , Else , hvis du er klogere . “ 
„ Å , hr . Petersen er vist dygtig nok i den retning . Det viste sig da på den unge mand , som nu forlod os . Han lod til at være velopdragen af en bondekarl at være , og han var dem meget 

hengiven , kunne jeg se . Og dette resultat kan de ikke have opnået , uden at de har varmet hans rygstykker adskillige gange . “ 
Nu lo Else og hendes mand . Han sagde : 
„ Nej , jeg har aldrig så meget som tilkastet ham et vredt blik , langt mindre har jeg sagt ham onde ord eller slået ham . “ 
„ Nej , han har kysset og klappet ham i stedet for , “ sagde Else . 
„ Ja så ! De er måske en tilhænger af den filantropiske mettode . Å ja , der tales' jo meget om den , men jeg tør ikke praktisere den , og tror , rent ud sagt , heller ikke på dens resultater . Hvilket system anvender de ellers , hr . Petersen ? “ 
„ Å , jeg ser at blive kendt med børnene , og så lærer jeg dem så meget , som jeg kan . Jo mere jeg kan blive gode venner med dem , jo mere kan jeg lære dem . — men jeg ved ikke , om den mettode har noget apparte navn . “ 
„ Men orden og disciplin ! Hvorledes tilvejebringer de disse nødvendige ting uden at have straffe , højstærede ? “ 
„ Jeg bruger også straffe . Vil de ikke lære deres ting , så må de „ sidde over “ , og vil de gøre spillopper , så må de ikke lege med i fritiden .  “ 
„ Ja , det var unægtelig ! godt , om man kunne hjælpe sig dermed , men , som sagt , jeg troe]- ikke derpå , med deres tilladelse . — har de hørt , hvordan det gik skolelæreren i allesø ? Det var en ung mand , der ville bruge samme fremgangs 

måde som de . men drengene rottede sig sammen om ham , pryglede ham og rev ham i ansigtet . Han måtte over Hals og hoved se at få sig et andet kald , der var mindre end allesø . Men her i det nye embede , der brugte han stokken hver dag . “ 
Else gjorde håbløse anstrengElser for at få en samtale i stand med madam lund . Hun sagde : 
„ Det var da noget smukt tøj , de har i deres kjole . Hvad har det kostet alen ? “ 
„ Ved det ikke . Det er en present . “ 
„ De , som har været så længe i embedet , de får vel lidt foræringer af bønderne ? “ 
„ Ja , om julen . Ellers kun af de , hvis børn får dygtig bank . “ 
Så var den pot ude . Else kunne ikke linde på mere at spørge om . Hun opgav så madam lund og hørte efter mændenes samtale . — men hun følte sig overbevist om , at Petersen ville aldrig prøve på at forøge sine indtægter ved at prygle børnene . 
Mændene havde nu fået fat på offer og accidentser . De var meget små der på egnen . En rigsort var det højeste offer , lund havde modtaget . Store gårdmænd ville være bekendt at give en mark eller 12 skilling i højtidsoffer , og fire skilling , når de var faddere eller var til bryllup . Lund sagde : 
„ Men når nogen har ofret , hvad man kalder godt her på egnen , så påskønner jeg det altid ved at nævne det i skolen . “ 

„ Hvordan bærer de dem ad med det ? “ spurgte Petersen forundret . 
„ Jeg siger i alle børnenes påhør for eksempel : hør Rasmus ! vil du hilse din fader og takke ham mange gange fra mig for det usædvanlig smukke juleoffer . Sig til ham , at sådan en påskønnelse giver mig fordoblet kyst til min møjsommelige gerning . “ 
„ Ha ha ! Nej , det kunne jeg aldrig sige ! “ 
„ Ja , de lærer såmænd nok både dette og lignende ting , dersom de skal sidde i dette lille kald , og de får en stor børneflok . Ved julen , som især er presenternes tid , siger jeg så lidt til et barn : hils din kære moder og tak hende for den udmærkede gås , hun sendte mig . Eller om det er en ost , en sigtekage , et fårelår , nogle revelsben eller medisterpølser , jeg nævner det altid i skolen . “ 
„ Men hjælper det noget ? “ 
„ Sandelig hjælper det . Jeg betragter det ligefrem som en pligt , jeg har mod mig selv og mine eftermænd , at sørge for , at embedet ikke skal forringes . — apropos ! Hvorledes er de tilfreds med deres præst ? “ 
„ Jeg kender ham slet ikke , så at sige . Jeg har lige været henne at hilse på ham , men jeg-har ikke forrettet tjeneste i dag . — på søndag-skal jeg indsættes . Men der bliver vel ingen større højtidelighed ? “ 
„ Den vil vel nok indskrænke sig til , at præsten læser deres kollats og kaldsbrev op fra 

prædikestolen , medens de fremstiller dem i korsdøren . Han skal ellers være en meget myndig herre . Men det er de jo alle . — — nå , kære hustru ! Det er nok på tide , at vi anbefale os . Klokken er over 9 . Tusinde tak , madame og hr . Petersen , for deres gæstfrie modtagelse ! Vi håber , at det snart må forundes os at gøre gengæld , efter fattig lejlighed . “ 
Nu tog degneparret afsked . Else og hendes mand skyndte sig at komme til sengs , for de var meget trætte . De havde nu fået en forsmag på , hvad det er at være vært og værtinde , og de længtes just ikke efter , at dette besøg skulle gjen-tages . Petersen sagde : 
„ Er det værd at besøge de folk ? Vi kan ingen fornøjelse have af at omgås med dem . “ 
„ Å , fornøjelsen bliver nok ikke stor , da ikke for mig , men vi kan vel ikke være andet bekendt . Det er da også fine folk , som vi kan lære noget af . “ 
„ Hvad har du da lært i aften ? Lad os høre det ! “ 
„ Å , det kan jeg ikke sådan sige ; men jeg bilder mig ind , at der hænger altid noget ved , når vi omgås med dannede folk . Hvem der kunne komme til at omgås med præstens ! “ 
„ Hvorfor ikke med herremandens ? Du kan nok aldrig blive fri for dine fornemme nykker . Du skal ikke tro , at præstens vil have med os at gøre , og vi har heller ikke råd til sådan gjæste-rering . Vi får holde os til bønderne og være glade ved deres omgang . — men lad os nu sove ! “ 

om lørdagen kom der bud fra præsten , om degnen ville indfinde sig hos ham præcis kl . 2 eftermiddag 
Petersen gik ind i borgestuen , for det var bleven ham betydet , at der var venteværelse for hvem , der ville søge audients . En af pigerne meldte ham , og da der kom nådig tilladelse til at komme ind , førte hun ham ind i det allerhelligste , studerekamret . Her sad hans velærværdighed i sin lænestol , i slåbrok og med merskumspibe i munden . Han rejste sig ikke , da Petersen kom , men besvarede hans ærbødige buk med et kort nik . Degnen måtte nu stående modtage sine instrukser , thi præsten bød ham ikke at sidde ned . En af instrukserne lød sådan : 
„ Vil Petersen huske for fremtiden , at møde hver lørdag på denne tid for at modtage salme-nummerne og for at høre , hvad andet der kan være at indskærpe . Alt for at Petersen kan være for-beredet til søndagen , da jeg ikke tåler nogen misgreb eller fejltagelser . Ti minutter før gudstjenesten har Petersen at indfinde sig her , for at bære min kraveæske , min hatæske og mine bøger . Vil nu Petersen erindre det ? “ 
„ Ja , deres velærværdighed . “ 
„ Salmenammerne må forinden den tid være behørig opskrevne . Vand til barnedåb og vin til altergang , om disse handlinger forefalder , må ligeledes være bragt op i kirken , at jeg ufortøvet kan begynde gudstjenesten . — i morgen efter prædiken agter jeg at indsætte dem ved at oplæse fra 

prædikestolen deres kollats og kaldsbrev . . Under denne akt og under de ord , hvormed jeg har i sinde at ledsage den , fremstiller de dem i korsdøren og indtager en værdig stilling — — nå ! Så er der ikke mere at instruere dem i denne gang . “ 
Præsten nikkede , og degnen bukkede . Audient-sen var forbi . 
Man skulle jo tro , at Petersen måtte blive højlig oprørt over denne behandling . Nu vel , han syntes nok , den var lidt stram . Den unge præst i Stenløse talte ikke sådan til ham , men ellers varde jo sådan alle sammen . Hans Petersen var vokset op i stor ærbødighed for præsterne . Det var ikke så længe siden , at alle bønderne kaldte præsten „ Far “ . 
Indsættelsen forløb meget godt . Petersen gjorde , hvad præsten havde sagt , kun „ den værdige stilling “ forstod han ikke at indtage . Han stod helt naturlig , det var hans værdighed den gang som altid , og den var også god nok . 
Da tjenesten var forbi , og han havde været dreng for præsten ved at bære hans tøj , skulle han igen forbi kirken . Da blev han meget forundret ved at se den største del af menigheden stå udenfor kirkeporten . De omringede ham , og en af de ældste gårdmænd sagde : 
„ Vi er blevet stående for at hilse på vor nye degn . Og nu byder vi dem velkommen og ønsker , at de må blive glad ved at være hos os . “ 
Så gav han Petersen et kraftigt håndslag , 

og ligeså gjorde alle de andre mænd og kvinder , ungdom og børn . 
Petersen blev bevæget . Han sagde : 
„ Ja , jeg er mageløs glad over , at i tager sådan imod mig , og bare i kan blive ved at være fornøjet med mig . — men sig mig , gode venner , hvor kan det dog falde jer ind , at hilse sådan på mig , i kender mig jo slet ikke ? “ 
„ Jo . vi har hørt lidt fra Stenløse , “ sagde en Bonde . 
„ Stenløse ! Det er jo langt herfra . — å , nu ved jeg det ! Det er Jens Terkelsen ! “ 
Da lo de alle og sagde : 
„ Ja , det er Jens Terkelsen . “ 
„ Det er mig han tjener , “ sagde en mand . „ Han fik opdaget , at han er lidt ud af min familie , det var derfor han kom herhen . Men han har allerede været så længe her i byen , så vi ved , han farer ikke med løgn . “ 
Petersen kom hjem sjæleglad og fortalte denne scene til Else . Han glemte naturligvis heller ikke Jens terkElsen . Derefter sagde han : 
„ Tror du nu ikke snart , Jens Terkelsen får magt med dig ? “ 
„ Jo , det hjælper godt , “ sagde Else , småleende . „ Bare han ikke var så fævurn . “ 
„ Han er som en bondekarl skal være . “ 
Petersen havde lyst til at sige : du er mere fævurn med dine fine nykker end han , der ikke vil være mere end han er . Men han beholdt det hos sig selv . 

Petersen gjorde genbesøg hos stud , theol . Lund , og så kom det ikke videre med den omgang . Derimod var der et par andre skolelærerfamilier , de holdt selskab med , nogle , som var mere jævne . Petersens største glæde var dog at besøge bønderne . Else var just ikke så hidsig på det , men derimod var hun sjæleglad , når de kom til bryllups- eller barselgilder , især når præstens ikke var med . Da spillede Else første violin , billedlig talt . Hun sad for bordenden og skænkede kaffe til hele selskabet og modtog mangt et svedigt håndtryk af de unge , som havde danset . Men Else var selv den mest fejrede baldame , hun var aldrig af gulvet , når hun kom op i øverste-stuen . Og så var det jo en sand vellyst for hende idelig at høre : „ Madamme “ , „ Degnemadamme “ . Petersen kunne nok danse , men han brød sig ikke meget om det . Han foretrak at prate med mændene , og han kunne tale om køer og heste , så det forslog noget . Ellers var han heller ikke bange for at spille et slag „ Seksten streger om en skilling “ , eller for at spille „ Hanrej “ med de gamle koner . 
„ Nej , sådan en degn havde de aldrig haft i Hvalsø før , “ sagde de gamle , der kunne huske en hel degnerække . 
„ Nu må vi være gode ved ham , at han vil blive hos os , “ føjede de til . Og de bødede også på de små indtægter ved at dyrke Petersens jord , ved at køre ture for ham og ved at sende ham rigelig julerente . Det blev skikken , at 

han fik næsten altid meget mere end der kunne tilkomme ham af tiende og småredsel . Og konerne huskede godt på Else , når de slagtede deres gris , selv om de ingen børn havde , der gik i skole . 
En gang om året , gerne ved nyårstid , gjorde præsten et stort aftenselskab for sine omgangsvenner , præster fra omegnen og nogle proprietærer . Begge skolelærerne i pastoratet med deres koner blev også budne med . Da Petersens fik indbydElsen , blev Else mageløs glad . Nu skulle hun dog en gang i rigtig fint selskab , nu skulle hun vise sin dannElse , vise , at hun var selvskreven til at komme i sådan en kreds . Disse tanker turde hun vel ikke udtale for sin mand , men det var hende umuligt at skjule sin glæde . Han sagde : 
„ Ja , gør dig nu ikke for store forventninger . 
Vi bliver jo dog de ringeste i hele laget . “ 
„ Men vi kommer dog med ! “ 
„ Jeg ville da meget hellere til et bondegilde . “ 
„ Å , du kan heller aldrig blive af med dine bondenykker ! “ 
Elses brudekjole blev efterset ; den var jo hel net , men en . ny kappe måtte nødvendigvis anskaffes . Petersen knurrede , men han måtte give efter . Kunne hun ikke få kappen , ville hun ikke med . Else kom da til at køre hos en Bonde , der skulle til købstaden , og hun kom hjem med en stor kappeæske med indhold . Kappen måtte jo på straks , da hun kom hjem , for at Petersen kunne beundre hende . Det kunne han heller ikke lade være , thi hun så virkelig nydelig ud med sit fine 

ansigt , indfattet i de snehvide bohinetsstrimler og så de foran nedhængende blegrøde silkebånd . Men hun kunne dog ikke rigtig tage sig ud , da hun kun havde en blåtærnet bomuldskjole på . Dagen efter , når Petersen var i skole , fik hun ro til at prøve hele stadsen , og flere gange om dagen øvede hun sig for spejlet i holdning , smil og kniks . En gang kom Petersen bag på hende . Hun blev meget rød , men han sagde blot : 
„ Hvor du dog er et stort barn , Else ! “ 
Endelig oprandt den store dag . Skønt Else var meget utålmodig , ville hun dog , at de skulle vente et kvarter over tiden , for hun vidste , det var ikke fint at komme i rette tid . Petersen gik tålmodig og bar hendes store kappeæske . Han var i det hele usædvanlig overbærende med hende i denne tid , for hendes tilstand var sådan , at hun helst skulle føjes . Selskabet i præstegården var i dagligstuen . Herrerne var alle i spidskjole , selv degnen fra annekset , men Petersen havde aldrig ejet sådan et stykke . Damerne var i silkekjole med guldstads og diamanter . Heri kunne Else ikke måle sig med dem , men hun var ikke længe om at se , at hendes kappe var den mest moderne af dem alle . Else , som kendte sin mands bondevaner , havde formanet ham indstændig til at passe på sig selv , og han måtte for guds skyld ikke gå rundt og tage dem alle i hånden . Petersen og hans kone hilste altså kun på præsten og madammen . Da de øvrige fremmede stirrede nysgerrigt på dem , sagde præsten , koldt og tørt : 

„ Det er mine nye skolelærerfolk ! “ 
Men han forestillede ikke sine gæster for dem . 
Herrerne så på deres ure den ene gang efter den anden ; endelig kom værtinden og bad dem tage til bords . 
Men begge skolelærerfamilierne stod , som om det ikke angik dem . Da alle de andre var gået ind i spisestuen , kom hver af degnene trækkende med sin egen kone . Der var så fire tomme pladser til dem ved den nederste bordende . Degnefolkene tog ikke del i den almindelige samtale , ingen henvendte et ord til dem ; de talte selv lidt sammen , men forsigtig og halv hviskende . Præsten udbragte Frederik den sjettes skål og roste ham for hans store visdom , der havde gjort landet lyksaligt , og for hans tapperhed , der var bekendt over hele Evropa , og for mange flere dyder , som han aldrig havde været i besiddelse af . Derimod omtalte præsten ikke , hvad virkelig godt der var ved „ Hans majestæt “ . Derefter bød præsten sine gæster velkommen og ønskede dem et glædeligt nyår . Ved slutningen af måltidet skulle man have bordsangene , og præsten foreslog : 
„ Vær du vort selskabs skytsgudinde , o venskab , jordens bedste held !-1 
og da han ikke selv kunne synge , opfordrede han Petersen til at synge for . Man havde ikke sangbøger den gang , men de fleste kunne de almindelige selskabssange udenad . Petersen , der var bleven noget modig af vinen , stemmede op , og 

selskabet lagde mærke til hans smukke stemme . Else syntes nok godt om selskabets tavse bifald , men hun var dog ikke rigtig tilfreds med , at Petersen også skulle være degn i aften . Efter sangen ønskede præsten „ Velbekomme “ , og man gik nu parvis ind i dagligstuen . Herrerne fik nu deres pibe tobak i præstens studerekammer , men ingen talte til degnene ; de skulle vel føle , at de blev kun tålt , som et nødvendigt onde . Damerne forslog tiden med en lun passiar . Else og den anden degnekone talte lidt sammen , men Elses blik hang ved de andre damer ; dem ville hun helst i kast med . Hun så en af de fineste damer sidde alene . Det var en proprietærfrue og københavnerinde . Else satte sig ved siden af hende , ti denne dame så mest godmodig ud , hun sad nemlig med et stående , forbindtligt selskabssmil . Else begyndte : 
„ Det er da en dejlig mild vinter , vi har i år . Den er rigtignok god og medlidende for de fattige . “ 
Fruen så skarpt på Else , og smilet forsvandt . Hun sagde tørt : 
„ Jeg har ikke den ære at kende denne dame . “ 
Men Else mærkede ikke tilbagevisningen , hun sagde uskyldigt : 
„ Ja , jeg kender jo heller ikke dem , men derfor kan vi nok få os en lille passiar . Jeg er ellers skolelærer Petersens kone her i byen . Må jeg spørge , hvem de er ? “ 

fruen svarede hende ikke , men rejste sig op harmfuld og vendte ryggen til hende . 
Nu begreb denne , at hun havde forløbet sig , men det vaj’ hende umuligt at begribe , hvori hendes forseelse bestod . Hun blev ganske rød af skam , og kunne ikke forvinde det hele aftenen , ti nogle af de nærmeste damer havde hørt det , og de målte hende med foragtelige blikke . 
De fine herrer satte sig til at spille l’hombre , men da degnene ikke forstod det , måtte de jo se til . Da de blev kede af det , gik de ind til deres koner , og der sad så de fire degnefolk i en krog af stuen , som et selskab for sig selv . Præsten og hans kone gjorde intet for at gøre dem bekendt med det øvrige selskab . Det varede heller ikke længe , inden degnefolkene tog afsked med præsten og hans kone . Hun sagde , nedladende : 
„ Skal de ikke blive noget længere ? “ 
Men hvem , der kendte hende , forstod godt , at hun mente : 
„ I har været her længe nok . Gå bare ! “ 
Da Petersens kom inden for døren i deres stue , kastede Else sig ned på en stol og græd højt . 
„ Men hvad går der af dig , Else ! Er du dårlig ? “ 
Hun var ikke i stand til at svare ; hun havde gået så længe med indeklemt gråd ; men nu brød den løs . 
Da hun var kommet lidt tilrette , fortalte hun , hvordan proprietærfruen havde behandlet hende , 

og hun ville have at vide af sin mand , hvori hun havde forsét sig . 
„ Ja , det er let nok at sige : du var ikke bleven forestillet for hende . Og efter den tine skik så er det uhøfligt at tale til en , som man ikke er præsenteret for . “ 
„ Men jeg sagde hende jo , hvem jeg var . “ 
„ Det kan ikke forslå . En , som kendte jer begge , skulle have sagt : må jeg have den ære at præsentere dem madam Petersen , og derefter skulle han have nævnt fruens navn . Det var også rent forkert , at du spurgte hende , hvem hun var .  “ 
„ Men hvorfor var der da ingen , der præsenterede mig ? “ 
„ Præsten eller hans kone , de skulle have præsenteret os for hver især af deres andre fremmede , det var deres pligt efter skikken imellem de fornemme , men de gjorde det ikke , fordi de ikke regnede skolelærerfolk for noget . “ 
„ Å gud dog ! Sikke nogle narrestreger ! At et menneske kan blive fornærmet , fordi man taler ordentlig til det !------nej , nu har jeg fået nok af det fornemme ! “ 
„ Nå , gud ske lov da , at du kunne blive mæt en gang ! “ 
„ Det skal være sidste gang , at jeg har været der til nyårsselskab . “ 
„ Jeg ville ønske , jeg kunne love det samme , men jeg er nødt til at komme , ellers bliver præsten fornærmet . “ 

„ Hvad kan han gøre dig , når du passer dine ting ? “ 
„ Å , han kan gøre mig så meget ! Han kan sværte mig i sine hemmelige indberetninger til skoledirektionen , han kan sætte ondt for mig hos provsten , biskoppen og skolekommissionen . Han kan plage mig både i kirken og i skolen . “ 
„ Men har han da også lov til det ? “ 
„ Vist har han ej . Og jeg tror nu heller ikke , han ville gøre det . Men jeg kender ham jo ikke rigtig . Og det er altid vanskeligt at få ret overfor sine foresatte ; derfor er jeg nødt til at føje ham i alle måder . “ 
Nogle måneder efter gjorde Else sin mand sjæleglad ved at skænke ham en lille dreng , som blev kaldt Per efter forfaderen . Det vil sige , Else kaldte ham altid Peter . 
Da hun kom op , indså manden , at han måtte have hjælp , og han fik da en af de største skolepiger til at tjene sig . De havde ikke råd til at holde stor pige . 
Da nu det dejlige forår begyndte , oprandt der en glad tid for Petersen : han kunne komme ud at arbejde i det frie og kunne komme til at strække sine stærke lemmer . Fritiden havde været svær nok for ham at få bugt med i de lange vinteraftener , men nu var den næsten for knap . Degnelodden var god jord , men den var 

forsømt . Nu skulle den bringes op til en mønster-degnemark . Bønderne var villige til at pløje og harve for ham , men da han havde haft en Karl eller dreng et par gange og set , hvor sjusket de havde udført arbejdet , så fandt han på at låne blot et spand heste og redskaber . Så arbejdede han selv , og nu kunne han få det lavet , som han ville , og han gjorde det så dygtigt og grundigt , så bønderne blev forundrede over det og sagde : 
„ Sådan kan vi ikke få lavet vor jord . “ 
Hele store stykker , som egnede sig til det , gravede han . Haven gravede han også , men den lille smalle haveplet mellem huset og gaden forbeholdt Else sig til blomster . Hun anlagde på hver side af trappen to runde bede og indfattede dem med Bellis . Tæt op til væggen plantede hun stokroser . 
Men en nat blev Petersen syg . Han havde feber , hovedpine og værk i lemmerne . Else blev meget bekymret . Hun stod op og gav ham 30 dråber wunder-kron-essents , men det hjalp ikke , forunderligt nok . Da Petersen næsten aldrig havde været syg , ville han ikke tro , det var alvor , men da han ville klæde sig på næste morgen , kunne han ikke stå ene , men var faldet , om Else ikke havde holdt på ham . Han måtte så blive i sengen , og Else måtte bede skolebørnene gå hjem igen . Ved middagstid kom Jens terkElsen . Han græd , det store bløde barn , da han så sin ven og lærer ligge så hjælpeløs . Da Else så 

det , smeltede isen i hendes bryst , hun tog Jens i hånden og sagde med tårer : 
„ Vi er ene her imellem fremmede , men vi har dog en tro ven . Nu kan jeg forstå , at Petersen har holdt så meget af dig . “ 
Og for Petersen , som så og hørte dette , var det bedre medicin end wunder-kron-essents . Men det kunne dog ikke helbrede ham , for han havde en stærk forkjølElsesfeber . Hver middag ofrede Jens sin søvn for at høre til den syge , og da feberen tog til , hjalp han Else hver nat med at våge og med at løfte og lette den store mand ; det havde Else ikke kræfter til . 
En gang , da begge sad ved sengen , mens Petersen lå i en urolig slummer , siger Else : 
„ Du kan ikke blive ved at udholde det , Jens , at våge om natten og arbejde strengt om dagen . Jeg kan se , du er begyndt at se dårlig ud på disse otte dage . “ 
„ Jo , jeg holder det nok ud . Det kan ikke gøre mig noget , om også jeg skal miste lidt af sulet , for jeg har nok af det . “ 
„ Vi kunne jo nok få en anden til at hjælpe os , men jeg kan ikke ret godt tåle , at nogen anden rører- ved ham . “ 
„ Der er heller ingen andre , der må for mig . “ 
„ Men jeg kan ikke forstå , hvor du er kommet til at holde så meget af ham , Jens . Du kunne jo ikke holde mere af ham , hvis han var din fader . “ 
„ Jeg har heller aldrig kendt anden fader end 

ham . Og dersom ikke han havde været , var jeg aldrig blevet til et menneske , men et „ Utudsk “ . Jeg var godt nok på gled til det . Kan de så forstå , madam Petersen , at jeg kan holde af ham ? “ 
„ Ja . Og jeg kan forstå , at du er et godt menneske . Og derfor vil jeg aldrig mere hedde madam Petersen af dig , men kun Else . Du skal også sige du til mig , og ligeså til Petersen . “ 
„ Ja , jeg siger så mange tak for det tilbud , men jeg kan vist ikke komme afsted med det . Og hvad ville folk sige , som hørte det ? “ 
„ Det ville de ikke forundre sig over , når de fik at vide , at du var vor bedste ven . “ 
„ Jeg ville da helst være fri for det . “ 
„ Men det kan du nu ikke blive . Kan du ikke forstå , at det er mest for at glæde Petersen , jeg forlanger det ? Når han vågner , er han gerne forvildet , men når du er her en gang , og han er ved sin samling , så skal du sige sådan til mig , så bliver han sjæleglad . “ 
„ Ja , hvis det kan fornøje ham , så kan jeg sagtens gøre det . “ 
Jens TerkElsen , som i sin troskyldighed ikke anede , at Else havde tilsidesat ham , kunne ikke få det ind i sit tykke hoved , at denne forandring kunne glæde Petersen . 
Der blev slet ikke tale om at hente doktor til den syge . I den tid brugte simple folk kun lægen , når døden spillede den syge på læberne . Naturen måtte hjælpe sig selv . Og da Petersen 

havde en god natur , hjalp den ham også over sygdommen . 
Så var det en aften , otte dage efter den nævnte aftale , at Jens kom , som sædvanlig , for at løse Else af . Da sad Petersen overrende i sengen og spiste . 
Jens TerkElsen blev glad ved dette syn . Og da Else havde givet ham et betydende blik , siger han , skønt det kneb for ham , og han blev rød : 
„ Nå , Else ! Det er det bedste , jeg har set længe . Nu får du ham nok snart på benene igen . “ 
Petersen så forundret på dem begge . Da siger han oplivet , som han var af maden : 
„ Hvor tør du sige du til min kone , din store klodrian ? “ 
„ Jeg tør sige du til dig med , “ sagde Jens kækt . 
„ Kom hen til mig , begge to ! “ 
De satte sig hos ham , han tog deres hænder og sagde : 
„ Nu forstår jeg nok , det er noget som i har lavet , mens jeg har været fra mig selv . Hvor i dog tænker på at glæde mig , i kærlige og trofaste sjæle . Jeg er dog et lykkeligt menneske . Nu kan jeg begribe , hvad der står i en Arie : 
„ Til enlig Dal jeg flytted’ hen og mig en hytte bygged' , som mig , min pige og min ven beskærmed’ og betrygged’ . “ 

Petersen føjede til : 
„ Jeg ville have sunget verset , men jeg kunne mærke , at stemmen er borte . “ 
„ Den kommer nok igen , “ sagde Else . „ Er det dog ikke en mageløs forandring , der er sket med ham siden i nat , da du gik fra os .---------- “ 
„ Men se hvor du ser dårlig ud , min Else ! Det er bare af det , du har våget over mig og sørget over mig . — og du Jens , du er også bleg og mager . Har du taget dig det så nær , min dreng ! “ 
Jens svarede ikke , men tørrede sine øjne . Else sagde : 
„ Han har jo også sørget og våget . “ 
„ Nej , nu kommer jeg i så stor en gæld til jer , så jeg aldrig kan betale den , “ sagde Petersen . 
„ Nej , tal aldrig om det ! Du har jo betalt os i forvejen . “ 
„ Ja , det var et sandt ord , madam , — nej Else , ville jeg sige , for jeg kan aldrig blive færdig med at betale , hvad jeg skylder Petersen . “ 
Nu sagde de til Jens , at han behøvede ikke at komme for at våge mere ; men han ville dog komme der endnu et par nætter . 
Så var der jo så mange ting , Petersen skulle have at vide , hvem der havde passet skolen , og hvem der havde sunget i kirken , og hvordan de havde fået passet køerne , og om den lille Per havde været noget skikkelig . 

jo , alt var gået så meget godt ; der var intet blevet forsømt . 
„ Hvad har jeg snakket om , når jeg har været forvildet ? “ 
„ Å , du har haft travlt med at holde skole , men ellers har du mest talt om mig og lille Peter og Jens her . “ 
„ Ja , det er nok troligt , for i er hele mit liv . “ 
Fjorten dage efter var Petersen på sin plads i skolen . Men hvor dog børnene blev glade ! En af dem gik hen , tog ham i hånden og ønskede ham velkommen . Da kom de stormende alle sammen med deres små hænder og kærlige øjne og råbte velkommen i munden på hverandre . Og det var endda ældste klasse . Petersen blev jo strålende glad . 
Men om eftermiddagen , da skoletiden var forbi , kom han ind i sin stue med en tavle og en regnebog , og han satte sig straks til at regne . 
Else kom nu derind med den lille Per på armen . 
„ Hvad sidder du her og regner , Petersen ? Og jeg troede , du var gået ud i Marken . “ 
„ Ja , det er en slem historie . Se , Else , mens jeg har været syg , er der kommet en pige fra en anden skole , og hun er med skam at tale om , dygtigere til at regne end jeg . I førstningen gik det godt , for rigtignok regnede hun nogle stykker , som jeg ikke forstod , men jeg sagde , de var rigtige , for hun havde fået det rette facit , men så kom hun med et stykke , der var galt . Og så 

spurgte den Pokkers tøs , hvordan hun skulle hære sig ad , og om hvad fejl , hun havde begået : men det kunne jeg slet ikke sige hende . Regning har nu altid været det værste , jeg har kunnet komme til . Ja , og så retskrivning . Å , jeg er et stort fæhovede . Jeg skulle aldrig have været skolelærer 1  “ 
„ Sikke nogen snak , Petersen ! Hvad var der så blevet af Jens Terkelsen ? “ 
„ Ja , når de bare havde været så dumme som han , alle sammen , så var det ingen sag . “ 
„ Hvad sagde du til pigen ? “ 
„ Jeg måtte jo lyve . Jeg sagde , at jeg havde ikke stunder at gå det stykke igennem med hende nu ; det var ikke sandt . Og så lod jeg hende springe det over til en anden gang , for jeg kunne jo ikke sige , at jeg ikke forstod det . “ 
„ Men mærkede hun det ikke ? “ 
„ Jo , jeg tror det , for hun så’ så underlig på mig . Nu kommer jeg til at sidde og slide her og bryde mit hovede i stedet for at gå i Marken og grave den grøft . Og det kommer jeg til at gøre hver dag , inden hun kommer i skole , for jeg må regne de stykker forud , som hun skal have fat i . Dersom jeg nu bare kan finde ud af dem . Det er den forbistrede brøk ! Hvad nytte er den dog til ! “ 
Else tog tavlen og regnebogen fra ham . 
„ Hvad skal det betyde , Else ? Kan du regne med brudne tal ? “ 
„ Nej , jeg kan dårlig nok regne med hele 

tal . Men jeg tog det fra dig , for jeg tænker ikke du har godt af at sidde og grunde over det nu , da du er træt og fortrædelig . Gå du bare ud til din grøft . Den slemme pige kommer jo ikke i skole før i overmorgen . Gå nu bare ! “ 
Nu kunne Petersen ikke lade være at le : 
„ Nej hør ! Hun vil min sandten kommandere . Det har du nok lært dig til i den tid , jeg var syg . Ja , lad mig så komme afsted . Jeg tør jo ikke vove andet . “ 
Men næste eftermiddag gik Petersen , atter efter Elses kommando eller råd . Hun fik ham til at gå hen til sin kollega , skolelæreren i an-nexet . Der skulle han sige det ligesom det var og bede om hjælp . Her fik Petersen et kursus i brøk , der varede til klokken 12 om natten . Denne skolelærer var heller ingen heksemester i at regne , men han forstod da brøk og havde et godt greb på at gøre den anskuelig . Da Petersen havde været der 3 aftener , var han ikke længer bange folden „ slemme pige “ . Det var strengt for ham den første gang at bekende sin uvidenhed , men han var inderlig glad over , at han fik lært , hvad han manglede , og nu øvede han sig i lang tid hver aften i brøkregning . 
Jens Terkelsen kom fremdeles stadig hos ham , men denne regnehistorie måtte han ikke få at vide . For ham stod jo Petersen som ludbegrebet af al visdom og kundskab , og denne holdt jo ikke af at stige ned fra sin høje piedestal . 
Nu gik det roligt og fornøjeligt et årstid i 

den lille degnebolig . Men så kom , som et lyn fra en klar himmel , det budskab , at der skulle være bispevisitats om 3 uger . Petersen havde aldrig oplevet sådan en begivenhed i sin skolelærertid , ja , han havde end ikke set en biskop . 
Da ban jo godt vidste med sig selv , at han var tynd i papirerne , og da han troede , at hans skolebørn som en følge heraf heller ikke kunne stort , var han meget bange . Han sled forfærdeligt i skolen med børnene , og Marken og haven måtte passe sig selv . Denne ventetid tog så meget på ham , at han begyndte at se dårlig ud , og Else var bange for , at han skulle blive syg . Så sagde hun en gang : 
„ Er du bange endnu for den store biskop ? “ 
„ Ja , det bliver jeg ved at være , indtil det er overstået . “ 
„ Du er en god nar , hans pæ’esen ! “ 
Han kunne ikke lade være at smile , for nu var det flere år siden , hun havde kaldt ham ved dette hjemlige navn . 
„ Ja , “ svarede han , „ du kan sagtens tage dig det let . “ 
„ Hvor kan jeg det , når du tager dig det så nær . Men jeg har gået og tænkt over det efter min fattige forstand , og jeg synes , at du har slet ingen årsag til at være bange . “ 
„ Men dersom nu biskoppen finder , at børnene ingen ting kan , og deres lærer heller ikke , så er han jo nødt til at sætte mig af . “ 
„ Du har jo „ Brev “ på , at du er duelig til 

at være skolelærer , og dette brev har jo biskoppen selv set og kaldet dig efter det til dette embede . Når du så i al den tid , du har haft det , har været flittig , og det ved jo både præst og Provst , så kan hån såmænd ikke gøre dig noget , om også han vil . Men han vil nu heller ikke , for jeg ved det er en rigtig god mand . “ 
„ Hør Else ! Nu kommer du til at have et Kys ! “ sagde han og udførte sit forsæt . 
„ Hvad går der af dig , Petersen ! Sådan midt på dagen sagde hun og blev blodrød . „ Om nu nogen havde set det ude fra gaden ! “ 
„ Hvor kunne du nu hitte på alt det , lille Else ? “ 
„ Å , det er vel sådan , at jeg går altid og tænker på dig . — men er det fejl , hvad jeg-siger ? “ 
„ Nej , det er rigtignok , og jeg skulle selv have tænkt det samme . Men jeg har fået sådan en skræk i blodet , over at jeg skulle frem for sådan en stor mand , så ringe som jeg er . Gud ske lov , jeg har en god samvittighed ! Nu vil jeg heller ikke være bange længer . Og det er din skyld , lille Else ! Du forstår altid at hjælpe mig ! “ 
Nu fik hun et Kys igen . 
„ Vil du nu være ordentlig , din gamle tosse ! Ellers kan du tro , at jeg skal gøre dig bange igen . Hvad tror du , at drengen tænker ? 
Petersen holdt , hvad han lovede , han blev 

ikke bange mere . Og da den store dag kom , var han helt frimodig . 
Han katekiserede , så det klang i skolen , og børnene svarede i et skraldende kor . Petersen kunne biskoppens lærebog på sine fingre , og børnene ligeså . Han kunne ikke komme med selvtænkte spørgsmål eller betragtninger , men han forstod at opløse lærebogens og bibelsprogenes sætninger i spørgsmål . Og på disse fik han altid svar , men det var jo så kun lærebogen igen , som børnene svarede med . 
Da biskoppen var færdig med at se alt i skolen , trådte han frem og holdt denne lille tale : 
„ Det har været mig kært at erfare , hvor vel underviste børnene er , og jeg takker skolelærer Petersen for den flid og troskab , hvormed han har røgtet sit kald . Vistnok er ingen af børnene fremragende i deres kundskaber og færdigheder , men så til gengæld har de næsten alle et antageligt jævnmål deraf . Det udkræver stor flid , således at holde alle børnene på en linie , men det er den slags undervisning , jeg sætter pris på , og som nok de herrer , der er tilstede , vil vide at anerkende ligeså vel som jeg . “ 
Petersen blev både rød og bleg under denne tale . Han vidste alt for vel , hvorfor ingen af børnene var fremragende , og det gjorde ham ondt , at han ikke kunne møde med sådanne pragt-exemplarer , som der fandtes enkelte af næsten i alle andre skoler . Men at biskoppen ville tage til takke med hans undervisning og dertil rose 

ham , det overvældede ham med glæde og ydmyghed . Og da biskoppen til afsked og tak rakte ham hånden , da måtte han gøre vold på sig selv for ikke at kysse den højærværdige hånd . 
Men da alle de fremmede var gåde , takkede han børnene , fordi de havde hjulpet ham så godt . 
Og da det sidste barn var gået , stormede han ind til Else og havde nær revet hende omkuld , da hun stod bag ved køkkendøren og ventede på ham . Han tog hende i favnen , kyssede hende og sagde : 
„ Å , gud ske lov ! “ 
Og det var ikke et mundsvejr , men en tak , som kom fra hjertet . 
Nu gik livet stille og jævnt i mange år for denne skolelærerfamilie . Den blev stadig forøget , så at der til sidst var 5 børn ; der kom da heller ikke flere , som vel var , for indtægterne blev ikke forøgede . Petersen tænkte flere gange på at få et bedre kald , men han kunne ikke bevæge sig til at rejse bort fra skolebørnene og menigheden , som han var bleven så sammenvokset med . Da fik han ganske uventet en arv på 5000 rigsbankdaler . Det var en sidste hilsen fra den gamle Provst . Petersen havde af og til rejst hen til sin gamle husbond , skønt der var langt . Og da nu denne døde barnløs , huskede han på sin gamle hans i testamentet . 
Det er da let forståeligt , at Petersen , som havde sine gamle bondenykker , anvendte pengene til at forpagte en jordlod , der stødte op til hans . 

og nu fik han 2 heste og nogle køer , ligesom en rigtig boelsmand . Herved forbedredes hans indtægter , så at de kunne leve uden bekymring . Den stive , myndige sognepræst blev efter ansøgning entlediget og blev afløst af en , som ikke ønskede at bruge kirkesangeren som sin dreng . 
Men Petersen , som var kommet i vane dermed , var ufortrøden tjener for ham , for så vidt han kunne få lov til det . 
Petersens ældste søn var kommet på Jonstrup seminarium , og det var meningen , at han med tiden skulle løse faderen af , om det kunne lade sig gøre . 
Og trangen til afløsning kom . 
Det var på den tid , at regeringen søgte at indføre „ Den indbyrdes undervisning “ . Da Petersen fik noget at høre og læse om den , erklærede han sig ude af stand til at fatte den , og til at undervise efter denne mettode . Den kunne gøre et stærkere hovede kruset , end hans . 
Men præst og Provst drev på , at den skulle indføres . Da man dog ikke ønskede at forulæmpe de damle lærere , blev der faret i mag med dem . Petersen fik da lov til at følge sin gamle skik , indtil han kunne få sin søn hjem som hjælpelærer . Peter havde nylig taget eksamen på Jonstrup og havde straks fået hjælpelærerplads ; denne kunne han imidlertid ikke forlade ligestrax . 
Det var en søndag eftermiddag om sommeren , og tillige en lille festdag hos skolelærer Petersen . Sønnen var nemlig kommet et par 

dage i forvejen for at overtage pladsen som hjælpelærer , og nu skulle hans ankomst fejres . 
„ Nå , nu ryger nok dine kyllinger , Else ! “ sagde Petersen , da hun slagtede dem . „ Jeg troede , vi skulle have solgt dem , men der er heller ikke noget for godt for den lange dreng . “ 
„ Ja , vi har jo ingen fedekalv , ellers var han nok røget med , “ sagde Else . 
„ Nej , holdt ! Jeg er da ingen „ forloren søn “ , vil jeg håbe , “ sagde Peter . 
Denne søn så ikke det mindste forloren ud . Han var sund og rødmusset , havde krøllet hår ligesom faderen og livlige øjne ligesom moderen . Lidt vigtig var han , naturligvis ; han var jo nybagt endnu . Ja , Petersen havde såmænd endnu lige så store krøller , som da han var provstens hans ; men nu var de blevet snehvide . Han var ellers sund og kraftig endnu . Kun klagede han lidt over gigten , for han var ligefrem forslæbet . 
Men årene synes at have taget mildere på Else , skønt hun havde fået de mange børn . Vel var hun ikke så slank som tidligere , men hun havde næsten heller ingen rynker , og kun ganske enkelte grå hår . Det var da heller ikke ældgamle folk , vort ægtepar , de var kun lidt over 60 år . Deres børn var alle ude i verden , så nær som den yngste pige , der nu var 18 år , og som nok ikke slap ud , så længe de gamle levede . De to næstældste sønner var kommet i tømrerlære på landet der i nærheden , og en datter var stuepige hos præsten . I dag skulle de 

samles alle sammen . Jens Terkelsen , som også blev regnet til familien , skulle med , tilligemed hans kone og børn , men ellers ingen andre . 
Den gang Petersen havde forpagtet jordlodden , kom Jens op til ham , så snart han hørte det . Han sagde : 
„ Nu kommer du da til at have en Karl , Petersen . “ 
„ Å , jeg tænker , jeg kan hjælpe mig med en knøs eller en stor dreng . “ 
„ Det kan ikke blive til noget , for du kan jo ikke være hos ham ret tit . Nej , jeg vil tjene dig . “ 
„ Men jeg vil ikke have sådan en stor klodrian .  “ 
„ Jo , du vil såmænd , for til bondearbejde er jeg ikke mere klodrian , end du . “ 
„ Hør nu , hvor han praler ! Det var just hellei-ikke klodrian jeg ville lægge så megen vægt på , men stor . For jeg har ikke råd til at holde dem så store . “ 
„ Jo , det kan nu ikke hjælpe . Jeg vil tjene dig . Jeg har i mange år gået og tænkt på , om jeg dog aldrig skulle nå , at være daglig sammen med dig og Else , men du har jo ikke haft noget til mig at bestille . Nu kan du ikke selv overkomme det , og så skal jeg hjælpe dig , så kan du give mig for det , hvad du kan få råd 

til . Så snart jeg kommer hjem herfra , siger jeg op . “ 
Petersen linnede køkkendøren : 
„ Else , kom herind lidt ! “ 
„ Hvad skal jeg ? “ 
„ Sige mig , hvad jeg skal gøre ved denne tåvlige , store dreng . Han siger , han vil tjene os , han spørger slet ikke , om han må . “ 
„ Ja , så bliver vi nødt til at tage ham , “ sagde Else leende . „ Men hvor skal vi få fyldt det store skrog ? “ 
„ Ja , jeg er en grov person til at æde , men så kan jeg også udrette noget , “ sagde Jens . 
„ Jeg tænkte såmænd på det , da du kom , Jens ! “ sagde Else . „ Og nu skal du have så mange tak , fordi du vil være hos os . Det er ikke for fortjenestens skyld . “ Hun rakte ham hånden . 
„ Lad mig slå på ! “ sagde Petersen og lagde sin hånd oven på deres hænder . Jeg siger også tak , Jens ! “ 
„ Nej , nej ! Jeg vil ikke takkes ! men jeg vil takke jer ! “ sagde han og trykkede deres hænder . „ Å , hvor vi skal få det godt ! “ føjede han til . 
Og de fik det godt . Kom der lidt mukkeri og bryderi , da kunne de bære over med hverandre og glemme . 
Da Jens blev gift og husmand , blev han ved at gå hos Petersen ; de kunne nok ikke skilles , så længe de levede . 

nu denne søndag sad de alle godt bænkede om aftensbordet . Ja , de var bogstavelig bænkede , de fleste af dem , for da stolene ikke kunne forslå , havde de måttet tage skolebænke til hjælp . Else og Jens TerkElsens kone var ikke meget stadige ved bordet ," da de havde så mange ærinder ud i køkkenet . En gang , de kom derudefra , standsede Else den anden kone i døren , pegede på sit bordselskab og sagde : 
„ Ser det dog ikke dejligt ud ! “ 
Og det så unægtelig godt ud : midt på den snehvide dug stod fadet med de smukke brune kyllinger . Ved siden deraf nypillede kartofler og to underkopper med rødbeder , samt to grønne porcellæns saltkar , som Peter havde foræret sin moder . Ved bordenden sad Petersen . Han havde sønnen på den ene side og Jens Terkelsen på den anden . Ellers var bordet fyldt af alle de andre børn . Alle så de fornøjede ud . 
Jo , det så godt ud ! 
„ Hør Else ! og du Kirsten ! “ sagde Petersen . „ Kan i nu ikke komme og sidde hos os ? Maden smager ikke rigtig godt , når vi ikke er samlede . “ 
„ Så ! Ja , så får vi sidde da , men jeg synes ellers maden glider ganske godt , “ svarede Else . 
„ Ja , det har du ret i , “ sagde Jens , leende , med munden fuld af mad . 
Men nu bankede det på døren . 
„ Hvem kan det være ? “ spurgte Else . 
Hun fik det snart at vide , for nu trådte 

præsten og hans kone ind . Alle gjorde mine til at rejse sig , så nær som seminaristen , men præsten sagde hurtigt : 
„ Å , må jeg dog ikke bede dem om at blive på deres plads alle sammen — ellers går vi virkelig øjeblikkelig . Vi vidste nok , de havde en lille glædesfest i anledning af den forlorne søns hjemkomst , men vi vidste ikke deres spisetid , derfor kom vi til at forstyrre dem . Vort ærinde var ikke andet end at byde sønnen velkommen . “ 
„ Men vil de da så ikke sidde her hos den forlorne søn og smage på den fede kalv , som rigtignok er bleven til en kylling , “ sagde Peter . „ Vi kan godt skubbe os så meget sammen , så der kan blive plads til dem og deres kone . Vær så god ! “ 
„ Tusind tak ! Men de kender nok heller ikke vor spisetid , for vi har lige rejst os fra middagsbordet . Nu må vi gå , kone , for at de kan få madro . Men nu vil jeg byde dem velkommen , unge Petersen , til deres faders gerning , og gud give de må få hans trofaste sind . Og til lykke 1 to gamle med eders alderdoms støtte ! “ 
Præsten og hans kone tog dem nu alle tre i hånden og gik derpå efter en venlig hilsen til dem alle . 
„ Det var dog nydelig gjort af præstens ! “ sagde Else og blinkede lidt med øjnene , for de var ikke sikre , når der forefaldt noget alvorligt . 
„ Det var også kønt af dem , at de gik straks igen ! “ sagde Peter . 

„ Ja , det har du ret i ! “ sagde Jens . „ Vi har det dog nok så frit og morsomt , når vi er os selv . “ 
„ Ja , i skal nok passe at være enige , du og Peter ! Det har i været , siden han kunne gå ene . Men jeg synes ellers nok , at du var temmelig næsvis imod præsten , Peter ! Du sagde hverken „ Deres velærværdighed “ eller „ Hr . Pastor “ , men blot „ De “ . 
„ Det er for gammeldags nu , fader ! Jeg kan nok huske endnu , hvordan du gik og opvartede den gamle præst og bar hans tøj , ligesom du var hans tjener . Ja , jeg kan se endnu , hvordan du krummede ryg for ham , hvei’ gang han sagde et ord til dig . “ 
„ Sådan gjorde såmænd alle degne den gang . Og vi tog heller ingen skade af det . “ 
„ Men jeg synes dog , din ryg holder sig lidt krum . “ 
„ Det er jo af slid og slæb og gigt og alderdom . Kan du ikke forstå det , din dumme knægt . Nu kan du se , hvor ret din ryg bliver , når du bliver så gammel . “ 
„ Å , Peters ryg holder sig såmænd nok , “ sagde Jens , „ for han bliver vist aldrig så hidsig på det arbejde , der ligger på lemmerne . “ 
„ Nej , det har vi sådan nogle store okser til som dig . Hvad skulle man ellers bruge jer til , “ svarede Peter . 
Nu lo de alle . Da kaffen kom senere på aftenen , blev det endnu mere muntert . Og de skiltes ikke , før det blev høj sengetid . 

men dagen efter var det arbejdsdag . Det fik han at vide , Peter Petersen , da han mandag morgen kom ind i skolen . Han katekiserede med børnene , sådan som han havde lært , men han kunne ikke få et svar af dem . Nu var de bange for ham , da han var fremmed , og de syntes , han så’ så fornem ud . De måtte ikke svare i kor og heller ikke med lærebogens ord . Den enkelte , som blev spurgt , skulle svare efter sin forstand og begreb ; men da de aldrig var vante til at tænke over hvad de hørte eller lærte , så forblev de stumme . Peter begyndte at blive gnaven , og han var lige ved at holde en tordentale til dem , men han besindede sig . Han forlod lærebogen og fortalte så en bibelsk fortælling , som han vidste de aldrig havde hørt før . Det var den om Tobias . Nu lyttede børnene med stor opmærksomhed , og da han var færdig , fik han let en slags samtale i gang . Børnene skulle just ikke gengive fortællingen , men de skulle sige ham , hvad de syntes om den eller den person eller om den eller den tildragelse . Og det gik helt fornøjeligt . 
Men da de så efter frikvarteret skulle indøve „ Den indbyrdes undervisning “ , da fik Peter travlt . Han kunne slet ikke få børnene til at begribe den militære dressur , de rendte rundt og så helt forvildede ud . Og Peter tabte omsider tålmodigheden . Han begyndte at råbe og skælde og ruske i de børn , som løb galt . 
Men da lød der i det samme et borgerligt ord . 
„ Ta'en med ro , Petersen ! “ 

han så sig forbavset om , da stod præsten inde i skolen . 
„ Undskyld jeg bruger sådan en vulgær tale-måde , men jeg blev fristet så stærkt , da jeg så de var ivrig og nu netop hedder Petersen . Lad os nu hjælpes ad . Skal vi ikke hellere begynde helt forfra igen . “ 
„ På plads ! “ råbte Peter , og det kunne da børnene forstå . Præsten sagde nu et par milde ord til dem og bad dem være ret opmærksomme med at lære den nye skik . Det var meget mere morsomt , end når hver skulle sidde med sin bog i hånden . 
„ Lad os nu prøve igen , Petersen ! Nu skal jeg hjælpe , så vidt jeg forstår det , “ sagde præsten . 
Nu gik det bedre , for præsten forstod at gøre det næsten til en leg , og Petersen fulgte hans eksempel . 
Da skolelærerfamilien blev samlet om middagsbordet , spurgte faderen : 
„ Nå , hvordan går det , Peter ? “ 
„ Å , det går kun dårligt ! Jeg har aldrig kendt sådan nogle dumme unger . “ 
„ Ja , de er jo nødt til at være dumme på det , som de ikke kender til . Men nu skal du være mild imod dem og liste dig frem . Hvis du bliver hidsig , går det rent galt . “ 
„ Ja , det har jeg allerede lært . Men det er et tålmodigheds-arbejde . Der , hvor jeg var hjælpelærer , var børnene indøvede i metoden , inden jeg kom . “ 

„ Nå , var de ? Når du nu får disse rigtig øvede , kald så på mig en dag , inden du begynder på læsetimen . Jeg kunne nok lide at se denne undervisning , som jo skal kunne gøre mirakler . “ 
Otte dage efter blev den gamle kaldt ind i skolen . 
Alle børnene stod med ryggen op til væggen under deres nummer , som var malet under loftet . Paptabellerne , på hvilke de skulle læse , hang efter nummer i en passende højde langs med væggene . 
Nu råbte Peter : 
„ Bihjælper N . 6 ! “ 
Barnet kom øjeblikkelig og stillede sig op ved katedret . 
„ N . 9 , N . 13 ! “ blev der kaldt , og Nu kom to småbørN , som stillede sig op bag ved bihjælpereN . Det var Nu besætNiNgeN til deN første tabel . Derefter blev der opråbt eN Ny bihjælper og haNs maNdskab . De hørte til deN aNdeN tabel . Således blev Nu lærereN ved , iNdtil der var opråbt børN til hver eNeste tabel . Alle børNeNe stod Nu i eN laNg række i gaNgeN , der løb ruNdt om skolebordeNe . Nu lød avertissemeNtsordet : ret , og derefter gav lærereN et kort stød i deN reglemeNterede fløjte . Straks satte hele børNerækkeN sig i bevægelse . DeN bihjælper , som der først var kaldt på , staNdsede med siNe to elever ved deN første tabel , de veNdte ryggeN til væggeN . Næste bihjælper med siNe folk staNdsede ved deN aNdeN tabel , og koloNNeN gik videre iNdtil alle tabeller 

var besatte . Nu hørtes 2 korte stød i piben . Alle børnene vendte sig om imod tabellerne og begyndte at læse . Det lød som en surren af en masse bier . 
Efter at de havde læst lidt' , lød der igen et fløjt . Alle børnene tav og vendte sig imod læreren . Han sagde : 
„ Bihjælper N . 36 står med pegestokkeN i deN veNstre håNd ! “ 
De havde nemlig forsynet sig med pegestokke , da de gik forbi katedret . 
Da fejlen var rettet , kom der igen et stød i fløjten , og de begyndte på ny at surre . 
Gamle Petersen sagde : 
„ Ja , nu skal du have tak , Peter , fordi du har vist exersitsen ! Du har rigtignok fået dresseret dem godt . “ 
„ Ja , ikke sandt , fader ! “ udbrød Peter stolt . 
Nu gik den gamle . 
Men da Peter efter endt skolegerning kom ind i stuen , tog faderen ordet : 
„ Ja , det er såmænd ikke så underligt , at du havde svært ved at lære børnene denne ny skik . For når de sad og læste hos mig , vidste de ikke andet , end at de var hjemme , men nu er det jo ligesådan , som om de er soldater . “ 
„ De har godt af at lære lidt orden , fader . “ 
„ Ja , når bare ikke de taber lysten til skolen . — men nu skal vi se , hvad der kommer ud af det , når der er gået et årstid . Jeg har nu ikke de bedste forventninger . Du og jeg og alle 

andre skolelærere har måttet gå 3 år på seminariet for at lære at undervise , men her sætter i et barn på 9 —10 år , som ikke har begreb om at undervise , til at være lærer for andre børn . Det må være rent forkert , efter min ringe mening . “ 
Men nu kom Else med som mæglende element . Hun sagde til sin mand : 
„ Ja , nu skal du huske på , Petersen , at du er en gammel mand , og det er mange år siden du lærte . Der er jo kommet meget nyt op i den tid , og det har du jo aldrig lagt dig efter . “ 
„ Men det er ikke godt alt , hvad der er nyt . “ „ Nej , vi kan jo ikke sige det er godt , før det er rigtig prøvet . “ 
Petersen levede i så mange år , så at den nye undervisningsmåde kunne antages at være grundig prøvet . Men hverken han eller menigheden opnåede at blive overbevist om , at den var bedre end den gamle . 
Endvidere levede Petersen så længe , så at han fik den glæde , at Peter blev hans eftermand i kaldet . Og Else fik den glæde , at Peter giftede sig med en fin skolelærerdatter , og de unge folk fik fine møbler og fik fin omgang , ja alt blev fint , imod hvad det havde været hos de gamle degnefolk . De flyttede ind i en lille bopæl , som blev indrettet til dem i skolegården , men de var mest 

hos de unge , for de var gode , om også de var fine . 
Så var det en dag , at sønnekonen havde kaldt de gamle op i „ Salen “ , de skulle se et nyt gulvtæppe , hun havde fået af sine forældre . Det var hjemmegjort , men tærnet i smukke farver . 
„ Ja , nu er først salen rigtig køn ! “ udbrød Else med et beundrende blik . „ Sådan skulle bare vi have haft det ! “ sagde hun til sin mand . 
„ Vi har såmænd haft det godt nok , mor ! for vi har haft det sådan , som det passede for os . “ 
Men Else gjorde en lille bevægElse med nakken . 
Peter TerkElsen var ikke ældre endnu , end at han kunne passe det lille landbrug . Han gik i sin gamle tur og spiste sammen med hele familien . Kun når der var fremmede , trak han sig tilbage til køkkenet . Gamle Petersen syntes ikke rigtig om det , men Else var ham særdeles taknemlig derfor . 
Og nu må familien Petersen have farvel ! 



tre skolemestere 



„ Kan du nu din lexe ? “ spurgte skOlelærer lund en dreng , der sad ene i den halvmørke skOlestue . Drengen Ole „ sad over “ , og den straf fik han næsten hver dag , han var i skOle , da han aldrig kunne , hvad han havde for . Ole var en stor , sværlemmet bondedreng på 15 år . Han havde prøvet et par gange på at blive konfirmeret , men 
„ At blive konfirmeret 
er ej så iet en konst ; derpå han spekulered’ et par Års tid omsonst . “ 
Nu gik han til præsten det tredje år , og da „ alle gode gange er tre “ , ventede han nu sikkert , det skulle blive til alvor . Skolelæreren var en mand på de halvtreds . Han var meget lille og var smuttet under målet , da han skulle være soldat . Men det var en velskabt lille herre , skønt han var spinkel af lemmer . Han var altid net klædt , selv til daglig , og et par briller 

og en stor „ Hanekam “ gav liam et lærd udseende . 
„ Kan du din lexe ? “ spørger han altså , og hans tone var hård og hvas . 
Ole rækker ham sin bog uden at svare og begyndte : 
„ Hvilken er den ypperste af guds skabninger på jorden ? Den ypperste af guds skabninger på jorden er mennesket , som gud — som gud — som gud------- 
„ Som gud skabte------------ , “ hjalp læreren . 
„ Som gud skabte af jord , “ fortsatte Ole . 
„ Nej ! — som gud skabte i sit---------------nå ! Nå ! “ udbrød lund . 
„ Som gud skabte i sit ansigts sved skal du æde dit brød , til du bliver jord----- . “ 
„ Er du gal , dreng ! Der er jo ikke spor af mening i det du siger ! Tror du også , du er af guds ypperste skabninger på jorden ! Nej , du er ikke noget menneske , men et dyr , en sladrende skade , en papegøje , der ikke aner , hvad du selv siger ! Læs om igen , slubbert ! “ råbte han i vrede og kastede bogen i hovedet på drengen . „ Du slipper ikke herfra , før du kan det stykke ! Det kan du stole på , “ føjede han til . 
„ Men jeg kan ikke se at læse mere . Det er jo mørkt ! “ 
Sandheden i den bemærkning slog skolelæreren , og han betænkte sig et øjeblik . Men da for han hen til katedret , greb tampen og råbte : 
„ Skal jeg lade sådan et asen løbe , så skal 

du i det mindste få varmet din ryg sådan , så den kan svide til du kommer her igen ! “ 
Og nu begyndte han at bearbejde drengens brede ryg med tampen . Ole stod ganske stille , han satte blot et trodsigt ansigt op . Men skolelæreren , som nu var bleven rasende , lod slagene hagle ned over drengen uden at se , hvor han slog , og han kom da ti ! at ramme Oles kind med det hårde stykke reb . 
„ Av ! “ råbte drengen og sprang i vejret . „ Nej , det skal blive løgn ! “ Og med et eneste tag smed han lund om på gulvet og dunkede hans hovede flere gange derimod . „ Så du ville spolere mit ansigt ! Ja . nu skal jeg pynte på dit ! “ Nu begyndte han at rive lund i ansigtet med sine lange negle . Han lå ovenpå læreren og holdt begge hans hænder med sin venstre hånd , mens han tatoverede ham med den højre . 
Ude i køkkenet stod lunds kone med sin tjenestepige og gjorde tilberedelser til aftensmaden . 
„ Men hvad er dog det for et spektakkel ude i skolestuen ? “ udbryder hun . „ Jeg synes der er nogen , som slås , og min mand råber . Hvad kan det være ? Børnene er jo gået hjem for længe siden . “ 
„ Jo , så nær som den store Ole , han sidder over .  “ 
„ Gud , så er lund vist bleven hidsig og har givet sig til at prygle ham . Bare han ikke slår ham fordærvet ! “ 

men det behøvede hun ikke at frygte for , ti da hun for ind i skolen , lå hendes mand aldeles værgeløs under Oles tykke legeme . Hun fik hurtig fat i nakken på drengen og rev ham til siden , hvorefter hun gav ham nogle slag i hovedet . Men lund råbte : 
„ Lad ham være , kone ! Han er jo et vildt rovdyr !  “ 
Derefter gik ægteparret ind i dets lejlighed , og Ole , der måske var bange for , at de skulle hente forstærkning , tog sin bog og skyndte sig hjem . 
Skolelæreren så rædsom ud . Hans kinder blødte af mange små sår . Mens hans kone vaskede og tørrede ham , sagde hun : 
„ Det er dog et uhyre , den Ole , sådan han har lavet dig til . — men han plejer jo ellers at være så skikkelig . Hvordan gik det til ? “ 
Lund fortalte nu hele scenen . 
„ Ja , ser du , lund ! du har selv lidt skyld : du skulle ikke have slået ham , når du var ene med ham . Havde de andre børn været til stede , havde han ikke vovet at overfalde dig . — men det er jo din ulykkelige hidsighed , der er løbet af med dig igen ; ellers kunne du heller ikke have slået ham i ansigtet . “ 
„ Det er sandt , hvad du siger , kone , men hvad skal man gøre , når man har det hidsige blod ! “ 
„ Ja , nu er du ellers bleven åreladt for en del af det . — men hvad vil du gøre ved drengen  ? 

vil du melde liam til skolekommissionen , at han kan få skolestraf ? “ 
„ Nej , jeg vil ikke gøre det mindste ved ham . Bare han ville holde sin mund , så skulle jeg nok holde min . — men jeg kan jo ikke lade mig se for nogen mennesker . Og hvem skal jeg få til at synge i kirken ? “ 
„ Det gør Frederiksen gerne . — men lad os nu drikke the ! “ 
Nu måtte skOlelærer lund holde stuearrest i 14 dage . Men han kunne jo ikke blive fri for at holde skOle i den tid , og han mærkede så tydelig på børnenes blik og miner , at de vidste på hvad måde , han havde fået sine skrammer . Da præsten fik historien at vide , ville han , at drengen skulle stå skOleret , men da lund så nødig ville have rørt op i sagen , nøjedes han med at vise Ole bort fra konfirmandforberedelsen . Det var tredje gang . 
Alle de ubehageligheder , som fulgte af denne historie med drengen , havde en god indflydelse på lund . Han lod sig i flere år ikke henrive af sin hidsighed , når han havde med børnene at gøre . Hver gang han blev fristet til det , var det ligesom han kunne føle Oles lange negle i sit kød ; men han følte vel mere den skam , han havde udstå ! . Både han og præsien var enige om , ai børnene skulle lære Balslevs lærebog udenad , dej var det mindste , de kunne slippe med ; for hvad var vel denne lærebog i sammenligning med Balles . Men da mange af skolebørnene desuagtet 

havde svært nok med at få lært Balslev , så blev han tit fristet til at blive opfarende , når de ikke kunne bamsen . Han var oplyst nok til at indse , at børnene ikke havde gavn af at opramse , hvad de ikke forstod , og derfor var han også særdeles omhyggelig for at forklare dem hvert ord af bogen i sine katekisationer , men han huskede ikke på , at det var børn , han havde med at gøre . De havde jo ikke megen tænkeevne og næsten slet ingen interesse for åndelige ting . 
Lund var en skolelærersøn og havde fra barndommen af været bestemmet til dette kald ; han havde heller aldrig følt lyst til noget andet . Derfor var han også blevet en samvittighedsfuld lærer , og hans skole var i en udmærket tilstand efter den tids fordringer . Når han straffede skolebørnene , fordi de ikke kunne huske udenads-læsningen , da gjorde han det ligefrem af pligtfølelse , og sædvanligvis straffede han med stort mådehold . 
Men de bevægelser , der begyndte at komme frem i retning af højskole og friskole , kendte han ikke noget til . Han , såvel som hans embedsbrødre og deres præster , betragtede denne bevægelse som en slags galskab , der snart ville falde bort af sig selv . 
Lund og hans familie holdt ingen omgang med bønderne , de holdt på deres skolemesterværdighed og mente , at det var nødvendigt . Lunds egne børn havde aldrig fået lov til at omgås eller til at lege med skolebørnene , for at disse 

ikke skulle lære dem bondevæsen og andre unoder . Men denne lov var ikke let at overholde . 
Lund holdt ellers meget af bønderne , såvel som af deres børn . Han gjorde beboerne alle de tjenester , han kunne . Når de skulle have skrevet noget , de ikke selv kunne magte , for eksempel et gældsbevis , en ansøgning eller en klage , kom de altid til lund . Han var også deres rådgiver i mange andre stykker ; dog ikke i landvæsenet . De havde stor tillid til ham , men han blev aldrig fortrolig med nogen af dem , da han altid holdt dem i en vis afstand . Dog omgikkes han enkelte af dem , som var lidt mere fremskredne , men ellers holdt han sig til de andre skolelærerfamilier der på egnen . —• 
der er fremmede hos lunds . Det er skolelærer Bech med kone og datter fra nabosognet . 
„ Nå , kom nu og få dig en pibe ! Nu er du såmænd fin nok , “ sagde lund til sin gæst , der ikke kunne blive færdig med at børste støv af sine støvler og klæder med sit hvide lomme : tørklæde . 
„ Ja , vil sgu gøre godt at få en hvil i din lænestol oven på denne Marsch i støv og 20 graders varme . “ 
„ Kunne din kone nok holde det ud ? “ 
„ Å , hun er jo så let som en fugl , og så har hun jo også sin parasol . Jeg kunne sgu godt have lyst til at gå med sådan et stykke , dersom ikke de dumme bønder ville grine så forbandet ad mig . De er jo komplet ufølsomme 

for vejrliget . Jeg ser de står ganske rolig ude på gaden og holder faddersladder i en øsende regn , og når det er stegende solskin , så siger de : det er mildt vejr i dag----------hvad er det for noget tobak , du holder , det smager Pokkers godt . “ 
„ Det er noget nyt , jeg har fået fat i . “ „ Hvad koster det ? “ 
„ Ja , når vi køber 10 pd . ad gangen , får vi det for 80 øre , ellers er det 1 krone . Vil du ikke være med at købe 10 pd . , så deler vi det ? “ 
„ Jo , det vil jeg gerne . Det er bedre end det , som jeg giver 1 krone for i Svendborg . — men det er sandt ! Jeg har sgu også en forretning at foreslå dig . Se på dette katalog , det er et fra bogjøderne . “ 
„ Ja , der er jo mange gode bøger til nedsatte priser . “ 
„ Men se her : når man køber for 10 kr . , så får man endda yderligere 25 procents nedsættelse . Vil du nu være med , så skriver vi nogle op ? Jeg skal nok skaffe dem . “ 
„ Ja , det var jo rart nok at have lidt til vinterbrug , men jeg ved ikke , hvor jeg skal få råd til det . Tobakken kan jeg jo ikke undvære i den forpestede skoleluft .  “ 
„ Bøger kan man sgu heller ikke undvære , når man ikke har andre at tale med end disse idiotiske bønder . “ 
„ Men hvor skal pengene komme fra ? Mine børn koster mig så meget . Nu har jeg Emil på 

seminariet , og Jørgen læser til præliminærexamen . Du kan sagtens få råd til det , da du ingen børn har . “ 
„ Ja , jeg kan sgu sagtens få råd til det , for jeg lever af andre folks penge . Der er adskillige , som lever af deres penge , men jeg lever af min gæld . Hvor tror du ellers vi kunne være sådan udstyret med klæder og møbler og et velforsynet spisekammer ? “ 
„ Men det skal dog betales en gang ! “ 
„ Gu skal det ej ! Når jeg dør , lader jeg dem slås om stumperne . Gør du bare gæld ! Du har meget bedre kredit end jeg . “ 
„ Ja , det kan gerne være , for jeg har aldrig endnu forlangt noget til Borgs . Og jeg gør det heller ikke , uden at jeg skal nødes til det . “ 
„ Å , du er alt for gammeldags . — men der har vi damerne ! “ 
Bech sprang op og krummede sig dybt for konen i huset . Hun var jævn og lod til at blive helt forlegen ved denne kompliment . Men madam Bech var en meget fin dame , klædt efter den nyeste mode . Ja , af dette ægtepar lignede mand og kone godt nok hinanden ; også deri , at „ de lod fiolen svige . “ 
Lund , som var noget ked af sin kollegas flotte passiar , søgte at få en almindelig samtale i gang , men den opgave kunne han ikke magte . Damerne viste ingen interesse for præste- og skolevæsen , de holdt mest af deres egne emner : tjenestepiger og madlavning . 

madam Bech og hendes datter kunne desuden tale om de sidste odense-moder og desuden levere teaterkritik af det sidste omrejsende skuespillerselskab . 
Det gik godt en tur , men hen ad tetiden måtte husmoderen forlade dem for at gøre tilberedelser til aftensbordet . Da hvilede hele underholdningsbyrden på lund , og det var et sandt trællearbejde for ham at holde samtalen gående med disse to modedukker , der ikke havde anden dannelse end et udvortes damevæsen , og det var endda kun så som så . 
„ Har damerne ikke lyst til at se mine blomster ? “ udbrød han i sin fortvivlelse . 
Nå , de kom nu ud i haven , og lund , som var en stor blomsterven , havde mange smukke og sjældne planter . Han forklarede om deres fædreland , deres natur , og påpegede deres skønhed . Men han havde en følelse af , at de syntes , de kunstige blomster i deres hatte var kønnere . 
Endelig kom da madam lund med det forløsende ord , om de ville komme ind og „ drikke the “ . 
„ Skal vi ikke have andet end the , så går jeg , min sæl , ikke derind , “ sagde Bech spøgende og strakte sig i en havebænk . 
„ Ja , vi har ikke andet end simple retter , men hvis de vil tage til takke , skal de nok blive mæt . Men de har ret i , det er underligt at kalde hele aftensmaden for the , da det er det mindste 

af den . Det er jo nu en gang blevet skik . Vær så artig ! “ 
Det var såmænd et meget net bord , madam lund havde dækket . Der var æg , røget kød , ost , øl og snaps . Hun beklagede så meget , at hun ikke havde fersk kød , men slagteren havde narret dem i går , ellers plejede han at komme hver lørdag . 
„ Det gør såmænd ingen ting , madam lund , “ svarede den anden madamme med et sursødt smil , for hjemme hos dem , var de vant til at leve anderledes flot . 
„ Men maden var ellers god , og stemningen blev også godt oplivet af den . 
„ Hvorledes synes du om din nye præst , Bech ? “ spurgte værten . 
„ Å , jeg kan ikke sige stort om ham endnu , men han lader til at være lærenem . “ 
„ Hvad mener du med det ? “ 
„ Jeg mener , at jeg nok med tiden skal få sat lidt skik på ham . Han kommer jo ovre fra den jyske hede , hvor de er vant til at behandle skolelærerne som bønder . Det går jo ikke her på øerne , hvor man er mere kultiveret , men når de ikke selv kan skønne på at stikke fingeren i jorden og lugte , hvor de er kommet hen , så må man jo opdrage dem . “ 
Både lund og hans kone blev meget forbavsede over den tale . Lund sagde : 
„ Nej , det har jeg dog aldrig hørt , at en 

skolelærer vil give sig til at opdrage sin præst . Jeg mente ellers , det var dem , der skulle opdrage os . “ 
„ Nej , det skal jeg dog ikke have noget af . Skal man gå i den forbandede trædemølle og tærske langhalm fra morgen til aften i 6 dage , og så den syvende dag tvinges til at skråle i kirken , så vil jeg , min sæl , behandles humant , og så vil jeg tage mig noget alburum , som jeg strengt taget ikke kunne fordre . Vil han have krig , så kan han få det . Jeg er en gammel kamphane . “ 
„ Nej , det er jeg ikke , og jeg er glad ved , at jeg kan undgå al strid . Min præst er det elskværdigste menneske , der kan tænkes , og han behandler mig altid som sin ligemand og ikke som sin undergivne . “ 
„ Ja , det er vel ikke andet end hans forbandede skyldighed . Vort arbejde er i enhver henseende ligeså vigtigt som præstens . Og vi må trælle 7 dage om ugen , mens han kun arbejder 1 dag . Så har han 10 gange så meget at leve af som vi . Og så bliver han hædret og regnet for det fineste selskab , mens vi er henvist til bønderne . Skulle han så oven i købet have lov til at hundse os . Nej , vi skal , min sæl , lære ham noget andet . 
„ Nå , bliv nu ikke uretfærdig , Bech ! Husk på den lange tid præsterne må studere , og den masse penge , det koster dem . Den skulle de dog have lidt gengæld for . “ 

„ Ja , de får sgu gengæld på alle hjørner og kanter ! For eksempel : se nu bare det hensyn , der bliver taget til dem , når der er bispevisitats . Så spørger bispen : må jeg spørge , hvad de vil prædike om i kirken ? Og så får præsten lov til at tale over en tekst , som han kan have studeret 14 dage på i forvejen . Men når en stakkels skolelærer skal lade sig høre for bispen , så siger han : „ Vil de katekisere over det 6te bud , “ eller hvilket som helst andet tema , der behager højærværdigheden . Og så må skolelæreren øjeblikkelig , uden spor af forberedelse , tale over den opgivne tekst . Og han må jo dog antages at stå langt under præsten i kundskaber og boglig dannelse . “ 
„ Ja , det er strengt nok at extemporere ved sådan en lejlighed , og jeg synes nok , vi sker nogen uret dér . Men der er dog også forskel på at samtale med børn og så på at holde en prædiken . “ 
„ Ja , det kan ikke hjælpe , hvad du siger . Præsterne , de får begunstigelser nok for deres hik , hue , hoc og for al deres unyttige og upraktiske lærdom . Men vi vil sgu ikke krybe for dem , vi vil være deres ligemænd i vort forhold til dem — det skal jeg nok få lært min nye præst ; det skal du få at se ! “ 
En times tid efter aftensbordet mindede madam Bech sin mand om , at de havde langt hjem , og at de derfor måtte tage afsked . 
„ Å , det haster ikke , min frue ! “ svarede han 

spøgende . „ Vi sætter os bare i vor Landauer , ligesom præsten , og så er vi jo hjemme , inden vi ved af det . “ 
„ Ja , vi kan være glade ved , at vi har gode ben , når vi ikke har andet at flytte os med , “ sagde lund . 
„ Kom nu snart over at besøge os ! Var vi bare ikke så langt fra hverandre , så skulle vi komme oftere sammen , for jeg synes tiden er gået så udmærket for os i denne smukke søndag . — men i morgen skal vi på trædemøllen igen og slås med den idiotyngel . “ 
De sagde nu farvel og gik . 
Da lund og hans kone var bleven ene , sagde hun : 
„ Jeg vil slet ikke ønske , at vi var nærmere ved Bechs , for jeg har ikke megen glæde af de folk , når de kommer . Damerne er for fine for mig ; de vil ikke tale om andet end om teater og pynt . Og han er jo ligefrem kåd i sin snak . “ 
„ Ja , vist er han lovlig rask på det . Men hvad der støder mig mest er , at han har ikke mindste lyst til sin gerning , at han betragter den som et trællearbejde . Jeg har jo mine store fejl , som jeg daglig må slås med , men gud ske lov ! Jeg har dog lyst til mit arbejde og har også stor glæde af det . “ 
„ Men hvorfor ville han være skolelærer , når han ikke har mere lyst til at holde skole ? “ 
„ Å , det er nok gået sådan til , at skolen er bare bleven en nødhavn for ham ; den var ikke 

hans oprindelige mål . Hans fader var urtekræmmer i København og han lod sønnen studere , men denne var doven og fik aldrig studentereksamen . Så skulle han være landmand , men han gad ikke arbejde , så urtekræmmer , men han gad ikke stå i butikken . Endelig fandt faderen på , at han skulle være skolelærer , for dog at kunne ernære sig . Bech blev så privat forberedt , og efter flere forgæves tilløb fik han endelig tredje karakter . “ 
„ Ja , så er det da ikke så underligt , at han ingen lyst har til at holde skole . “ 
„ Nej , men det er sørgeligt , at der skal findes sådanne lærere . “ 
Da lund var 52 år , kunne han holde 25 Års jubilæum som lærer . Der skulle være stor festlighed , for lund var meget afholdt . Præsten var besluttet på at indstille ham til at blive dannebrogsmand , men så „ kom der en mand i vejen med en slæde “ . Lund havde en måned før jubilæet haft et nyt anfald af bærsærkergang ; han havde næsten revet øret af en dreng . Der var blevet klaget over lund til provsten , og denne havde dekreteret , at han skulle modtage en irettesættelse i sogneforstanderskabets nærværelse . Men hvis det var sket , var jo hele jubilæet røget i lyset , for man kunne da ikke godt jubilere for en mand , der havde udstå ! sådan en skam . Men den godmodige præst reddede ham . Han vidste . 

at lund havde glædet sig til festen , og han vidste , at der var indsamlet penge i sognet til festgaver . Derfor fik han gjort ud hos provsten , at lund blev fri for den offentlige irettesættelse , og at han måtte slippe med en under fire øjne i præstens studerekammer . Men dannebrogskorset kunne der ikke være tale om . Lund havde vistnok ventet'det . Men nu var det jo forbi , og han måtte jo dertil takke præsten for nådig straf . Han var i lang tid meget nedbøjet og havde ikke forvundet den sorg , da jubilæumsdagen kom . Men inden den fik ende , var hans sorg lettet en del , da han så’ , hvormegen deltagelse han nød . 
Da han kom udenfor sin dør om morgenen , så’ han , at hele husets forside var pyntet med grønt og blomster . Vindueskarm og døre var helt bekrandsede . En flagstang med et smukt flag stod på plænen i haven . Det var ungdommen , der havde gået i skole hos ham , som havde besørget dette i den tidlige morgenstund , mens han endnu lå og sov . 
Denne stads vidste han slet ikke af at sige , og den gjorde hans hjerte godt . Han fik hurtig fat i sin kone , og hun blev jo også inderlig glad . Derimod vidste de begge besked om , hvori festgaven skulle bestå , og forhandlingerne derom kendte de så godt , som om de selv havde været med . Alle de , som havde ydet bidrag , havde jo stemmeret om hvad , der skulle købes , og derfor kunne det ikke gå så stille af . Nogle ville have , at det skulle være en sølvvinkande , men det blev 

forkastet , da lund aldrig havde vin i huset . Andre ville have et sølvkaffeservise , men det kunne der ikke blive penge nok til . Heller ikke kunne der blive råd til et møblement i lunds storstue ; det trængte han ellers til . Nogle foreslog et guldur af de billigste , men når han gik med det i lommen , var der jo ingen , som fik det at se , og meningen var , at gaven ikke alene skulle hædre lund , men også alle de , som havde bidraget til den . Endelig opnåedes der stemmeflerhed om et forgyldt taffelur , for det kunne da lund ikke skjule i lommen . Det skulle have en sølvplade med indskrift . Denne havde de så fået skolelærer Bech til at forfatte , og den var således : 
her alle vi komme , som sølv har i lomme . For det vi en gave har ladet dig lave . Lad gaven nu tale og for dig afmale den tak , som vi skylder vor ven , som vi hylder . 
Mange af skolekredsen syntes verset var alt for ligefrem og ikke rørende eller blomstrende nok , men da der ikke var andre lejlighedsdigtere at få fat i , måtte de nøjes med det . Præsten ville gerne haft et ur , hvis figurer kunne have hentydningen til skolegerningen , men sådan et var ikke at opdrive i hele Odense . Han valgte da et , hvorpå der stod to engle med harper i hænderne , og hans tanke var , at det skulle antyde , at lund 

var kirkesanger . Det var han ganske vist , men hans sangstemme var dårlig og mindede aldeles ikke om nogen engleharpe . 
Da timen til festen var kommet , blev lund , hans kone og datter afhentet af en deputation . Datteren , Emma , var det eneste af hans børn , som var hjemme . Sønnerne kunne ikke godt komme til stede . 
Lund blev nu ført hen i præstens have , der var bleven opofret til festen . På den store græsplæne var dækket et meget langt bord . For enden af dette blev lund og hans kone skikket til sæde og lige ud for deres kuverter var taffeluret stillet op . 
Efter at der var nippet lidt til den magre rødvin , bad præsten gæsterne om at fylde deres glas , da han ville udbringe hædersgæstens skål . Så talte han : 
„ Gud være lovet , at vi kan holde denne glædesfest her i menigheden . Det er just ikke alle vegne , når de har haft en lærer i så lang tid , at de har lyst til at jubilere , fordi de synes der er større grund til at lamentere . Men vi har grund til at være glade for vor ven og skolelærer , som vi har haft i 25 år . Han kunne vel nok have fortjent , også fået et bedre kald , men han har følt sig som knyttet til befolkningen her , så han har ikke villet forlade os . Husk på , mine venner , hvad det vil sige at tjene tro i 25 år ! Det er en lang tjeneste . Og at han har været tro på sin plads , derom kan i vidne , alle i unge , 

som har været hans elever . Og derom vidner , indtil denne dag , den gode tilstand , som skolen er i . Vi vil takke ham hjertelig for hans trofaste og velsignelsesrige arbejde . Vi vil også takke ham for det eksempel , han har givet os med sit smukke og hæderlige familieliv , men denne tak må han dele med sin hustru , som sidder hos ham . Jeg ved også , at hun har været ham til stor støtte i hans gerning ved sit milde , rolige sind . Det er ikke min hensigt at skildre skolelærer lund som indbegrebet af alle mulige fuldkommenheder , ti vi ved jo alle , at han har sine fejl . Han har sin pæl i kødet , ligesom enhver af os . Men vi ved , han strider ærligt mod sin skødesynd , og derfor vil vi bære over med ham , ligesom vi vil bede ham bære over med vore fejl . 
Gid han må blive glad over denne dag , og gid han længe må få kraft til at arbejde iblandt os ! 
Han leve , hurra ! “ 
Nu fulgte der tre kraftige hurraråb . Man tømte glassene og sundede sig lidt . 
Derpå tog lund ordet : 
„ Jeg må bringe tak til gengæld til alle de , som hædrer mig i dag , og særlig til vor præst , der , som jeg håber , har været talsmand for de følelser , der har tilvejebragt denne smukke fest . Det er så langt fra , at jeg føler mig såret , ved den hentydning , han har gjort til mine fejl . Var han ikke kommet dermed , ville jeg følt mig alt for nedbøjet under vægten af al den ufortjente ære , og jeg ville selv have følt mig dreven til her at 


bekende min svaghed og bede om overbæ ,rejse . Men i dag er det ligesom jeg har fået nyt liv og ny kraft dermed . Det er min bøn , som mit håb , at det skal vise sig i min gerning for fremtiden . 
Endnu en gang tak ! og det både fra mig og fra min hustru ! “ 
Folk var meget glade over disse taler , som var så oprigtige . Og nu var „ den alvorlige del af festen “ forbi . Man velbekommede hverandre og spaserede i småflokke rundt omkring i præstens smukke have og skov . Om aftenen fik ungdommen sig en svingom i den rummelige skOlestue . Flere af de unge Karle og knøse , som var med , havde fået en ilde medfart af lund , mens de gik i skOle , når det gale sind kom over ham , men nu var det glemt og tilgivet både af dem selv og af deres forældre . Kun den mand og kone , hvis søn nær havde mistet sit øre , var udeblevne . Såret var vel ikke lægt endnu , hverken det ydre eller det indre . Ole , som en gang for nogle år siden havde banket skOlelæreren og broderet hans ansigt , var også kommet med til dansen , men det var på lunds særlige indbydelse . Samme Ole var nu endelig bleven konfirmeret og var vokset op til en stor køn Karl . Han havde opført sig meget skikkelig siden , men lund havde dog aldrig kunnet bevæge sig til at tale med ham , da han ikke havde kunnet glemme den tort , Ole havde påført ham . Men straks , da Ole kom ind i 

dansestuen , gik lund , for alles øjne , hen og greb hans hånd , idet han sagde : 
„ Velkommen , Ole ! Må nu vor gamle historie være glemt ? “ 
„ Jeg har glemt den for længe siden . Og de skal have mange tak , fordi de også vil glemme den . “ 
Der blev nu en rigtig fornøjelig aften i skolestuen . Men den største glæde blev der dog , da lund tog sin kone for at danse en langsom Vals med hende . Hele forsamlingen råbte hurra og lod dem være ene på gulvet . 
Endelig fik da den smukke festdag en ende . Men i lang tid derefter følte lund sig som et nyt og bedre menneske . 
Mange af lunds embedsbrødre var også mødt til festen , og blandt dem skolelærer Bech . Inden han gik , opfordrede han indtrængende lund og hans kone til at besøge sig . 
„ Det er jo en evighed siden , de var hos os ! “ sagde han . „ Min kone og jeg ville endelig gerne besøge dem , men vi kan jo ikke være det bekendt , når de ikke vil komme til os . “ 
Lund måtte så love , at de skulle snart komme . En lørdag , det var en 14 dage efter , var det blevet smukt efterårsvejr . Da sagde lund til sin kone : 
„ Hør mor ! Skal vi ikke tage over tværs at gå over til Bechs ? Ellers bliver det aldrig til noget . Du ved jeg har fri i eftermiddag . “ 
„ Det er en slem lang tur . Jeg bliver så 

træt , så jeg forvinder det ikke i de første 8 dage . Du kan godt gå alene . De bryder sig heller ikke om mig . “ 
„ Å , må jeg da gå med , fader ? “ spurgte datteren . 
„ Ja , det må du gerne , min pige ! Og du skal have tak til , at du vil gøre mig følgeskab . Du kan vel nok undvære hende , mor ? “ 
„ Ja , det er galt nok , da det er lørdag . Men jeg vil hellere gå herhjemme og slide end traske den lange vej . “ 
Det blev så afgjort . Emma gik så hen for at klæde sig på . Denne datter , den eneste lund havde , og den yngste af børnene , havde altid været forældrenes kælebarn . Men hun havde ingen skade taget af det , for det var fornuftige forældre , og hun var en sund natur . Da hun var 17 år , havde hun forlangt at komme ud . Hun havde så lært husholdning og siden tjent for løn . Men nu for nylig var hun kommet hjem , da moderen ikke kunne undvære hende længere . 
„ Nå , nu er jeg færdig , fader ! “ sagde hun , da hun kom springende ned fra loftet , hvor hun havde sit jomfrubur . 
„ Det er da sært , at du har fået sådan en lyst til at gå derhen , “ sagde moderen . „ Du plejer jo ikke at bryde dig så meget om Bechs fine damer . “ 
„ Ja men jeg synes Bech er så morsom . Og jeg har forresten også tænkt , at vi kunne besøge 

Kristine undervejs . Det kan jo være et passende bedested — og jeg længes også meget efter hende . “ 
„ Ja , skal du derind , så kommer du vist ikke længere , “ mente faderen . „ Men jeg kan da også nok undvære dig det lille stykke vej . “ 
Emma levede temmelig ensomt derhjemme , for hendes forældre havde kun lidt omgang med de nærmeste skolelærere eller med bønderne . Derfor var det heller ikke efter Emmas ønske , at hun skulle være i hjemmet , hun ville langt hellere blevet ved at tjene , men det kunne jo ikke gå an , når moderen trængte til hende . — en veninde af bondestanden havde hun dog , og det var Per Nielsens datter Kristine . De havde tjent sammen i en proprietærgård , hvor Kristine var lærling i køkkenet , mens Emma var husjomfru . Da Emma spiste med „ Herskabet “ , måtte hun høre meget af det for sine „ folkelige tilbøjeligheder “ , hvormed der mentes hendes venskab for Kristine . Men Emma blev sin veninde tro . Det var nok heller ikke ganske efter forældrenes hovede , at deres datter var så fortrolig med den bondepige , men da Emma havde tjent sammen med Kristine , ville de da ikke forbyde , at venskabet blev holdt vedlige . Det var dog med en vis nedladenhed , at lunds behandlede Kristine , når hun besøgte deres datter , og derfor skete det kun sjældent . 
Da de nærmede sig Per Nielsens gård , så’ de flag på stangen . 
„ Se , Emma , flaget ! Der er nok gilde i dag , , så er det vel ikke værd vi går derind . “ 

„ Å , hvad gør det , far ! Jeg er så kendt med de folk . Det er vel heller ikke andet end en fødselsdag . Lad os se ! Mon ikke det er Sørens ? — nej , det er i oktober . — nej , lad os bare gå derind , far ! Vi kan jo gå straks igen . “ 
„ Ja , dersom vi får lov til at slippe . Hvem er ellers Søren ? “ 
„ Det er Kristines ældste Broder . Du får ham nok at se . Det er sådan en net Karl . Han besøgte så tit Kristine , da vi tjente sammen , og så holdt vi kaffeselskab inde på mit Kammer . Du kan tro , det var morsomt . “ 
Det så’ just ikke ud til , at det morede hendes fader så meget , for han svarede kun med et kort „ Nå “ . 
Da de kom til gården , stod Per Nielsen udenfor . Og der kunne slet ikke være tale om at slippe forbi . 
„ God dav , lund ! “ udbrød Per Nielsen , glad . „ Det er første gang , de har gjort mig den ære . Men du , Emma , du er jo ligesom en af vore egne ! Du må da vist have en udmærket lugt , siden du har kunnet lugte så langt , at vor mor ba’er pa’eka’er . “ 
„ Er der da noget på færde i dag , Per Nielsen ? “ spurgte hun . 
„ Gu’ er der noet på fæ’re , for vi boller høstgilles i dav . Og du har nok hørt et lille nys om’et , skønt du anstiller dig så fremmed . “ 
Lund følte sig meget ilde berørt ved at gård-manden tiltalte hans datter så fortroligt . Men 

den sidste bemærkning kunne han ikke tie til ; den sårede ham for meget : 
„ Jeg forsikrer dem for , Per Nielsen , at hverken min datter eller jeg havde mindste anelse om , at her skulle være høstgilde i dag . Vort besøg gælder skolelærer Bech , og vi skal straks gå videre , men Emma ville lige hilse på deres datter . “ 
„ Nej , det ved jeg sgu så godt , at de kunne ikke drømme om , at vi holdt høstgilde , det ry’er ikke så langt omkring . Men når jeg sagde e det , så var det jo plasér og tåvlighed . Emma , hun for-sto’et nok . Men væs’go og kom indenfor og få en tår at drikke . Det er jo en lang vej , og det er mildt i dag ! “ 
De kom nu ind i mellemstuen , hvor de andre gæster ikke kom . De fik en bid mellemmad af de gode sager , der var på gang i huset den dag . Ja , der kom endog en flaske vin frem , så at lund , der var halvtræt , blev både læsket og oplivet . Emma søgte ud i køkkenet til Kristine , og de to mænd , som var omtrent lige gamle , kom til at prate godt sammen . 
„ Nå , så de vil hen til vor skolelærer ! Ja , det er sgu en pudsig tamp . De kender ham jo nok — men nå skal jeg dog fortælle dem en fisallike , det skete henne hos ham den anden dag . Vor husmand så det selv . Bech skulle have slagtet sin gris . Det er jo noet ti’lig , men de kunne nu’tte undvære ky’ma’i længere . Så have de bestilt en mand til at stikke grisi , og det skulle være om morgningen straks , inden degni han skulle 

i skole . De havde fået vandet varmt og al ting var i orden , men der kom ingen slavder , og klokken hun var over otte . Så vil Bech ikke tøve længer . Han og pigen og de største skoledrenge får slævet grisi ud og lagt ham op på bunden af et kar . De store drenge sku’ holde benene på grisi og pigen skulle så tage e imod blodet , for nu ville degni stikke ham selv . “ 
„ Det var ikke velbetænkt , for han forstod det vel ikke ? “ 
„ Nej , nå skal  de bare høre : Bech , han gi’ei’ jo grisi et stik i halsi , men det synnes han jo ikke om . Han spræller og skav’er sig , og drengene ka’ ikke holde ham . Han vælter ner ad karret og fa’en tog ved ham ud af gården og op igennem gaden , degni og alle drengene bag efter ham . Grisi han skavede sig og blodet sto’ af ham . Og alle kællinger og børn i hele byen de sto’ jo og grinede . “ 
„ Men hvad blev enden på det ? “ 
„ Ja , grisi han blødte sig jo så ihjel til sidst , men det var langt ude på landevejen . Og Bech måtte så have en mand med en hjulbar ud efter ham . “ 
„ Det var da en kedelig historie for Bech ! “ 
„ Ja , det var sgutte morsomt for ham , ellers var der manne , der morede sig over det . — men de kjøvenhavnere , de forstår ingen ting af bundeskikken . — nå , her har vi begge pigerne ! Se hvor glade de er ved hverandre ! “ 

Emma og Kristine kom nu ind i stuen , hånd i hånd , den sidste sagde : 
„ Hr . Lund ! Må jeg ikke nok beholde deres datter , mens de er oppe at besøge vor skolelærer ? “ 
„ Nej , lille Kristine ! Det synes jeg dog ikke om , da 1 har høstgilde i dag og mange fremmede . I har jo slet ikke gjort regning på , at hun skulle med , så hun bliver jo en slags snyltegæst . Hun må hellere komme en anden dag . “ 
„ Nej , hør ve’ de hvad , lund ! De sagde e snyltegæst ! Men jeg vil da sige dem , at der er ingen , der er mere velkommen end hun , for vore børn er så glade ved hende . Det må de vide . “ 
„ Ja , tak skal de have ! Det er meget venligt af dem . Ja , du kan så blive her , Emma . Men det er på den betingelse , at du skal være færdig til at gå hjem , når jeg kommer fra Bechs .4 
„ Det skal jeg nok , far . “ 
„ Ja , så må de ikke stræve dem alt for meget med at komme , for de unge har fået lov til at hente musikanten , “ sagde gårdmanden . 
Lund svarede ikke noget herpå , for han vai-ikke rigtig glad ved , at hans datter skulle til dette høstgilde , ene mellem alle de fremmede bønderfolk . — han tog nu afsked , og en halv time efter sad han med en pibe i munden og en kop kaffe foran sig i skolelærer Bechs „ Kontor “ , for således kaldte han et lille hummer , hvor der netop var plads til et skrivebord og to stole . Bech var i 

en lang slobrok med snore og kvaster . På hovedet havde han en broderet hue , ligeledes med kvast . 
„ Ja undskyld , lund , at jeg ikke er påklædt . Det er ikke slobroktid nu , men den er så forbandet magelig , så den er ikke god at komme af med , “ havde han sagt , da lund kom . Damerne i huset beklagede meget , at lunds damer ikke var med , men deres sorg var vist ikke meget dyb . 
Så siger Bech i samtalens løb : 
„ Har du hørt om det store halløj , der var her forleden dag ? “ 
„ Det med grisen ? “ spurgte lund , ubetænksomt . 
„ Grisen ! Hvad pokkeren ! Er den forbandede historie røget sålangt ? “ spurgte Bech , ærgerlig . 
„ Nej , jeg hørte den på vejen hertil af Per Nielsen . “ 
„ Nå , han har ordentlig grinet i skægget ! Gud bevares hvor bønderne morer sig , når en , som står over dem , kommer galt afsted . Nå , der skete forresten ingen anden ulykke end at pølsen kom til at ligge op ad gaden og ud ad landevejen . “ 
„ Men hvad var det så for et halløj , du mente ? “ 
„ Ja , det var rigtignok i en hel anden retning . Det var højskoleforstanderen fra søbjerg , som holdt et møde her i skolen . “ 
„ Hvad talte han om ? “ 
„ Om fri folkelig oplysning . Den ordning af 

skolevæsenet , som var opstået ved loven af 1814 , den duede slet ikke , for den var hverken fri eller folkelig . Den fordummede børnene i stedet for at føre dem fremad . Nej , så var det meget bedre den gang afdankede underofficerer og herskabstjenere og skomager og skrædder havde skole . “ 
„ Er manden gal ! “ 
„ Nej , men man skulle rigtignok tro , at der var en skrue , som havde løsnet sig et eller andet sted i hans hovede . Han sagde , at det arbejde , som almueskolen udførte , var sågodt som spildt og gjorde på sine steder mere skade end gavn . Vi stakkels degne blev rigtignok slemt reducerede in absurdum . 
„ Men var der ingen , der tog til genmæle ? “ 
„ Nej , vi sad som stumme hunde . Der var vel 150 mennesker , dels indenfor og dels udenfor . “ 
„ Det var underligt , at du ikke sagde ham imod . Du er dog noget øvet i at tale . “ 
„ Den øvelse kunne kun lidt forslå her . Jeg taler jo aldrig uden ved begravelser . Når en gårdmandskone dør , så bliver jeg jo gerne anmodet om at komme hen i hjemmet for at give hende Pas til himmerig , det er al min øvelse . Nej , det var sgu ikke nemt at komme her og få et ord indført for hans tale , den for afsted som en rivende strøm . “ 
„ Mon han da rev nogen med sig ? “ 
„ Ja , nogle ganske enkelte . Per Nielsen og hans voksne børn lod til at være meget optagne af 

foredraget , men det gik ellers over hovedet af de fleste . “ 
„ Jeg ville dog gerne have hørt det . “ 
„ Ja , så havde du fået en ærgrelse til . Dem plejer vi ellers ikke at have så knapt med , vi skolemestre . Men det var på en vis måde en fornøjelse at høre ham , for han var overordentlig veltalende . Det var sgu ikke langt fra , at han fik overbevist mig og de andre lærere , som hørte om , at vi ødelagde ungdommen . “ 
„ Men hvad niente han med „ fri folkelig oplysning “ ? “ 
„ Han mente , at forældrene skulle selv vælge deres børns lærere . Og børnene skulle være fri for al udenadslæren , alt , hvad de skulle lære , skulle fortælles mundtlig for dem . “ 
„ Nå , der fik vi noget at bestille , når vi skulle fortælle dem den lille tabel ! Det er jo galskab ! “ 
„ Når de så blev voksne , skulle de på en højskole for at lære , hvordan de skulle leve et sundt og smukt menneskeliv . “ 
„ Men herre gud ! kan vi dog ikke vise dem det i vort hjem ? “ 
„ Ja , der bliver nok ikke andet for os gamle end at pakke ind . “ 
„ Du tror da ikke for alvor på , at disse forrykte ideer får nogen fremgang ? “ 
„ Jeg ved sgu ikke , hvad jeg skal sige . Der har jo i flere år været højskoler til . Og der 

kunne jo nok være mening i , at ungdommen fik opfrisket sin børnelærdom , hvis det er hensigten . Men friskoler har jeg ikke vidst noget om før nu , og jeg kan slet ikke begribe , hvad de skal til . “ 
„ Ja , hvad er friskoler da ? “ 
„ Det er private skoler , som en flok forældre opretter . “ 
„ Hvem skal være lærere ved dem ? “ 
„ En bondekarl , som er taget lige fra ploven og sendt til en højskole . Når han så har gået der i o måneder , så har han lært et sundt og smukt menneskeliv . Så kommer han ud til en friskole og lærer børnene det . Se , det er i korte træk den „ frie folkelige oplysning “ . “ 
„ Ja , det bliver jo den bare vankundighed . Kan en blind vejlede en blind . — men jeg håber , hvis det kommer frem , at det ikke bliver i min tid . “ 
„ Det skal du ikke stole på . Det rykker os nærmere ind på livet . “ 
Nu kom madam Bech og bød dem ind til aftensmad og så blev den forhandling forbi . Bordet var dækket med mange gode retter , og senere hen blev der opvartet med Puns . Den var lund ikke vant til , men den smagte ham godt og satte ham i stemning , så at han glemte at se på klokken . 
„ Nej , er den bleven 10 ! “ sagde han og sprang op . „ Så må jeg sandelig skynde mig hjem . Jeg ved ikke , hvor tiden er bleven af . Nu tak for den behagelige aften ! “ 

lund kom ind til Per Nielsens i en meget oprømt stemning . 
„ Nå , er de her nu igen ! Men de vil da ikke have Emma hjem så tidlig ? “ 
„ Jo , det var virkelig min mening . Men da jeg hører , det går så lystigt til oppe i storstuen , kan jeg jo sagtens slå mig lidt til ro . Det går ikke så lidt på , at Emma kommer ud at more sig . “ 
„ De er en Dannemand , lund ! Så vil vi to gamle sidde her og tage os en fornuftig pibe tobak og en tevandsknægt . “ 
„ Tak , jeg tror ikke jeg skal nyde mere spiritus . Jeg har drukket Puns henne hos Bech . “ 
„ Å skidt ! lad os drikke en gang ! Her er min kone med kopperne . De kan lave den til som det passer dem . “ 
De sad nu og pratede en halv time . Men så ville lund hjem . Der blev kaldt på Emma , og Kristine kom også med . Hun sagde : 
„ Det er da ikke deres mening , hr . Lund , at tage Emma fra os nu ? “ 
Dette „ Hr . Lund “ gjorde god virkning og han blev vaklende . 
„ Nu skal jeg sige dem no’et , lund ! De kan lade hende blive et par timer endnu , så er det hele forbi , og skal vi enten følge hende hjem eller køre hende hjem , hvilket hun vil , “ tilbød Per Nielsen . 
„ Nej , det kan jeg ikke indlade mig på . Så skulle min kone forstyrres to gange i sin nattero , 

først når jeg kom hjem og siden , når Emma kom . “ 
„ Så kan de jo blive her til det hele er forbi . “ 
„ Nej , jeg har ikke godt af at komme så sildig i seng . — nu skal du også være nøjsom , Emma ! Du har jo moret dig udmærket , men tag nu dit tøj på ! “ 
„ Hør nu har jeg hittet på no’et ! “ meldte Per Nielsen . „ De kan lade de unge piger more sig endnu en halv time , så kører vi for eder , og så kommer 1 ligeså tidlig hjem , som dersom i gik straks på eders ben ! “ 
„ Ja , det kan du ikke sige nej til , far , for det er da et rimeligt forslag . “ 
„ Ja , lad gå da . Og tak for tilbuddet , Per Nielsen ! “ 
Skolelæreren og Per Nielsen gik op i storstuen og satte sig til at se på dansen . Så siger gårdmanden : 
„ Det er min ældste dreng , som danser der — ham der danser med den lille hvidhovede pige . “ 
„ Det er en køn Karl . Hvor gammel er han ? “ 
„ Han er lige fyldt 20 år , men han har allerede væ’t soldat . Er det ikke no’en svære lemmer , han har , af sådan en knægt at være . Se bare , sikke grabber han har . De er sgu større end mine ! “ 
„ Det må være en Karl , der kan arbejde , da han har sådanne gode lemmer . “ 
„ Ja , de kan tro , han kan tage fat ! Men det værste er , at han har slet ingen lyst til det . “ 

„ Har han ingen lyst til at arbejde ? “ 
„ Ikke det bitterste . Men han må jo alligevel , og han slipper også nemt nok fra det . “ 
„ Men hvad har han da lyst til ? “ 
„ Til og læse . Det kan han aldrig blive ked af . Om søndni kan han sidde og hænge over en bog fra morgen til aften . “ 
„ Måske han skulle sættes til boglig syssel ? “ 
„ Ja , men han er jo næsten for gammel til at begynde at studere . Og jeg kan heller ikke skaffe penge til det , for jeg har såmanne andre at sørge for . — — se , nu har han fået fat på Emma ! Det går godt for dem . Det er fae’me et par kønne , unge mennesker ! “ 
Det var det nu også . Emma var en fyldig , frisk pige , vistnok større end hendes fader . Og Søren var en rødmusset , smuk bondekarl , som trådte dansen let og sikkert . Det var også let at se på dem , at de vare godt kendte . Skolelærer lund syntes dog ikke at være meget opbygget af at se det smukke par . Han så’ på sit ur og sagde : 
„ Ja , nu er nok den halve time gået . Dersom de nu vil være så god at lade spænde for , Per Nielsen ! “ 
„ Ja , nu er det stykke også ude — Søren , vil du nu gå ud og spænde for . Du kan tage de små røde og fjedervognen ! — men du har vel ikke en gang fået hilst på lund ? “ 
„ Nej , jeg har haft så travlt med at passe dette arbejde heroppe . “ 

„ Ja , det er da et arbejde , du kan li’e , “ sagde faderen , noget bittert . 
Søren rakte nu lund sin store næve , der blev modtaget noget køligt . Derpå gik han ud og fik spændt for og holdt snart for døren . 
Per Nielsen sagde : 
„ Ja , det er galt med den vogn , vi har kun en agestol til den , men nu skal Søren sidde her på sæefjellen og så kan de og Emma sidde i agestolen , og så kan de køre . “ 
„ Nej , det har jeg virkelig ingen øvelse i . “ 
„ Jeg kan godt køre , “ sagde Emma , „ det har jeg gjort så tit . For det er vel skikkelige heste ? “ 
„ Nej , Emma , jeg tør virkelig ikke lade dig køre med de fremmede heste . Så vil jeg hellere sidde heromme på sidefjællen , “ sagde lund . 
„ Ja , som de vil ! “ sagde Per Nielsen . „ Det er da også en fjedervogn . “ 
Søren og Emma havde ikke noget imod at sidde sammen , og de fik sig en livlig passiar undervejs . 
Den gamle degn på sidefjællen spidsede øren , alt hvad han kunne , men da de kørte rask kunne han ikke opfange andet af samtalen end Søren sagde „ Du “ til hans datter . Det var han ikke så glad ved at høre , og han kunne ikke begribe , at Emma ville være så fortrolig med en bondekarl . Men det var blevet værre for ham , hvis han havde hørt mere af deres samtale . Søren sagde : 
„ Det var dog morsomt , at vi fik dig med 

nu kan jeg aldrig huske , vi har haft så dejligt et høstgilde . “ 
„ Ja , tror du ikke jeg er glad , jeg som aldrig kommer ud at more mig . Mine forældre er gode nok imod mig , men det er lidt kedeligt hos os . Og der kommer aldrig nogen unge hos os ; det er bare gamle skolelærerfolk . “ 
„ Bare vi kunne komme i gang med at komme noget mere sammen , jeg og du og Kristine . Vi ville gerne gå op hos eder om aftenen eller en søndagstid , men jeg er bange for at dine forældre ikke vil synes rigtig om det . “ 
„ Ja , jeg ved ikke , hvad jeg skal sige . Jeg frygter også for , at i ikke blev rigtig velkomne . Fader og moder er så meget gammeldags , så de vil ikke omgås med bønderfolk . “ 
„ Jeg synes ellers de er godt lidt af bønderne . Og de lader jo heller ikke til at være stolte . “ 
„ Det er de egentlig heller ikke . Men de har nu den idé , som så mange skolelærerfolk har , at det passer sig ikke foi' dem at komme sammen med bønderfolk , heller ikke med præstefolk . Hver stand skal være for sig . — du kan tro , jeg har sørget meget over det , for siden jeg tog hjem , er jeg aldrig kommet sammen med unge af min alder . “ 
Hun vendte sig om og sagde : 
„ Hvordan har du det , fader ? Nu er vi snart hjemme .  “ 
„ Jo , jeg har det godt nok , om end ikke så godt som i , “ svarede han , med lidt hentydning . 
„ Så , nu ser vi byen , “ sagde Søren . „ Nu er 

den gode dag forbi . Og gud ved , hvornår vi nu ser hinanden igen ? Kan du ikke få lov til at besøge Kristine en gang imellem ? “ 
„ Jeg skal se ad . “ 
„ For til vinter kommer jeg vist bort , og så ser vi slet ikke hinanden . “ 
„ Tager du ud at tjene ? “ 
„ Nej , jeg vil se at få lov til at komme på højskolen . Der var et møde i Bechs skole den anden dag , og der blev jeg så glad ved den højskoleforstander , som talte . Ja , du skulle bare hørt det ! Det er rigtignok en mand , som kan føre ungdommen fremad . — men vil du så ikke skrive til mig , Emma , hvis jeg kommer bort , så skal jeg-nok svare og fortælle dig , hvordan jeg har det . “ 
„ Jo , men du skal skrive først . Det er bedst din søster er mellemmand — — så , nu er vi jo straks ved skolen . — nu kunne du have fået mange danse , Søren , dersom ikke du skulle have kørt os hjem . Men du fortryder det vel ikke ? “ 
„ Nej , du kan tro nej ! Der skulle ingen anden have fået lov til at køre . “ 
Nu holdt de ved skolen . Lund takkede for køreturen . Det gjorde Emma ikke , men hun var vel nok mest taknemlig . 
Et årstid efter dette høstgilde sad en aften , først i oktober , fire gårdmænd og passiarede . De var nemlig alle sammen holdere af et provinsblad fra den nærmeste købstad . For billighedens skyld holdt de kun 1 eksemplar , alle fire . Det blev så hentet fra den ene til den anden , men 

skønt der ikke var langt imellem gårdene , så blev dog bladet 8 dage gammelt , inden den sidste mand fik det . Men så havde han til gengæld den fordel , at han samlede aviserne sammen og kunne til enhver tid læse i disse dyrebare papirer . Det gik på tur med at være sidstemand , og ved hvert kvartal samledes de andre en aften hos ham , for at dele de gamle aviser . De var vel ikke så meget værdifulde ved kvartalets slutning , men der kunne dog være en eller anden artikkel , som en af holderne havde lyst til at drøvtygge , men ellers var aviserne uundværlige til madpapir , når der skulle sendes mellemmad til folkene i Marken . 
Nu var denne vigtige forretning endt . Alle mændene sad om et bord i mellemstuen og hver sad med sin bunke aviser liggende for sig . Førend delingen havde de fået sig en bid brød . men den var taget af bordet , kun en trepægleflaske , et snapseglas og et ølkrus var bleven tilbage . 
De sad og samtalede om deres redaktørs politiske standpunkt . Nogle mente , han var ikke nogen rigtig pålidelig venstremand , andre mente han var god nok . I hver lille pause af samtalen hørte de en dreng læse over på sin udenadslektie inde i dagligstuen . 
„ Ja , det er nu min mening , at vi komme til at skifte om og holde et andet blad , “ sagde manden i gården . 
„ Jap , jap , jap , jap ! “ lød det inde fra dagligstuen . 

„ Ja , hvad for et skulle vi så få , der er bedre ? “ spurgte en . 
„ Jap , jap , jap , jap , “ svaredes der inde fra dagligstuen . 
„ Det er svært så flittig din søn er til at læse , “ siger en anden . 
„ Ja , det har du sgu ret i , “ siger den tredje , „ for nu har vi da siddet her i nogle timer , men han har blevet ved uden ophør . Han må være tro til at lære sin lexe . Vore , de hænger ikke sådan i . “ 
„ Du skal heller ikke tro , at vor Niels gør det af lyst , men han er nødt til det , stakkels dreng , ellers får han på rygstykkerne af Bech , eller også han kommer til at sidde over , “ svarede Jens Hansen , manden i huset . 
„ Ja , hvad fa’en skal de gøre , de degne ! Børnene skal jo have det læst . Ellers bliver de jo ikke konfirmeret , “ siger en . 
„ Men hvordan går det da i friskolen , der henne i Skovby . Der er da flere hold konfirmeret af dem , og de kan såmænd ikke bøgerne på ramse , for det bliver ikke forlangt af dem , “ siger en anden . 
„ Jeg ved nok , hvordan det går til . “ siger Jens Hansen , „ for læreren han bliver ved at fortælle og forklare for dem , så de ved besked om hele kristendommen og kan svare på al ting , hvad præsten spørger dem om . “ 
„ Ja , sådan skulle bare vore degne hære sig ad . Men lund , han giver dem et stykke for i 

lærebogen , derfra og dertil , og det skal de lære . Han er ivrig nok til at herse og katekisere med dem . Jeg ved ikke , om der hænger noget ved , men det er sikkert , at hvad de har lært uden ad forstår de aldrig en bitte af . “ 
„ Nej , “ det kan jeg mærke på vor , “ siger Jens Hansen . „ Jeg skal jo altid høre ham på hans lexe , inden han går i skole , og så er det sommetider jeg siger : nå , hvad er nu det , du har læst om , Niels ? Hvad betyder det , og hvad betyder det ? Men jeg kunne såmænd ligeså godt spørge vor store hund , for jeg får intet svar . “ 
„ Ja , sådan er vore børn også , “ sagde de andre . 
Jens Hansen blev ved : 
„ Vor Niels er kun 9 år , men han har såmænd stor lyst til at læse i andre bøger . Han sidder om søndagen og læser almanakhistorier og fortæller dem igen til sine mindre søskende . Han har jo altså forstand nok til at begribe den læsning , som passer for hans alder . Men hvorfor skal så det arme barn plages med at lære de ting udenad , som han umulig kan begribe ? “ 
„ Er det tungt for ham at lære det ? “ spørger en . 
„ Ja , det skal gud vide ! Så snart han kommer hjem fra skolen , må han have fat på bogen , og så går det uafladelig , sådan som 1 nu hører : 
„ Jap , jap , jap , jap , “ sagde Niels ^er inde i stuen . 
„ Han ligger inde hos hans morbroder . Og han vågner , inden det bliver lyst . Så får han 

tændt lys , og han får morbroderen til at holde lyset , og så går det fort med ramseriet , til det bliver tid at stå op . “ 
„ Ja , det er en farlig plage for de børn med den udenadslæsuing , “ bekræfter en . 
„ Når det endda var nogen nytte til . Men det er mig umuligt at begribe , at børn kan få lyst til at være kristne mennesker , når den kristendom , de lære , bliver sådan en plage og pine for dem . Han får aldrig tid til at lege , og det hører dog hans alder til , og når han skal hjælpe til med kreaturet , så er det så lidt , han græder og beder for sig , om han ikke må læse , for ellers kan han ikke få lært , hvad han har for , “ siger Jens Hansen . 
„ Ja , “ siger en anden , „ det er rigtig en stor herlighed , hvor de kan blive enige om at holde dem en friskolelærer . Så kan de vælge en , som de har lyst til at betro deres børn til , og en , som ikke lærer børnene andet , end hvad de har godt af , og en , som forældrene kan snakke sig tilrette med . Disse herrer degne er jo så korte for hovedet , så man kan vente grovheder , når man vil tale med dem om sine børn . For de ved jo , at de kan omtrent bære dem ad som de vil . Nu ser vi med lund . — vi kender dem jo ikke , når de bliver kaldet , men vi må kønt beholde dem , hvordan de så bære dem ad . — jeg ville gerne være med , dersom vi kunne få en friskole her på egnen . “ 
„ Ville du det , Ole ? Ja , nu sidder vi fire 

mænd her , og alle have vi børn , som går i skole , og alle er vi utilfreds med vore skolelærere , skal vi så ikke være enige om at få fat på en friskolelærer ? “ spørger Jens Hansen . 
„ Ja , det er godt nok , “ siger Frederik Jensen , „ men husk på , vi kommer jo til at lønne ham og ligegodt svare til den rigtige skole . “ 
„ Men det er da heller ikke så fattigt for nogen af os , uden at vi kan undvære en snes kroner for vore børns skyld . “ 
„ En snes kroner ! Ja , du kan godt sige 100 kroner , om det forstår , “ siger Frederik . 
„ Ja , lad os sige 100 kroner da . Kunne det gøre dig noget ? Du har 4 børn , som går op hos lund , og du ærgrer dig hver dag over at se , hvordan de må slide i lexerne . Og hver gang du sender dem i skole , så ved du aldrig , om du får dem hjem igen med hele lemmer . Var det ikke 100 kroner værd , når du kunne sende dem hen til en mand , som aldrig fornærmede dem , hverken med stød eller slag ? Og så til en bondemand , der er ligefrem som en af os , som ikke tænker på at være fornem . Og så en , som ikke lærer børnene andet , end hvad de kan forstå ? Hvad siger i andre ? “ 
Ja , de andre to mente , det kunne nok være de penge værd , men det forslog heller ikke , for friskolelæreren skulle have bopæl og skolestue og kost . 
„ Nu skal jeg sige eder noget , “ sagde Jens Hansen . „ For enhver af os ville det jo være et 

trællearbejde at holde skole , om også vi havde forstand på det , men de mænd , som giver dem hen til at være friskolelærere , de har sådan en ustyrlig lyst til det arbejde , så de tænker ikke stort på indtægterne . De ved jo i forvejen , at de er små . De skal jo have føden og klæderne , men ham derhenne i Skovby , han får knap almindelig karleløn , og han lader meget fornøjet . — det skal heller ikke vare længe , inden der er flere , som vil være med , når de hører , hvordan det går til , og så bliver jo byrden ikke så stor for hver især . “ 
„ Ja , vi må have begyndt ! “* siger Ole . Og nu til november var slet ikke for tidlig . “ 
„ Men vi har jo ikke noget at begynde med andet end børn , “ siger Frederik . 
„ Det er sgu også det vigtigste til en skole , “ svarer Jens Hansen . 
De andre to ler , men Frederik Jensen bliver vred  : 
„ Ja , det er sandt nok , men vi skal da også have en lærer og en slags skolestue . “ 
Nu siger Ole : 
„ Du kommer vist til at lade skolestue til Jens Hansen , for du boer så belejligt lige på grændsen mellem Bechs og lunds skoledistrikter . “ 
„ Ja , jeg har såmænd tænkt på det og også snakket om det med min kone . Hun vil nok afstå sit ene gjæstekammer . Det er jo kun lille , men flokken bliver vel heller ikke så stor at begynde med . “ 

„ Ja , det var jo meget godt , “ sagde de to af mændene , men Frederik kom nu med en indvending , som han håbede ville forstyrre hele planen , for han brød sig ikke meget om friskolen , da den skulle koste penge , men da de andre tre mænd var så opsatte på den , skammede han sig ved at sige rent ud nej . 
„ Men hvor går vi hen og får en lærer , sådan på en studs ? Det er meget bedre at vente til foråret , når højskolekarlene fra søbjærg rejser hjem ; så må der nok være en iblandt dem , som vil være friskolelærer . “ 
„ Men jeg ved en , der har været på søbjærg , og ham kan vi få ligestrax , om det så er i morgen den dag . “ 
„ Det var såtens ! “ sagde Frederik . „ Du er rigtignok udregnet på friskolen . Hvem er så det , du kan få ? “ 
„ Det er Per Nielsens Søren . Ham kender i jo alle sammen . Det er en rigtig dydig Karl . I ved jo , han var på højskolen sidste vinter , og siden den tid har han læst med sine mindre søskende og et par andre børn . Det er det eneste han har lyst til , for bondearbejde har aldrig rigtig passet ham . “ 
„ Nej , det tror jeg nok ! “ sagde Frederik . „ Det er jo altid sådan nogle driverter , der vil være friskolelærere . “ 
„ Men det kan dog ikke kaldes at drive , når de skal holde skole i 6 timer hver dag ; og så skal de dog også have nogen tid til at tænke 

over , hvad de skal fortælle børnene . Når du skal ud at pløje , Frederik , så sætter du bare hestene for uden at tænke over noget , men dersom du skulle stå overfor en flok børn og oplyse dem om noget vigtigt , som de skulle fatte , så stod du vist ikke med så roligt et hjerte , som når du står og spænder for ploven . “ 
„ Nej . Vorherre fri og bevare mig for at stå overfor en flok børn på den måde ! “ 
„ Ja . Der kan du se ! Men det er nu det , som Søren er oplagt til .------hør , har vi nu ikke snakket nok om den ting ! Må jeg nu gå hen til Per Nielsens i morgen og høre , om Søren vil være friskolelærer for vore børn . Eller er der nogen af eder andre der vil ? “ 
Nej , de mente alle , at da skolen skulle være hos ham , var det bedst , han gik . 
„ Så er vi altså enige om at stå last og brast med hinanden i denne sag . Det skal i give mig eders hånd på ! “ 
De kom alle med hånden , men Frederik sidst og nølende . Da siger Jens Hansen : 
„ Nå , gud ske lov ! Da fik vi hygget os en lille friskOle i aften . Det har været i mine tanker i flere år , det ved du nok , Ole ! — hør , mor ! “ råbte han ind til konen i dagligstuen . „ Kan du ikke give os et glas punsch , for vi skulle have rejsegilde for den friskOle , vi har bygget i aften . — ja , du har vel nok hørt det ? “ 

første juledag om eftermiddagen sad familien lund ved sit kaffebord . Stemningen var trist , skønt kaffen var god , og jidebrødet var friskbagt . 
Da hørtes i rette tid bjældernes muntre klang , det var en kane , som holdt for døren . Lund og hans kone for ud for at tage imod de fremmede . 
Det var Bechs , som ville gøre et julebesøg . For første gang blev madam lund glad ved at se dem . Vel holdt hun ikke af dem , men Bech havde den gode egenskab , at han bragte humør med sig , hvor han kom , og det var netop noget , de trængte til der i huset . Og derfor lød hendes „ Velkommen ! “ særdeles hjertelig ! . Emma var straks gå ! ud for af lave mere kaffe , og snart sad de alle om den duftende drik . 
„ Hvem er det som kører for dig ? “ spurgte lund . 
„ Det er Jørgen Pedersens søn . “ 
„ Men kan vi så lade ham sidde ude i køkkenet ? “ 
„ Vist kan vi så . Vi vil sgu ikke have den spyttegjøg herind . Så kunne vi jo aldrig tale et fortroligt ord . “ 
„ Men bliver han så ikke fornærmet ? Det er jo en stor gårdmands søn . “ 
„ Det kan også være det samme . Han har godt af at få at vide , hvor hans plads er i samfundet , at den er ikke iblandt dannede mennesker . For jeg skal sige dig , forrige vinter var han på studeakademiet for at lære kvægstreger------- “ 
„ Hvad mener du ? “ 

„ Han var på søbjærg højskole . Og nu tror han jo , han er fanden til Karl . Han har siddet og proppet os med højskolevisdom hele vejen . Jeg var så led og ked af den , men da han gav os denne kanetur , så kunne jeg dog ikke så godt bede ham om at holde mund . “ 
„ Ja , de højskoler ! de højskoler ! De er en stor ulykke for vort folk . Ungdommen gør de dovne . Alting skal være så „ åndeligt “ , og så foragter de legemligt arbejde . Og opblæste bliver de , så de ser ned på enhver , der ikke er indviet i dette højskole-frimureri . Men den største skade højskolerne har gjort , er , at de har oprettet disse elendige friskoler . “ 
„ Ja , kan du nu se , hvad jeg spåede en gang , at den ville rykke os nærmere ind på livet . Nu er den nok kommet os to så nær , som den kan . “ 
„ Hvem skulle dog troet det om Per Nielsens Søren , at han ville give sig til at holde friskole i Jens Hansens gjæstekammer . “ 
„ Har han taget mange af dine børn ? “ 
„ Ja , der er 20 , som har forladt min skole og deriblandt var nogle af de bedste , jeg havde . Dei-taber jeg rent ud 10 rigsdaler i skolepenge . Og jeg har også mærket det på juleofferet i dag . Mange af dem , hvis børn går i friskole , har rent ladet være at ofre , og andre har knappet det af , ligesom det ikke var knapt nok i forvejen . “ 
„ Ja , jeg har sgu mistet vistnok 15 rigsdaler på samme måde . Men du skal ikke tro , jeg 

lader mig nøje med det . De , som er udeblevet med offeret , og de , som har ofret „ uanstændigt “ , de skal komme på en restanceliste . Det kan de tro , de skal . “ 
„ Nej , det vil jeg ikke . Jeg kan ikke lide at komme i strid med beboerne . De har jo ellers været så gode imod mig . “ 
„ Men det er da ikke for meget at melde dem , som lader være at ofre . Ellers kommer du jo til at bidrage indirekte til friskolen . “ 
„ Nej , det kan ikke gå an , for hvis jeg rører ved en af dem , er det ligesom jeg har fornærmet dem alle sammen . — det er sandt nok , at jeg er en fattig mand , som kan mærke hårdt det allermindste pengetab , men du kan tro mig , det er langt fra min største sorg . “ 
„ Nå , det var sgu mærkeligt nok . Det er det eneste , jeg sørger over , hvis jeg i det hele taget sørger over noget . Skulle man sørge over , at man blev fri for at undervise en snes idiotiske unger ! Så får vi da så meget lettere arbejde . “ 
„ Ja , det er sandt nok , Bech ! Men min største sorg er , at jeg , som nu snart har været 40 år i skolens tjeneste , og som endnu kan udføre mit arbejde upåklageligt , at jeg skal sættes til side for en uvidende bondedreng , der kun har været 5 måneder på en højskole . “ 
„ Nå , bliv nu ikke hidsig , kære lund ! “ bad hans kone . „ Husk på vi har fremmede . “ 
„ Nej , men jeg må dog have lov til at udtale min harme over den foragt , man viser mig . 

jeg har et langt liv at vise tilbage på , og jeg tør sige , at jeg har været tro efter mine evner . Men hvad sikkerhed har de for , at denne bondeknøs lærer børnene noget ? “ 
„ De har størst sikkerhed for , at han lærer dem ingen ting , for han kan ingen ting . Skulle han kunne foretage en kateketisk udvikling af en religiøs sandhed . Nej , han kan fylde børnene med højskolepjat . — for frækhed mangler den fyr ikke . “ 
Emma var nok ikke meget opbygget af denne samtale , hun blev både rød og bleg . Endelig blev det hende for broget , hun forlod stuen , gik op på sit Kammer og græd i stilhed . 
„ Ja , det er den største sorg , jeg har haft i min lange embedstid , det er vist , “ sagde lund . 
Å , du tager dig det alt for nær , “ mente Bech . „ Friskolerne skyder nu op som paddehatte , og de vil forsvinde som paddehatte . Vi skal endnu leve at se deres undergang . Du ved , at jeg nærer just ikke den dybeste agtelse for den danske Bonde , men jeg er overbevist om , at han dog har så megen sund Sans , så han indser , det er galskab . — nu skal du høre en grinagtig historie om friskolelæreren henne i Nyby . Det skal også være en af de værste . Han hai’ alle de nødvendige atributter : bred hat , rødt fuldskæg . blå briller , fjedersko og benklæder , som er for korte . Vi kalder ham altid „ den stumprumpede “ . “ 
„ Ja , det gør du Bech , men det gør jeg virkelig ikke , “ afbrød hans kone . 

„ Bevares , mutter ! Nej , du er alt for fin til det , “ svarede Bech . „ Men lad mig nu fortælle : for 3 uger siden kommer en gårdmand gående forbi friskolen . Da ser han læreren stå udenfor huset i sådan en underlig stilling . Han stod og foldede sine hænder og græd , så vandet løb ham ned ad kinderne . Gårdmanden gik hen til ham og spurgte : „ Hvad „ skrejer “ du for . “ — „ Å , den lille kristen er så slem . “ — „ Hvad gør han da ? “ — „ Han har fået en hyldebøsse , og med den skyder han på de andre børn , når jeg står og fortæller for dem . Så bad jeg ham pænt om at lade være , men i stedet for skød han mig lige i panden . “ — „ Nå , det er en rar dreng . Hvad gjorde du så ? “ spurgte gårdmanden . — „ Jeg gik her udenfor , og nu har jeg bedet en varm bøn for ham , at gud måtte forandre hans sind . “ — „ Nej hør , ved du hvad ! Kristian Jensen . Kristen , han trænger vist ikke så meget til en varm bøn som til at få varmet sin ende ! Skær du en kæp derhenne i hegnet og gå så ind og giv ham et godt lag tæ’sk , så skal du bare se , hvor det vil forandre hans sind og det i en fart . “ — „ Gud bevares ! Skulle en friskolelærer slå ! “ udbrød Jensen . Han vil nu så gerne hedde Jensen . Gårdmanden lo og gik sin vej , men Jensen vendte sig om mod mod væggen og foldede sine hænder . “ 
„ Men kan det være muligt ! “ udbrød lund . 
„ Ja , gårdmanden har selv fortalt mig det . Han hører nemlig ikke til „ Friskolefolket “ . Kan 

du da nu ikke begribe , lund , at børnene snart må få øjnene op for disse dumheder ! “ 
„ Man skulle synes det . Men hvis det nu bliver en modesag , at børnene skal gå i friskolen ? “ 
„ Ja , skidt med det ! Moderne varer ikke så længe . Forleden dag talte jeg med en anden Bonde . Hans børn går også i Nyby friskole . Manden hører ikke til mit skoledistrikt , men jeg kender ham , for jeg køber altid grise hos ham . Han er ærlig og troskyldig , men ikke videre opvakt . Konen har nok tjent hos en grundtvigiansk præst , og så skal børnene naturligvis gå i friskolen . Nu siger jeg til manden iblandt anden snak : „ Nå , hvordan synes de om friskolen ? De har jo børn , som går der . “ — „ Ja , Jensen er jo en dejlig ung mand . Han fornærmer såmænd ikke børnene . “ — „ Men de lærer vel heller ikke noget ? “ — „ Nej , det forstår sig , det gør de jo ikke . “ — „ Men hvorfor vil de så lade børnene gå til Jensen ? “ — „ Jo , ser de , Bech , man må jo følge med tiden . Før har vi jo ment , at de skulle lære så meget som muligt , men nu , vi skal være grundtvianere , så må de jo ikke lære noget . “ Se det var en mand , som i sin uskyldighed talte rent ud . Han mente at være med på den grundtvigianske mode , lad det nu være , at han havde ikke bedre forstand , men det er da let at tænke sig , at den mode er så tåbelig , at den vil ikke holde sig ret længe . •— hvad siger de , madam lund ? De er en ældre skolemesterkone . De kan da og 

så give deres bidrag til at opklare spørgsmålet . “ 
„ Ja , skal jeg sige min mening , så er det den , at børnene nok lærer noget i friskolen . Jeg ved for eksempel , at Søren Nielsen , som vi kender , er meget flittig i skolen , men den mand , som de talte med , har vel ment , at børnene lærte ingen bøger udenad , og det har han jo ret i . “ 
„ Men hvor meget tror de , børnene beholder af alt det , der bliver præket for dem ? Det bliver jo ikke en gang forlangt af dem , at de skal gjen-fortælle , hvad der bliver fortalt dem . “ 
„ Ja , jeg ved ikke , det kan måske være lidt nok . Men jeg ved da , at børnene er glade ved at gå hos Søren , og når de kommer hjem , kan de fortælle forældrene , hvad de har lært i skolen , “ svarede madam lund . 
„ Ja , min kone har nu altid holdt en klat af den Søren . Jeg har også før syntes ret godt om ham , men siden han tog mine børn fra mig , kan jeg ikke tåle at se ham . “ 
„ Å , han har sgu også taget mine børn . Men når jeg møder ham , tager jeg min hat dybt af for ham og siger : god dag , hr . Lærer Nielsen ! Hvordan går det , højstærede kollega ? Da ler han , og vi får os en lille passiar . — for resten er Søren Nielsen af et bedre slags end han i Nyby . Han har nok friet til alle gårdmandsdøtrene derhenne og hentet sig ligeså mange kurve . Ja , hvad fanden skal de gøre ! Gårdmændene , som de slider for , suiteføder dem jo . “ 

den gang Bechs tog afsked , var lund så oplivet , som han ikke havde været i lang tid . 
Imellem Jens Hansens gård , hvor friskolen var , og lunds bopæl , var en lille Fjerdingvej . Det meste af vejen gik igennem en tæt granskov . På denne vej gik en mild vinteraften et ungt menneske . Han lod ikke til at have hastværk , men han gik og spejdede uroligt til de stier , som af og til løb ind i skoven . Endelig satte han med et Spring over grøften og for ind i skoven . Han havde set en skikkelse derinde . Det var Emma lund , og han selv var Søren , friskolelæreren . De kunne nu slet ikke få sagt noget , før de havde udvekslet nogle højst nødvendige Kys og favntag . 
„ Nå , så du kom dog , min kære pige ! Jeg blev nok glad , da jeg fik dit brev , men jeg troede , det ville være umuligt for dig at slippe ud . Hvordan er det gået til ? “ 
„ Å , det er den velsignede blegsot , der er skyld i det . Jeg skulle vel ikke sige sådan , men ellers ved jeg ikke , hvor vi skulle have kommet sammen . “ 
„ Har du blegsot , Emma ? “ 
„ Ja , jeg var med far hos doktoren i for-gårs , og der fik jeg ordre på , at jeg skulle spadsere en time hver dag . Mine forældre mente rigtignok , at jeg skulle gå om dagen , da aften 

luften var usund , men jeg fortalte dem , at jeg umulig kunne få tid om dagen , for moder kan ikke bestille ret meget nu , og så forestillede jeg dem også , at vinteren jo var så mild . — å gud , hvor man dog må finde på udflugter , ja , næsten lyve , for at komme sammen ! “ 
„ Men hvad skal vi gjorde , min kære pige ! Vi kan jo dog ikke undvære hinanden . “ 
„ Nej , det kan ikke forslå med de tørre breve . Det er dog sandt , hvad i grundtvigianere siger om det „ levende ord “ . 
„ Ja , men de levende Kys og håndtryk er også gode . Og den tid kommer vel også snart , at du kan sige : „ Vi grundtvigianere “ . 
„ Måske ! Jeg er da i det mindste rigtig glad ved alt , hvad du har fortalt mig om højskolen . — og det var også der , det begyndte i det brev , du ved nok . “ 
„ For mig begyndte det mange år i forvejen . Ja , jeg tør sige , det begyndte den første gang , jeg så dig , på bukkerup , hvor du tjente sammen med min søster . — men denne vinter har været streng for os lige til nu . “ 
Ja , det var dejligt i sommer , da jeg hver lørdag gik hen til Bechs for at lære at kniple . Da havde jeg et godt bedested hos Per Nielsens . “ 
„ Å , du kan tro , jeg kiggede efter dig . Men siden den tid har vi haft nogle sørgelige måneder . — bare nu den blegsot må vare ved ! “ 
„ Ja , vi er jo nogle tåbelige mennesker at tale sådan . Men jeg tror da nok , den varer hele 

vinteren . — hvad var det ! Jeg synes der var nogen , som kaldte på mig . “ 
„ Vær stille ! Ja , der er også nogen , som råber Emma . “ 
„ Å gud ! Det er fader , som er gået ud at møde mig . “ 
„ Har du bedet ham om det ? “ 
„ Nej , det kan du da nok vide , Søren ! Men hvad skal jeg dog gøre ? “ 
„ Du må tie stille . “ 
„ Men er det dog ikke synd at lade min gamle fader gå der og råbe . Hvad skal jeg dog ! “ 
„ Du er nødt til at blive og tie stille , for dersom du svarer , bliver vi jo opdagede . “ 
„ Nej , jeg kan jo løbe ud til ham på vejen , og du kan sagtens skjule dig i skoven . “ 
„ Ja , men så bliver det kun et fattigt møde mellem os to . Og der var jo dog så meget vi skulle tale om . “ 
„ Hør , nu kalder han igen ! — nej , jeg kan ikke komme fra dig , Søren ! Den første gang efter så lang tid ! Kan du nu se , hvor jeg har dig kær , “ sagde hun og klyngede sig op til ham . Men hver gang faderen råbte , gav det et ryk i hende . Endelig holdt han da op . 
„ Hvor kunne jeg dog nænne det ! “ udbrød hun . 
„ Ja , jeg er ikke så nænsom over ham , men det har jeg heller ingen grund til , når jeg tænker på vor sidste samtale . “ 
„ Ja , hvordan gik det egentlig til , da du var 

henne hos os . Jeg var jo borte , og moder vil ikke rigtig ud med det . “ 
„ Så er det heller ikke værd , at jeg fortæller det , for det kan ikke blive til nogen glæde for dig , min pige . “ 
„ Jo , fortæl det alligevel , kære Søren , for det vil ligesom lindre min samvittighed , når jeg får at vide , hvor slet fader har behandlet dig . “ 
„ Ja , måske det kan . Det var 3 uger efter at jeg havde begyndt at holde skole . Jeg kommer ind i din faders stue . Han sad og læste , din moder var da heldigvis også derinde . Så siger jeg : „ Hr . Lund ! De ved , jeg har begyndt at holde friskole , og jeg ved , at det er dem hårdt imod , men jeg er kommet for at sige dem , at jeg kan ikke lade være , for det er mit kald . Og derfor må de ikke være vred på mig . “ Han svarede ikke et ord , men blev hvid som en væg , så rejste han sig op og pegede på døren . Men da jeg tøvede med at gå , griber han en stok og tog fat i mig . Han var ligeved at slå til — og jeg havde ladet ham slå , men så var din moder sprunget op . Hun tog ham i armen , så han fik ikke slået , og så sagde hun : „ Men skammer du dig ikke , lund ! Du vil slå folk , som kommer i dit hus på en god måde . Husk dog på , at Søren er ingen skoledreng ! “ Så fik hun listet stokken fra ham og fik ham til at sætte sig , hun bød også mig en stol og så sad vi og så på hverandre . Da sagde lund : „ Ja , undskyld min heftighed , men betænk , hvad de har gjort ved 

mig : de har skilt mig af med mine kæreste skolebørn og ladet mig beholde skravlet . Og de foragter mit arbejde . Hvor tør de så komme her ? “ „ Kunne dog fader blive rolig så snart ! “ „ Nej , han var sandelig ikke rolig ; det kogte 
i ham . Jeg sagde : det er så langt fra , at jeg foragter deres arbejde ; jeg har jo selv begyndt på noget lignende . Men de ved jo bedre end jeg , hr . Lund , at alt , hvad der skal leve , må der være vækst i , det kan ikke blive ens . Derfor kan skolen heller ikke blive ved at være ens . Nu må den have nye former efter det nye liv , som er vågnet hos folk . Vil de ikke tilstå det ? “ 
„ Det ville han da ikke ? “ spurgte Emma . 
„ Nej , han svarede slet ikke på det , men han sagde med en stemme , der dirrede : „ Gå deres vej , mens jeg endnu kan beherske mig , og kom aldrig oftere indenfor min dør ! “ Da tabte jeg tålmodigheden , jeg rejste mig og sagde : „ Ja , nu går jeg , og da de har behandlet mig som en hund , så skal jeg aldrig komme indenfor disse døre , førend de selv forlanger det . “ Han råbte noget efter mig , men jeg hørte det ikke . “ 
„ Å gud , Søren ! Det ser ikke godt ud for os ! “ „ Det har du ret i , min pige , men husk på : „ Det ser gråt , men det kan blive godt . “ Og det kan det nok blive , når bare vi to holder trofast sammen . For du vil da hverken lade dig true eller lokke til at forlade mig . “ 
„ Nej , det vil jeg ikke , men jeg kan ikke lade 

være at gyse for , hvad der forestår . Tænk hare , når fader opdager , at vi er forlovede ! “ 
„ Ja , han vil jo rase , men det har han jo gjort så lidt . Ved din moder noget om det ? “ 
„ Ja , hun har vist en stærk anelse om vor kærlighed , men hun holder af dig og taler så godt om dig . “ 
„ Taler i da om mig sommetider ? “ 
„ Ja , men aldrig når fader hører det . Nej , han er uforsonlig . Der er ikke det fjerneste håb om , at han vil give sit minde til vor kærlighed . — — men Søren ! “ sagde hun og så bønligt på ham . „ Kunne du ikke opgive friskolen ! Det er den eneste måde , hvorpå det kan blive godt ! “ 
„ Jo , det kunne jeg jo nok , og vi kunne også nok få føden på et lille bondested , men jeg kunne aldrig blive glad og frimodig mere . Og hvad ville du så med mig ! “ 
„ Du er dog opvokset i bondevæsenet , du ville snart få lyst til det igen . Å , Søren , du må føje mig ! “ 
„ Men jeg har aldrig haft lyst til det . Det ved du også nok . — nej , min egen kære pige , når du beder mig om at opgive friskolen , så ved du ikke , hvad du beder mig om , for du har aldrig set min skole . Mine børn kender ikke til nogen frygt , de er ikke bange for rebtamp eller spanskrør , men de går ligeså frit , som om de var hjemme hos deres forældre . De siger „ Søren “ og „ Du “ til mig , for de betragter mig bare som en ældre Broder . Å , du skulle bare se , hvordan 

de kommer springende ind ad døren med strålende øjne , ligesom de skulle til en fest ; så kommer de hen og giver mig hånden og siger god morgen , Søren ! Og du skulle bare se , hvordan de lytter , og hvor stille de er , når jeg fortæller for dem , og hvor vist de ser på mig med deres små klare øjne . Forleden dag , da de havde frikvarter , var der en lille pige , som havde pandekager med til skolemad . Hun brød et stort stykke af med fingrene og kom hen til mig , og så sagde hun : væs’go’ , Søren ! “ 
„ Nej , det var da morsomt ! — du spiste det da ikke ? “ 
„ Jo , det forstår sig . Jeg spiste stykket , mens hun så’ på det . Vel var det ikke så appetitteligt , men det ville have såret den lille kærlige sjæl , hvis jeg ikke havde taget imod det . De store lo ad det , men jeg kan aldrig huske , jeg er bleven så glad over nogen gave å , jeg kunne fortælle dig hundrede sådanne træk af deres uskyldige venlighed , naturlighed og frimodighed . Nu er det først , jeg rigtig kan forstå , at børnene høre guds rige til . Men hvor skal vi få lært at annamme guds rige som et lille barn ? Vi lære det dog bedst ved at være sammen med dem og forkynde guds ord for dem . “ 
„ Men Søren , hvor du dog er optaget af de børn . Jeg har aldrig hørt nogen lærer tale sådan om sine børn . “ 
„ Ja , du skulle bare være hos os en dag , 

så ville du aldrig forlange , at jeg skulle opgive skolen . “ 
„ Du leger måske også med dem i fritiden ? “ 
„ Ja , det gør jeg rigtignok . “ 
„ Men jeg begriber ikke , hvor du kan holde orden på børnene , når du er så kendt med dem ? “ 
„ Å , det går let ! De er mere bange for et hårdt ord eller et misfornøjet øjekast , end din faders børn er for hans rebtamp . “ 
„ Ja , min ven ! Jeg kan nok mærke , at du aldrig kan forlade din kære lille skole . — men hvordan skal det gå os ? “ 
„ Der er aldrig nogen mennesker , som ved , hvordan det skal gå dem , for fremtiden er jo skjult for os ; men når vi selv ved , at vi gå ved guds hånd og i hans ledebånd , så ved vi , det vil gå os godt , 
„ thi glædelig er hver en dag , som lever til guds velbehag , om end vi måtte græde . “ 
„ Ja , du har ret ! kære Søren ! Det skal være vor trøst . — men nu må jeg gå . Du kan følge mig til enden af skoven . “ 
De unge kjærestefolk fik mange gode samtaler ude i den lune granskov . 
Men det gode får alt for snart ende . Emma blev på en gang borte , og Søren gik forgæves i flere aftener , han fik hverken brev eller bud fra hende . Da kunne han ikke udholde det længere . 

han gik op til byen , hvor lund boede , og der hørte han i en nabogård , at Emma var bleven syg . Folkene der i gården havde børn , der gik i Sørens skole , derfor var han meget fortrolig med dem . Og da han ville have nærmere besked om Emmas sygdom , trak konen ham ind i storstuen , og der fortalte hun , at lund havde opdaget hendes forlovelse og hendes skovture og var bleven forfærdelig vred , havde slået Emma og truet med at jage hende ud af huset , hvis hun ikke ville ophæve forlovelsen . Da var Emma bleven syg , og nu havde nok lund taget sig det så grumme nær , at han sådan var faret op . Søren blev jo meget bedrøvet ved at høre dette . Og han kunne ikke få sin pige at se , ikke komme til at trøste hende , ja , næppe nok skrive hende til . Men han fik da gårdkonen til at besørge en seddel til Emma , og så fik han lov til at komme derop hver aften . Så skulle gårdmandskonen se at få rede på , hvordan Emma havde det hver dag . 
Henne hos lund stod der en doktorvogn for døren en morgenstund . Lægen kom ned fra Emmas kvistkammer , lund stod i dagligstuen og kunne høre lægens trin på trappen , han syntes , der var dog en uendelig mængde trappetrin . Lund rev døren op for lægen og spurgte næsten åndeløs : 
„ Nå , hvad siger de ? “ 
„ Ja , vi læger er jo ikke for at sige meget , når det er alvorlige tilfælde , for vi er nu ikke alvidende og vi kan jo heller ikke altid beregne 

/ 
sygdommens forløb , eller hvad der kan støde til af ondt eller godt . “ 
„ Sig mig bare , om hun lever eller dør ? “ 
„ Ja , det er netop det , jeg ikke kan sige . Hun var jo svækket af blegsot , og så kom denne stærke lungebetændelse — — “ 
„ Uh , de forbandede aftenture , de er skyld i det ! “ 
„ Ja , de har i det mindste hjulpet til . Hvor kunne det også falde dem ind at lade et svagt menneske gå aftenture om vinteren ? Men deler mere i vejen end lungebetændelsen , der er et tungsind over hende , der er en sorg , hun bærer på , og den gør jo hendes tilstand meget farlig . “ 
„ Å gud ! så skal jeg miste hende ! “ 
„ Det har jeg ikke sagt . Men om det var muligt , de kunne udforske hendes sorg og gøre hende glad , så tror jeg hun er reddet . Ellers må jeg sige dem , det ser meget slemt ud . Nå . Farvel hr . Lund ! Må jeg se hende i morgen igen ved denne tid ! “ 
Da lund var bleven ene med sin kone , udøste han en mængde forbandelser over Sørens syndige hovede . Han havde dræbt Emma ved at få hende til disse ulykkelige stævnemøder . Men konen sagde : 
„ Det er nok bedst du selv tager dig skylden på , lund . Du ved jo , at et par mennesker , som elsker hinanden , skal ses og mødes , om det er muligt . Men du havde jo jaget Søren ud af vort 

hus som en hund , og hvordan skulle de vel så bære sig ad ? “ 
Lund kunne intet svare , men travede uroligt frem og tilbage . 
Om eftermiddagen gik lund atter frem og tilbage , men det var inde i skolestuen . Børnene fik lov til at bære sig ad som de ville . Da rev madam lund skoledøren op og kaldte ivrigt på sin mand . 
„ Hør lund ! Det er rent galt med Emma . Jeg tror , hun dør for os . Men du kan redde hende , hvis du vil . “ 
Je »  ? “ 
„ Ja , du ! Du hørte jo , hvad doktoren sagde om hendes sorg , og den kender vi jo alt for godt . Nu er hun halvforvildet , hun råber hvert øjeblik : „ Søren , Søren ! hvorfor har du forladt mig . Skal jeg dø uden at se dig . “ Vil du nu frelse vor eneste datter , vor alderdomstrøst , så gå straks over til Jens Hansens og hent Søren ! “ 
„ Ja , jeg løber . Gå ind og slip børnene ! “ 
Søren stod imellem sin børneflok og sang med dem , da lund kom hovedkulds ind . Han vinkede ad Søren og så’ helt forstyrret ud . Inden Søren havde fået lukket skoledøren , råbte lund : 
„ Emma dør ! Kom straks med ! “ 
„ Men herre gud ! “ udbrød Søren og tårerne vældede ud af hans øjne . 
„ Lad børnene løbe og kom så ! “ 
To minutter efter var de på vejen . De ilede 

igennem granskoven og tænkte begge , hver på sin vis , på stævnemøderne . En halv time senere stod Søren grædende ved Emmas seng . „ Den ene tåre kunne ikke bie den anden “ . Men Emma lå nu i en urolig slummer . 
Da sagde moderen : 
„ Hør Søren ! Sæt dem nu her ved sengen , at hendes øjne kan falde på dem , når hun vågner . “ 
Søren satte sig , tog hendes hånd og ventede med stor længsel på , hun skulle slå sine øjne op . Endelig vågnede hun , men var noget forvildet . Hun sagde : 
„ Moder ! “ 
„ Ja , mit kære barn ! “ 
„ Å , jeg var så glad ! Jeg drømte Søren var hos mig . “ 
„ Men det er han jo . Din drøm er opfyldt . “ 
„ Nej , Søren er ude i granskoven , han tør ikke komme her . “ 
„ Men se dig dog for , Emma ! Han holder dig jo i hånden ! “ 
Hun rejste sig overrende og så sig om : 
„ Fader og moder . Og Søren her ! Nej , jeg drømmer endnu , “ sagde hun mat og lukkede øjnene . De lod hende ligge en stund , men da hun slog blikket op igen , sagde Søren : 
„ Nej , kom til dig selv , min kære pige ! Du drømmer ikke . Her sidder din allerbedste ven på jorden . Din fader har selv hentet mig og han 

har intet imod vor kærlighed . Er det ikke sandt . Lund ? “ 
„ Jo , Søren Nielsen ! Kan de helbrede hende , må de have hende , for så ved jeg , at de fortjener hende . “ 
„ Nej , nu skal jeg ikke dø , det kan jeg mærke . Jeg var så belavet på at dø , og jeg ønskede bare , at jeg måtte se ham en gang forinden---------- men jeg er træt og må sove lidt . “ 
„ Ja , det var for meget for dig , mit barn ! “ sagde moderen . „ Men hvad gør man ikke , når man er fortvivlede . “ 
„ Nu sover jeg straks ! Å , hvor det gør godt ! Min Søren , du skal blive hos mig , og du må ikke slippe min hånd . “ 
Om natten vågede Søren hele tiden . Han ville ikke løses af . Emma sov den meste tid , rolig som et lille barn . Da doktoren kom næste morgen , blev han forbavset , og han udbrød : 
„ Men det er jo et lille mirakel . Nu er der ingen fare , når de er forsigtige . Her har nok været en bedre dokter end jeg , “ sagde han og så skælmsk på Søren . „ De behøver næppe at hente mig mere . “ 
Søren blev hos lunds nat og dag i otte dage . Da kunne Emma allerede begynde at være lidt oppe . Lund kunne ikke i længden stå for hans elskværdighed . De fik sig mangen fornøjelig samtale , og inden Søren rejste fra dem , begyndte lund selv at tale om friskolen og spørge , hvordan det gik 

til . Søren svarede meget forsigtigt , for det var jo det ømme sted . 
Og en smuk solskinsdag nogle uger efter holder Søren udenfor sin faders dør med Jens Hansens køretøj . Bag i sad lund og hans kone , foran var Emma og Søren . Per Nielsen kom ud at tage imod dem ; han skinnede af glæde og råbte : 
„ Nå har jeg fa’eme aldrig set så galt ! Friskolen og almueskolen på én vogn . Nå , det fornøjer mig , for i kan lære meget af hverandre . Mor , kom herud , så skal du se ! “ 


I . 
Vi går ud ad den lange allé . Hendes arm hviler let i min — så let , at jeg næppe mærker dens tryk — og hun fæster blikket stift på jorden foran sig , skønt hun føler , jeg sér på hende . 
Der falder en mild efterårsregn ; det drypper fra alle grene , og foden glider undertiden i det fugtige , visne løv , der dækker vejen . Kun med lange mellemrum møder vi nu og da et par mennesker , og i de lave husrækker er alt lukket og slukket . 
Men i mit indre er der lys og fest . Det under , på hvis mulighed jeg næppe mere dristede mig til at tro , er sket : jeg 

elsker atter , jeg er ung på ny ? Og det er hende , hende , hvem jeg skylder min anden ungdom ! 
Om jeg blot turde ! Jeg tog hende i mine arme og kyssede hendes øjne , hendes kinder , hendes mund . Men jeg vover ikke . Jeg er virkelig ung , jeg er frygtsom som man er det med atten år . Det er som om tiden drejede tilbage i gamle , længst trådte spor , og jeg føler atter som dengang , jeg elskede hende , hvem jeg for længst har glæmt , ja hvis navn jeg end næppe erindrer mere . 
Lad det regne , lad det storme ! Lad vinteren komme så barsk , den vil ! I mit indre spirer et forår , hvor alt er jubel og sang . 
Jeg løfter hovedet ; mit hjerte banker i lykkelig forventning . Det er som gik jeg ind under nys udsprungne bøges løvgange , og min fod vadede i det unge , bløde græs . Jeg sér op mod en strålende , solfyldt hiinmel , 

hvor hvide forårsskyer langsomt glider mod nord og lærkerne synger . Jeg holder hendes hånd i min , og vi vandrer fremad — ingen af os véd hvorhen — blot fremad gennem skoven , som aldrig får ende . Vi vover ikke at sé på hinanden , men vore hænder skælver , når de rører hinanden , og vi véd knapt , om vi tør ånde . Da vender hun langsomt ansigtet op mod mig ; der spiller et smil om hendes mund ; jeg sér hendes øjne stråle som ingen før har sét det , og uden at vi selv véd det , mødes vore læber . . . . . . . . . 
Og i samme nu lukker skoven sig over os . 
Vi går stadig ud ad den lange allé , i regnen og mørket . Jeg trykker hendes arm let , men hun lader som om hun ikke mærker det ; jeg bøjer mig tæt ind til hende for at fange hendes blik , men hun stirrer tavs hen for sig . Og dog , min forårsdrøm kan jeg 

ikke slippe ; den fylder endnu mit sind og alle mine sanser , og når jeg om lidt har sagt hende godnat og går éne den lange vej tilbage , vil det være som gik hun endnu ved min side og jeg holdt hendes hånd i min . 
Thi du , Beatrice , er mit ny forår ; du er lykken , atter stået op af døde ! 

i . 
Jeg føler igen denne ungdommens hede elskovslængsel , der stemmer for brystet og gør åndedrættet trangt . Hun er med i mine natlige drømme , og dagen har ingen time , hvor jeg ikke tænker på hende . Jeg sætter ikke min fod på gaden uden et stakkels usandsynligt håb om at møde hende , og jeg kan gribe mig i at udtale hendes navn højt , så folk forbavset sér på mig . 
Jeg tæller dage og timer til jeg skal sé hende igen og er henrykt for hvert døgn , jeg møjsommelig får slidt til ende . Og kan jeg endelig sige : i overmorgen — å , så 

lysner det af sol : hun kommer ! I overmorgen vil forvandle sig til et  » i morgen «  og  » i morgen «  til  » i dag «  . 
Du mine drømmes drøm , du aner ikke , du begriber ikke , hvor jeg længes efter dig ! 

Iii . 
Fra tvivl til håb , fra håb til bitter forsagthed ! Det ene øjeblik jublende lykkelig , det næste alt gråt i gråt . Jeg burde ikke ønske det , burde kun tænke på hendes lykke , og dog : hvis nogen kunne love mig opfyldelsen af ét eneste ønske : jeg tror , jeg bad om hendes kærlighed , selv om det ti gange var både hendes og min fordærvelse . Den elskov , jeg føler , moraliserer ikke , beregner ikke , er sig selv nok ; den er stærkere end min forstand og bærer ud over alle grænser , alle forhold . 

Iv . 
Jeg belurer hvert skiftende udtryk i hendes ansigt , søger at læse i hendes blik , at tyde hendes smil ; men hun føler det og trækker sig forsigtig tilbage i sig selv . Hvor de kvinder dog altid forstår at skjule sig ! 
Er hun anderledes mod mig end mod andre ? Undertiden synes jeg det , undertiden ikke . Som regel er hun naturlig og ligetil , men der kan være øjeblikke , hvor det forekommer mig , at hun forsætlig undviger mig . I går så’ hun næsten ikke til den side , hvor jeg sad , selv når hun tålte til mig . 

og dog , jeg véd det kun alt for godt ? det er jo sånær en umulighed , at hun blot tilnærmelsesvis skulle kunne gengælde mine-følelser : hun , pur ung , smuk og fetéret — jeg en halvgammel , gift mand . At hun nærer venlige følelser for mig , ja endog holder meget af mig , har jeg længe vidst ; det har hun ofte nok lagt for dagen — men hvad ; betyder det ? 
» Ritter , treue schwesterliebe  .  .  .  ! « 
Jo visst ,vi kender nok den gamle historie f 

v . 
Solguld over alle Enge ! Jubel i mit sind ! 
Dit kære lille brev har gjort mig lykkelig for hele dagen . Vær imidlertid kun rolig ; jeg skal ikke tage det for mere , end det er ment ; jeg forstår nok at skælne mellem alvor og spøg . 
Jeg sidder i mit arbejdsværelse , ryger en ugudelig mængde cigarer og kalder mig selv utaknemmelig , umættelig . Og er jeg det ikke ? Hvad kan jeg gamle , fortørrede fyr ønske mere end det , der allerede er blevet mig til del ? Er ikke alene det , at jeg overhovedet har lært at elske dig , i sig 

selv en lykke , der langt overgår min fortjeneste ? Nej , jeg bør ikke ønske , ikke engang tænke mig muligheden af mere . 
Min egen , elskede ven ! Mit lyse , dejlige forår ! Alle de kærlige tanker , der fylder mit sind , flyver dig i møde og lægger sig som et blomstertæppe for din fod . Og når du er kommet , vil jeg sidde ganske stille på en lille , lav stol ved dine fødder og sé op i dit søde ansigt , og du skal stryge mig over håret og sige , at du ikke vredes over min kærlighed , selv om du ikke kan gengælde den . 
Men det ord medlidenhed , Beatrice , må du ikke udtale . 

vi . 
Ville du elske mig , hvis jeg ikke var gift ? 
Nej , Beatrice , du hører ikke til de kvinder , der først tæller efter på fingrene , før de tillader hjertet at banke . 

vi . 
Syng for mig i aften i skumringen de kære , kendte sange . Jeg vil sidde i min vante krog og lytte efter og drømme . Og når du er færdig , skal jeg læse for dig et digt , jeg skrev i går — jeg , som , gud véd i hvor mange år ! ikke har rimet to ord : 
nu bryder oktoberaftnen frem , det mørknes , og stormen fa’r fat ; jeg sidder ved vindvct med hånd under kind og stirrer ud på den svajende lind og venter den kommende nat . Barsk synger stormen sin Melodi om døden som livets frænde ; det suser derude : forbi , forbi ! den sommer gik hastig til ende ! 

når alting hviler- i mørkets gæm , jeg drømmer mig ved din side . Da åbnes hjærtets løndør på klem , og stille sniger de tanker sig frem , som ingen på jord må vide . 
Jeg sér dit billede på nattens grund , det stråler som tusinde sole ; 
jeg falder på knæ , og med skælvende mund jeg kysser en søm af din kjole . 
Da føler jeg om min nakke din arm , dine Kys er ømme og lange ; 
din kind er som glød , din ånde er varm , du knuger mit hoved fast mod din barm og tager min sjæl tilfange . 
Der strømmer som feberdrøm gennem mit sind en lykke , med undren blandet ; 
jeg nærmer min mund til din Hals og din kind , — jeg tør knapt og kan dog ej andet . 
Så farer jeg op — hvad er det , jeg vil ? 
Det vai- jo kun dårens drømme ; din elskov skal høre en anden til , dine læbers smil , dine øjnes spil , dine Kys , de lange og ømme . 
Jeg tænder min lampe , studerer med flid , mit afsind næppe jeg fatter , — men næste aften ved mørkets tid hænder det samme atter . 


Viii . 
Jeg læste i går aftes en tanke i dit blik ; men nej , Beatrice , du tager fejl : jeg har ikke den ringeste følelse af , at jeg gør Marie uret . Det , jeg føler for dig , svækker ikke i fjærneste måde den inderlige hengivenhed , den støtte , rolige kærlighed , jeg nærer til hende ; om jeg kunne lægge mine følelser blot for eder , ville i begge finde , at jeg har ret . 
Jeg elsker eder begge , men hver på sin særegne , vidtforskællige måde . Om du kunne forstå mig ! Hun er for mig hjæm-mets lune hygge , men du er den fri naturs poesi . I min kærlighed til hende blander 

der sig noget lig den ømhed , man føler for sin moder — dig elsker jeg som en digter ville elske sin legemliggjorte muse . Ligesom virkeligheden og fantasien i et sundt menneskeliv føjer sig sammen til et inderlig samlet hele , således med min kærlighed til eder begge ; så langt er det fra , at i skulle stå fjendtlig overfor hinanden i mit hjerte , at den ene følelse snarere inderliggør den anden . Ingen af eder kan jeg miste , hører du , ingen ! 

Ix . 
Hvor vi havde det hyggeligt i fredags ! 
Beatrice og Marie sang , og bag efter spillede vi hasard om nødder . Vi lo og morede os som børn . 
Om det kunne blive sådan ved — hele livet ! 

X . 
Hvordan fik jeg dog mod ? 
Jeg tog hende i mine arme og Kyssede hende . Og hun lod det ske . Men hun var kold og lidenskabsløs som en statue , . og hendes læber gengældte ikke mit Kys . 
Jeg forstår det : hun havde medynk , med mig og nænnede ikke at støde mig bort — det var det hele . 
Og dog , Beatrice , var det et glimt af paradiset , du lod mig skimte — en anelseom saligheden , du lod gennembæve mig . 

Xi . 
Hvor du gjorde mig fortvivlet i aftes !' du anede det ikke selv ; ellers du have været mere skånsom . 
Måske fortrød du , at du sidst ladet medlidenheden med mig stakkels håbe føre dig for vidt , og ville nu hævde din egen fuldstændige uberørthed . 
Selvfølgelig har du ret . Jeg er end dum — jeg er en nar ; de kolde , ironiske ord , hvormed du anbragte mig på den mig rettelig tilkommende plads , var vel anvendte . . Og dog — . 
Jeg ytrede næppe en stavelse på hele resten af vejen ; kun du talte forbavsendelivligt . 

jeg var til mode som om min hjerne var bleven forvandlet til en ørken — den ødeste , mest trøstesløse af alle ; det var som skulle jeg aldrig kunne blive glad mere . 
Nej , Beatrice , det er nok ikke blot lykke at elske . 
Havde du en følelse af , at jeg var bedrøvet ? Du så’ så underligt på mig , da du rakte mig din hånd til godnat . Jeg beholdt den længe i min ; det kostede mig møje at slippe den , og jeg måtte anstrenge mig for ikke at give efter for en vild trang til at drage dig til mig . 
Å , Beatrice , blot i det øjeblik et eneste kærligt ord , og du havde sparet mig for en kvalfuld nat . Men du fik ikke sagt det — måske ville du heller ikke ; gadedøren smækkede i efter dig , og jeg stod ene tilbage — så ene og forladt , at jeg gamle nar følte mine øjne dugges og mine læber skælve . Så vidt er det kommet med mig . 
Det var en drøj vandring tilbage gen 

nem regn og mørke . Jeg , som ellers altid havde følt mig så glad og lykkelig de aftner , jeg havde været dig nær — som altid hver gang gik fra dig , stolt og med løftet hoved , som var hele jorden min ! — jeg var til mode som havde jeg holdt verdens kosteligste klenodie i mine hænder og sét det falde til jord og sønderbrydes . 
Denne gang gik jeg ikke i tanken ved din side og holdt ikke din hånd i min . 
Men da jeg kom hjæm , tog jeg en dosis kloral . 

Xii . 
Jeg har ikke sét hende siden . 
Mit sind er atter roligt , og jeg er i stand til at tænke klarere . Muligvis har hud slet ikke ment hine ord som jeg optog dem ; i hvert fald er jeg viss på , at hun ikke har villet såre mig . 
Mine tanker er hos hende ; jeg længes — og — lyder det vanvittigt ? — der er øjeblikke , hvor jeg håber . Hvilket ? Spørg ikke ; jeg tør ikke selv tænke tanken til ende . 
Hvor forunderligt , når jeg nu genkalder mig dig i erindringen som en lille pige , hvem jeg har sét vokse op ! Jeg havde ingen 

anelse om noget som helst , ingen instinktmæssig følelse af , at du skulle få betydning for mig , — ikke engang da du var blevet voksen . 
Men så med ét ! 
Hvor vil jeg altid mindes den dag ! Det var Maries fødselsdag ; hun havde dameselskab , og jeg traf huset fuldt af fremmede , da jeg kom hjæm . Men jeg så’ kun dig . Det var som om jeg aldrig havde sét dig før , som om en helt ny verden oplodes for mit blik ; jeg følte mig reven med som af en strøm , overfor hvilken ingen modstand nyttede . Hvad jeg egentlig følte , kan jeg ikke forklare med ord ; jeg har kun en utydelig forestilling derom ; det hele lignede så fuldkomment en drøm . Kun . ét véd jeg : fra det øjeblik elskede jeg dig ! 
Begriber du , at det kun er et par måneder siden ? 

og véd du , hvilken sindssyg tanke jeg i disse dage af og til forfølges af : 
om du nu havde elsket mig længe før hin dag ? ? 
Nej , nej , jeg véd det ; det er vanvid , og jeg hånlér ad denne forrykte idé . Men dog borer den sig frem , når jeg mindst venter det — den hvisker , at det kun er af hensyn til Marie , du lader så kold overfor mig ; jeg vil ikke vide af den og kan dog ikke blive fri for den — jeg , som dog så fuldt ud er på det rene med , at du ikke engang nu gengælder min kærlighed . 
Er det latterligt eller — naturligt ? Er alle forelskede forrykte som jeg ? 

Xiii . 
De spøger alle med min forelskelse , Marie ikke mindst ; fordi jeg ikke kan eller vil skjule den , tror ingen , det er alvor . Man er så vant til , at jeg erklærer mig dødelig forliebt snart i den , så i hin , skønt jeg lige så godt kunne fortælle , at nu var det dronningen af Saba , mit hjerte bankede for . Det går med mig som med den uartige dreng , der altid på skrømt råbte om hjælp , som om han var kommet til ulykke , og , når folk så ilede til , lo dem op i øjnene , •— da han endelig engang faldt ned fra et træ og brækkede benet , agtede ingen på hans skrig . Der er kun 

den forskæl , at jeg har al grund til at være himlen taknemlig for mit rygte som spøgefugl . 
Jeg erviss på , Marie ville blive rasende -skinsyg , hvis hun kom under vejr med , at •det ikke alt sammen var snak — så liden grund hun end i og for sig kunne have dertil , om hun forstod mit forhold til Beatrice . Vi taler ofte om hende ; jeg kan ikke lade være at mage det så ; alene det , at høre andre nævne hendes navn , er nok til at få det til at løbe varmt gennem alle mine årer . 
Forleden sagde hun : 
» Når Beatrice engang bliver forelsket for alvor , kan du tro , det bliver  » en gros «  ! « 
Disse ord var for mig på én gang fryd og smærte , — det er jo ikke mig , der kommer til at hæve skatten . 
Måské er det nætop min fejl , at jeg ikke er tillidsfuld eller — lad os sige selvglad — nok . Hvem véd , hvad der kunne ske , 'øm jeg greb til , overmodig og uden 

tvivl om udfaldet ? Kvindekendere vil vide , at det ofte er den bedste fremgangsmåde . Men nætop fordi jeg elsker , kan der ikke være tale om fremgangsmåde , system . Alt , hvad der hedder forstand og overlæg , er på forhånd udelukket : hvis jeg var i stand til at beregne , ville min kærlighed ikke være som den er . Og så vil hun måske nætop engang komme til at tilhøre én , hvis hjerte ikke føler så varmt som mit , men som er bedre bevandret i elskovens matematik . 
Nej , jeg vil ikke selvpine mig med slige tanker ; endnu er hun fri som fuglen i luften , endnu er hendes hjerte ikke bunden — derom er jeg overbevist . Lad fremtiden bære i sit skød , hvad den vil — endnu har jeg lov at drømme . 
Og drømmen , Beatrice , er så lykkelig . Væk mig ikke ! 

Xiv . 
Jeg forstår dig ikke ! 
Da vi i aftes et øjeblik var ene , lagde du af dig selv armen om min nakke og bød mig din mund til Kys . Du var mindre kold , mindre statueagtig end ellers ; dine læber blødere og varmere , end de plejer . 
Om ikke dit blik havde sagt det modsatte , måtte jeg have trot , lykkens time var inde . 
Det er dette blik , jeg ikke forstår ; jeg sér det endnu for mig , føler det hvile på mig , roligt , uberørt , forskende . Således sér ikke en kvinde på den mand , hun elsker ; men hun sér heller ikke sådan på den , 

hun vil afvise . Mest af alt var det et barns stille , faste blik , der , uden selv at sige noget , synes at ville læse vore tanker , idet det åbent og ufravendt stirrer på os uden det mindste blink . 
Først da vi atter var sammen med de andre , tik det sin vanlige , strålende glans af ungdom og skælmeri , og jeg bildte mig ind , at dets lysende glimt , kun forståede af mig , tålte om kyssets søde hemmelighed os imellem . 
Og jeg var lykkelig , Beatrice , — ung og lykkelig ! 
Hvor er du fin og skær , min elskede ! — som den lyse sommernat , som æbletræets rødmende blomst , som duggen- i Enge . Ferskentræets frugt er ikke blødere end din næppe synligt dunede kind ; dit smil er skønt som aftenrøden og din glade latter frisk som en rislende kilde . Din milde stemme er for mit øre som vindens susen i løvet . 

jeg nyder din nærhed med alle sanser , jeg indånder henrykt duften fra dine klæder , dit hår , din person ; mit øje kan ikke sé sig mæt på dit legemes fine linjer ; den svageste berøring får mig til at skælve , og taler du , lytter jeg beruset til din stemmes klang , ofte uden at opfatte , hvad du egentlig siger . 
Jeg er din med hele min sjæl , tænker kun på dig , drømmer kun om dig — alt andet er mig ligegyldigt og uinteressant . Åbner jeg en bog , bliver det snart om dig , jeg læser mellem linjerne ; taler jeg med andre , glæmmer jeg som oftest samtalens genstand for at kalde dit billede frem for min erindring . 
Der er tider , hvor jeg føler mig næsten legemlig syg af længsel . Jeg vågner om natten , hvisker halvhøjt dit navn og presser ansigtet hårdt mod puden uden at kunne finde hvile . Jeg sidder om dagen ved mit arbejde og føler pludselig trang til at kaste 

alt til side , blot for at hengive mig til tanken om dig og tælle dage og timer til vort næste gensyn . Jeg kan gøre , hvad jeg vil — bestandig er tanken om dig der , bestandig er det som sugede længslen blodet fra mit hjerte . Jeg må med anspændelse af al vilje tvinge mig til ikke at skrive ganske unyttige breve til dig for i det mindste at betro dig , hvad jeg tænker og føler . Thi hvad værd ville slige hjærteud-gydelser have for dig ? Du véd jo i forvejen alt , hvad jeg kan sige dig : at jeg elsker dig — lige så godt som jeg véd , at min kærliglighed bliver ubesvaret , forsmået . 
Som en fattig erstatning tjener mig disse blade , som du måske ikke engang nogensinde kommer til at læse , men hvori jeg dog taler direkte til dig . Undertiden er de mig en trøst , en stakket lindring — ofte hidser de kun den ild , de skulle dæmpe . 

Xv . 
Jeg regner min uge fra tirsdag til tirsdag — den dag , på hvilken du kommer . Den er min helligdag , min festdag ; da hviler alt arbejde , og luften synes mig at dirre af fjerne , højtidsfulde klokkers lyd . 
For hver gang , jeg sér dig , bindes jeg fastere , men båndene er bløde ; det er mig en vellyst på skrømt at rykke i dem for at mærke deres styrke . Jeg er fange , men ønsker mig ikke fri . 
Hold mig kun fast , du elskede ; læg din arm om min Hals og dit øre til min mund , at jeg kan hviske til dig de ømmeste ord , jeg véd . Og har jeg talt , så svar ikke , 

men tryk dig tavst og tæt ind til mig ; da vil jeg drømme om den lykke , der sagtens aldrig skal blive min , men som dog gør mit blod hedt og får hjertet til at banke . 
Engang i kommende tider , når mit hår er blevet gråt , og du for længst har fjærnet dig fra mig og måské kun en sjælden gang skænker mig en flygtig tanke , vil jeg drømme denne drøm om igen . Hvert mildt ord , du har tålt til mig , hvert kærtegn , du har taget af min hånd , hvert Kys , du har ladet mig trykke på dine læber , vil da leve op for mig på ny , og jeg vil forestille mig , at du endnu sidder ved min side med din hånd hvilende i min , og at intet nogensinde har skilt os . 

Xvi . 
Hvad betød dog det blik , du sendte-mig , da vi i formiddags tilfældig mødtes på gaden ? Så mildt og ømt , så glad overrasket 1 sådan har du endnu aldrig sét på mig . 
Det har bragt mig fuldstændig ud af kurs ; jeg véd næppe , om jeg tør tro , hvad jeg tænker , eller tænke , hvad du har fået mig til at tro . Beatrice , Beatrice , om det var muligt , ville jeg føle mig som den lykkeligste af alle . 
Jeg holder det ikke ud ; jeg må have' klarhed , må træffe dig , tale med dig — høredet af din egen mund . 
Der er alt for længe til tirsdag ; forlang ; ikke , jeg skal vente . Jeg véd jo , du kommer , når jeg beder . 

Xvii . 
Du elsker mig ikke , siger du ? Har aldrig elsket og kommer sandsynligvis aldrig til at elske — mangler helt ævnen dertil ! 
Barn i — du véd ikke , hvad du siger ; dine læber har sagt det modsatte , ikke med1 ord men med Kys . 
Som Moses , der efter at have skuet guds herlighed måtte dække sit åsyn med et slør , således må jeg gæmme mig bort for de andres blikke , at de ikke skal sé' lykkens solskin i mit ansigt . Thi nu véd jeg , du er min ! 

Beatrice , Beatrice , ord kan ikke udtrykke , hvad jeg føler , mit bryst næppe rumme den jubel , der fylder mig ! 
Du kom som jeg bad — men med angst i blikket , sorg i alle miner over at måtte bringe mig den bitre skuffelse . Men før du vidste af det , lå dine arme om min Hals , og dine læber søgte mine : du knugede dig tæt ind til mig og gav dig hen i de ømmeste kærtegn . 
Og det kalder du ikke kærlighed ? — barn , som du er ! Véd du ikke , at skoven har lukket sig over os  ? 
Jeg er lykkedrukken , føler mig ung og overmodig ! Kunne omfavne den hele verden , lé og græde på én gang . Min , min ! Om jeg havde en fjende , kunne jeg i dette øjeblik bede ham blive min ven . 
Min næste følelse er stolthed . Min skikkelse retter sig ; jeg er et hoved højere end alt folket , og om min isse hviler el 

skovens gyldne kongering . Jeg bytter ikke med nogen i hele verden ; de andre synes mig fattige i sammenligning med mig , den udvalgte . 
Men alle andre følelser drukner i den grænseløse ømhed , hvormed mit hjerte omfatter dig . Som jeg er fuld af lykke , er jeg fuld af tak , og skønt min gæld ikke kan betales , tynger den ikke . 
Du elskede elskede ! Kom nu i skumringstimen og sæt dig ved min side . Dit hoved skal hvile mod min skulder og min hånd sagte stryge din dunbløde kind . Mine læber skal kysse din rene pande , mit blik henrykt fortabe sig i dit . 
Jeg vil tage din hånd og knuge den hårdt , og du vil svare igen med et djærvt tryk . Vi sér længe på hinanden uden at sige et ord , men pludselig slynger du armene om min nakke og gæmmer ansigtet ved mit bryst . 
. Du hviler fast i min favn : vore lege 

mer er som ét . Min hånd følger varsomt din skikkelses fine linjer . Når du drager ånde , føler jeg det bløde tryk af din barm . 
Jeg stirrer ud mod den svindende aftenrøde , der ikke har strålet så gyldent , siden jeg var tyve år ; det er dit navn , jeg læser i lueflammet skrift — det er om dig , alt , hvad skønt er i verden , taler . 
Min mund nærmer sig dit øre , og jeg hvisker ord til dig , som ingen af os nogentid vil glæmine ; du svarer ikke , men dine læber skælver . 
Pludselig slipper jeg dig af mine arme og ligger på knæ for dig med hovedet i dit skød . Din hånd hviler på min nakke ; dit blik , uset af mig , er ømt som en moders . Og jeg græder hemmelig lyksalighedens frydfulde tårer . 
Min er du , min , du elskede , du dyrebare  ! Dine skjulteste tanker vil du åbenbare mig , uden at jeg udfritter dig ; dit legem 

vil du frivillig give mig , uden at jeg overtaler dig . Min er du , min ! 
Men også jeg er din . Gør med mig , hvad du vil . Byd mig , hvad dig lyster , og jeg skal adlyde — kun byd mig ikke at slippe dig , thi jeg kan ikke mere tænke mig livet uden dig . 
Tag mig i dine arme og knug mig til dit hjerte , thi dine omfavnelser er salighed ; Kys mig , thi dine Kys er beruselse . Giv dig hen i mine kærtegn , thi mit væsen er kun ét begær efter dig . 
Efter dig , min genopstandne ungdoms unge brud , mit strålende forår , min elskede elskede ! 

Xviii . 
Jeg så’ mig i spejlet i Morges og målte smile ved tanken om , at jeg for ikke et halvt år siden kaldte mig selv halvgammel og fortørret . 
Det er ikke længer det vante billede , der møder mit blik ; jeg sér nu en forholdsvis ung mand med klare , spillende øjne og et glad smil om læberne . Ikke for intet taler man om , at jeg i den sidste tid har forandret mig så mærkværdigt ! Jeg føler mig ung , både åndelig og legemlig . Og herregud , jeg er da egentlig også kun lidt over 37 — det manglede bare , man allerede skulle være udbrændt . 

blot jeg ikke går hen og bliver lapset 1 jeg , som før har været så uendelig ligeglad med hensyn til mit ydre menneske , begynder at sno overskægget og tænke på , om min flip også er rén ? 
Men derpå kender jeg min forelskelses styrke , at andre kvinder er mig ubeskrivelig ligegyldige ; jeg gider næppe sé på dem , og gør jeg det endelig , er det blot for at sammenligne . Kun når jeg på gaden øjner en dame , der i frastand kan minde om hende , giver det et sæt i mig , men kommer hun nærmere , og jeg opdager min fejltagelse- , har jeg kun et overlegent , næsten hånligt blik tilovers . 
Alle en forelskets evaner bar jeg lagt mig til : keder mig indtil åbenlys gaben i selskaber , sætter beter i l’hombre , svarer i øst , når man spørger mig i vest , véd ikke , hvad der for tiden forhandles om i folkettinget — og er også lige glad . Men bliver tilfældigt hendes navn nævnet af en 

eller anden , farer blodet mig op i kinderne , og jeg synes , man sér på mig med inkvisitoriske blik . 
Forleden ærgrede jeg mig over en dame , der ret utvetydig indbød mig til at gøre kur til sig . Hvad tænkte hun på ? Hun må være såre ubegavet . Tidligere har kvinder  .aldrig sét til den side , hvor jeg var — nu forekommer en hel del af dem mig at være forheksede . Er det deres fine sporsans , der lader dem ane noget ? 
Var det kun mig alene , det drejede sig om , skulle jeg så inderlig gerne tilfredsstille deres nysgærrighed . Der er tider , hvor jeg ligefrem føler trang til at råbe min hemmelighed ud for alle vinde , men for hendes skyld må jeg være tavs og agte på mig selv . Det går ikke an stadig at spøge med ilden , som jeg hidtil har gjort det . Ikke én tør jeg betro mig til , om jeg end aldrig så gerne ville . 
Og dog , min dejlige Beatrice , hvordan 

skal jeg i længden vogte dig for sladderens hvasse klo ? Måske tager jeg fejl , men der er øjeblikke , hvor jeg allerede synes at høre det hviske i krogene . Der skal så uendelig lidt , til at vække den slumrende Argus . Vel véd jeg , du er kæk og uforsagt , men der hører en god del mere mod til at trodse uhyret , end man fra først af forestiller sig . Vil din kærlighed være stærk nok til at indgyde dig dette mod ? 
.jeg traf i sommer i en provinsby en dame , om hvem det med hemmelighedsfulde miner berettedes mig , at hun havde elsket en gift mand . År var gået siden den gang , men endda var sladderen lige vågen og lige giftig . Jeg tror , at det ifølge vor moralske kodeks er endnu formasteligere af en ung pige at elske en gift mand end det er af en kone at horne sin gemal :— måske blot fordi det er sjældnere . 
Hvad skal fremtiden bringe os , ? Mest lykke eller mest lidelse ? 

Xix . 
Mit hjerte råber til dig ; det vånder sig i savn , fortæres af længsel . Det synes mig at være måneder , siden jeg så’ dig , og at der er år til , vi skal mødes igen . Så lange er dagene for den , der elsker . 
Kald mig unøjsom , umættelig ! Jeg tørster efter dine Kys , hungrer efter dine kærtegn , og der bydes mig med ugers mellemrum kun et par . stakkede timer , hvor endda et lykketræf må til , for at vi et minut eller to kan være ene . Jeg må stjæle hver lejlighed til at give dig et Kys , være snedig blot for at kunne komme til at trykke din hånd — 

jeg , som føler hed længsel efter at knuge dig i mine arme og hviske de ømmeste ord i dit øre . 
Jeg forstår , at vi må være forsigtige , men denne tvang er mig en lidelse . De andres nærværelse piner mig . Ikke engang et blik tør du sende mig , for at det ikke skal blive opsnappet af vagtsomme øjne . 
Selv når jeg følger dig hjæm , er vi ikke ene . Der er folk på gaden , og vi er ikke sikre på ikke at møde nogen , der kender os . Overalt er der lurere . Jeg tør knapt mere kysse dig til godnat , siden man sidst på et hængende hår havde overrasket os . 
Det er toppunktet af unatur , at vi to , der drages mod hinanden , næppe tør så meget som veksle et blik . Hvor skulle vi mødes , hvor skulle vi være sikre ? Man slipper lettere uopdaget fra et natligt indbrud end fra et elskovsmøde . Overalt er der spejdere i hælene på én . 

om du en nat ville , jeg skulle følge dig længere end til din dør — jeg turde ikke  .  .  . for din skyld . Selv mørket har øjne . 
Men dette mindsker ikke min længsel ; den blusser lige hed , lige fortærende , kalder og lokker mig i dine arme . Hvem véd , om ikke den dag kommer , da den får mig til at vove alt og glæmme dét , jeg for din skyld burde huske . 

Xx . 
Mens mørket falder på , og kakkelovnsildens varme skær lyser ud i stuen , skal jeg fortælle dig et eventyr . Kom her og sæt dig , som du plejer , i den lille gyngestol , men ikke længere fra mig , end at min hånd kan nå at trykke din eller stryge dig over håret . 
Thi det er om os to , jeg vil fortælle — en drøm , jeg har haft : 
den korte vinterdag er til ende , og mørket falder hurtig på . En kold , bidende østenvind stryger hen over de frosne snemarker , napper vandringsmanden i øret og 

sender isnende pust helt ind gennem det tykke overtøj . Sneen knirker under’ fødderne ; det tegner til at skulle blive mange , mange graders frost til natten . 
Vi vandrer frem ad en øde landevej , hvor intet levende møder os . Vi har gået hele eftermiddagen og er dødtrætte . Den sidste landsby har vi længst bag os , og så langt vi kan sé , er ingen menneskelig bolig at øjne . Hvor langt vi endnu har at gå , véd vi ikke , thi vejen er os begge ukendt . 
Vi veksler kun enstavelsesord i ny og næ ; vore ansigter er blåfrosne , og vi længes efter søvn og hvile . Der er noget over os af den dumpe ligegladhed , der frister den trætte vandrer til at søge ly og hvile i en snedrive . 
Det bliver mørkere og mørkere . Stjærnerne tindrer . Vi går ikke længere med hinanden under armen , thi vor gang er så uéns og famlende , at vi kun ville trætte 

hinanden endnu mere . Får den vej dog aldrig ende ? 
I det fjærne viser sig en lang , mørk stribe , lige tydelig nok til at vi kan opdage den omtrent samtidig . Det er skoven . Vi véd , den skal være der ; man har sagt os det . Men hvor langt , langt borte den er endnu ! 
Kulden tager til ; vi mærker det på blæsten , der bliver end mere isnende og bidende . Vi lader falde et par ord om , hvad klokken vel kan være , men vore fingre er så stive , at vi ikke kan få uret frem , og desuden er det for mørkt til at kunne  « kælne viserne . Et øjeblik standser du for at ånde dybt , og jeg venter at høre et : nu kan jeg ikke mere ! — men du kæmper tappert og sætter på ny i gang . . 
Vi prøver på at gå med lukkede øjne for ikke at sé , hvor håbløst langsomt vi kommer afsted . Men når vi endelig atter •sér op og tror os komne et langt stykke frem , synes os den sorte stribe lige langt 

borte . Til sidst forsvinder den helt i det stadig voksende mørke . 
Thi nu er det nat . Vi øjner kun en hvid , ensartet snéflade i nogen afstand om os og véd næppe mere , om vi endnu er på vejen . Begge har vi en uhyggelig følelse af at vandre på må og få . Skal det blive længe ved sådan ? 
Vi går ikke mere , vi stolprer afsted  ; tænker næppe på tid og sted , aner ikke , om vi er kommet langt eller kort fremad . Vore forestillinger er uklare og tågede . Men den blæst , den blæst , hvor den bider i ansigtet og stivner lemmerne ! 
Pludselig bliver det end mørkere om os ; blæsten stilner af . Vi er i læ af noget . Og vore fodtrin giver et svagt ekko . 
Det er skoven . 
Hvilken Lise ! Her er det ikke koldt — ikke tale værd ! Vi begynder at leve op- . Vore lemmer bliver atter bøjelige og vore 

tanker klarere . Næsten muntert griber du på ny min arm . 
Men vejen gennem skoven synes ikke at ville få ende , og vi trættes atter . En blytung mathed , endnu mere lammende end før , -bemægtiger sig os . Vi går til sidst i en fuldkommen døs og tænker kun på , at vore fødder begynder at gøre ondt . 
Endelig kommer det , jeg længe har frygtet : du standser , lægger dit ansigt til min kind og siger , at nu må vi hvile . Du kan ikke mere . 
Jeg lægger armen om dit liv og fører dig tavst og langsomt videre . Dine øjne er faldne til , og du går i søvne . 
Pludselig begynder mit hjerte at banke — det forekommer mig , at jeg har sét et lysglimt mellem træerne . Skulle det være muligt ? En stund er alt mørkt — men så blinker det igen , nær ved , ganske nær ved . 
Beatrice i jeg rusker i dig . Du svarer med nogle uforståelige , søvndrukne ord , 

men med ét er du vågen . Nu sér du det også : to oplyste vinduer lige for os . 
Endelig 1 
jeg har fået overtøjet af dig og bragt dig til sæde i den gammeldags sofa . Ilden buldrer lystig i kakkelovnen , og aftensbordet står dækkket midt i stuen , men der er ingen i huset uden vi . 
Vi giver os god tid ; der er intet at haste efter . Først efter grundig at have hvilet os ud sætter vi os til bordet . Gudskelov , appetiten har vi ikke mistet . Og du giver den mest fortryllende lille husmoder , man kan tænke sig . 
Vi har spist . Døren til det andet værelse står åben , men du undgår med flid at sé derind . Jeg skimter det hvide lagen på en seng . 
— Beatrice i 
du lader som intet og giver dig at be 

stille med at tage ud fra bordet , men jeg griber dig i mine arme og kvæler dig med Kys . Først stritter du imod , men din modstand er kort . 
— Beatrice , klokken er mange  .  .  . 
Du dækker for mine øjne med din kind . 
— Beatrice , elskede Beatrice ! Endelig er du helt min . Her skal vi bo , fjernt fra alle , ene med os selv — kun leve for vor elskov . Vil du det ? 
Da løfter du hovedet og sér på mig med et fuldt , stort blik . Der er en fugtig glans i dine øjne . Og din stemme lyder  .klart og selvmedvidende , da du svarer : 
— ja ! 
Endnu et langt Kys , og du går frejdig ind i det andet værelse og tænder lyset på natbordet  . . . . 

Xxi . 
Jeg mindes ikke , at jeg har længtes sådan efter foråret , siden jeg var barn . Jeg længes efter at kaste det tunge vintertøj , der er som en klodset mur mellem os , når jeg om aftenen følger dig hjæm , og du tager min arm . Jeg længes efter at gå med dig [en lun forårsaften under alléens nys udsprungne træer og føle dit unge legemes varme bag en tynd kjole . Og end mere længes jeg efter at give og tage Kys , som forårets friske vind gennemdufter med sin milde ånde . 
Da vil vi opsøge ensomme , mennesketomme veje , hvor ingen dumme gasblus 

lyser ; jeg vil lægge armen om dit liv , og vi vil tæt omslyngede vandre langsomt fremad , fod for fod . Vore blik vil stråle hinanden i møde og mine læber fæste utalte Kys på din mund , dine kinder , din Hals . Måské vi finder en halvskjult bænk , hvor vi en stund tager sæde . Du tager da din hat af og læner hovedet mod min skulder , mens min hånd kærtegnende stryger dig over håret , og min mund Kysser dig søde ord i øret . 
Vi vil nu og da tale fornuftigt om , at det er sent , og at du må hjæm , men trods det vil ingen af os være den første til at rejse sig . Vi trykker os blot tættere ind mod hinanden og ønsker , vi kunne blive sammen til den lyse morgen . Hede af Kys , ildnede af kærtegn glæmmer vi atter alt , både tid , fornuft og hvad andet det skal være . 
Du skal have din lyse kjole på — den , der lader din Hals fri , og hvis ærmer 

let glider op over armen , thi jeg vil , du skal gyse sødt under mine Kys . Jeg elsker din Hals , der dufter af ungdom , og din runde , hvide arm , hvor mine læber højt oppe ved skulderen skal sætte et lille rødt mærke , der , når du sér det , vil få dig til at genkalde dig mine kærtegn . 
Jeg vil knuge dig i mine arme , hårdt , hårdt , indtil du med halvåbne læber byder mig din mund til Kys — hede , ildfulde Kys , i hvilke man halvt glæmmer sig selv , men finder den anden helt — Kys , der som en drik af ild øger tørsten i stedet for at slukke den . 
Ak , Beatrice , hvor langt er der endnu til foråret ? 

Xxii . 
Hvis det kun var dig , jeg elskede —  ja så var sagen klar . Vi to kunne sætte os ud over alt . Men således er det ikke . 
Mon du vil være i stand til at forstå mig ? Mit hjerte rummer eder begge . Jeg knyttes til Marie med de tusinde bånd , som jeg aldrig ville løse , selv om jeg kunne ; hun har den ældste ret , og jeg ville foragte mig selv , om jeg kunne lade hånt derad . Hun blev min helt og selvforglæmmende , og hun elsker mig endnu lige så inderligt som da vi for elleve år siden blev gift . Og jeg hende — ikke mindre , men , kan være , på en lidt anden måde . 

bånd som de , der knytter os sammen , sønderrives ikke — i hvert fald ikke ustraffet . Hvis den dag kom , da jeg måtte vælge mellem hende og dig — hvor højt jeg end elsker dig , ville det ikke ene være af pligt , jeg valgte hende . Er det dig muligt at forstå det ? 
Måtte den dag aldrig komme ! Jeg frygter den mere end verdens undergang . Og dog bliver det måske mig selv , der hidfører den . I længden bliver dette tvedelte liv uudholdeligt . Jeg lægger ikke overfor Marie skjul på , at jeg er forelsket i dig , men hun spøger kun dermed — er så sikker på , at det i det højeste kun er halvt alvor . Hvad ville hun sige , hvis jeg åbenbarede hende sandheden  ? — ville og kunne hun tro mig , når jeg forsikrede hende , at hun ikke er mig mindre kær end før ? Hvad ville jeg selv sige , hvis hun betroede mig , at hun elskede endnu en mand foruden mig ? 
Jeg frygter den time , da sandheden 

må frem , mere end dommedag . Thi jeg er bange , Beatrice — bange for at miste dig uden så meget som at turde røre en hånd for at holde dig tilbage . 
Og véd du , når den time vil være inde ? 
Den kommer den dag , da vi , drevne af elskovs almagt , har nydt den højeste lykke i hinandens arme , thi da ville det være fejt at tie , pligt at tale . Den kommer på syndefaldets store , uafvendelige dag . 
Og så måské lukkes paradisets porte , og skilsmissens time slår . 

Xxiii . 
Hvorledes skal dette ende ? spurgte du i går . 
Jeg fandt intet svar . Hvad véd jeg ? Et kun : at jeg elsker dig . 
Men også jeg tænker stundom med uro på fremtiden , skønt jeg efter bedste ævne søger at kyse alle mørke forudanelser bort . Skal den kommende tid bringe os lidelse , vil jeg i det mindste være lykkelig nu . Jeg aner , at ansvarets hånd vil komme til at hvile tungt på mig , og at jeg vil pines af tanken om , at det er mig , der har lagt dit liv øde , men trods dét kan og vil jeg ikke give afkald på nuets lykke . 

tilmed da det allerede er for sent . 
Jeg véd det : jeg burde for længst have fjærnet mig fra dig , længe før du kom til bevidsthed om , at også du havde mig kær . Men det oversteg mine kræfter ; det er så svært at flygte fra lykken . Jeg er viss på , at selv om jeg havde magtet et forsøg , ville min vanvittige kærlighed til dig snart have ført mig tilbage i dine arme . 
Thi jeg elsker dig så højt som du aldrig er bleven elsket og som ingen nogensinde vil komme til at elske dig . Vær sikker på det . En lidenskab som min møder en kvinde — hun være så tillokkende , hun vil — sjælden mere end én gang i sit liv . Den må gribe hende , tage hende , fylde hendes ungdom helt med elskovs søde beruselse og hendes senere liv med minder . Den lader kun ringe plads til nogen anden . Thi den er en moden mands sidste kærlighed ; med den ender min ungdom , og derfor holder jeg den fast . Den betyder uende 

ligt mere end en sværmende ynglings første vage forelskelse ; den er som et mægtigt træ , der har fæstet rod i virkelighedens sikre jordbund , og som ikke den første den bedste storm er i stand til at fælde . 
Jeg har ikke pyntet dig op med tænkte fuldkommenheder , ikke udstafferet dig som ideal . Jeg elsker dig med blikket åbent for dine fejl som for dine dyder — nætop som den , du er . Jeg vil ikke lave om på dig efter mit æstetiske eller moralske behov , ikke opdrage dig til noget , der er din natur imod — jeg tager dig som du går og står . 
Men nætop derfor er min kærlighed stærk , derfor fylder den mig helt og udelt . 
Jeg elsker dig usigeligt , og jeg lider lige så meget under min elskov som jeg frydes . Jeg martres af længsel , når jeg ikke har dig ved min side , og jeg pines af utålmodighed , når jeg må dele dit selskab med andre . Ene , ene vil jeg være med dig , og det sker kun så sjældent . 

som nu i dag . Jeg har været sammen med dig både i går og i forgårs og én gang til i denne uge og burde være glad over denne uvante lykke . Men er  .jeg det ? Nej ; thi mit begær efter dig er umætteligt . Mere , mere vil jeg have , meget mere endnu . Jeg forlanger at være dig nær nu og altid , aldrig slippe dig afsyne . Når jeg ikke har dig , grånet’ den klare himmel , og tilværelsen synes mig gråt i gråt ; jeg ånder tungt og kan ingensteds finde hvile . Kun hos dig er der ro og Lise . 
Du er mere end min lykke , du er mit liv , min skæbne . Uden dig vil jeg forsumpe , med dig vil jeg endnu længe kunne være ung . Slip mig ikke , når prøvelsens dag kommer ! 
Nej , Beatrice , jeg véd ikke , hvordan det skal ende , vil heller ikke vide det . Vil være lykkelig ved din kærlighed og gøre dig lykkelig ved min . Lad så bag efter komme , hvad der ikke kan være anderledes . Endnu 

står solen højt , og vor elskovs himmel er blå ; det kan vare længe , før de mørke skyer langt ude i synskredsen trækker sammen . Og selv da vil jeg med din hånd i min ikke frygte lynet . 

Xxiv . 
Tre lange uger , i hvilke jeg ikke har _ sét dig ! 
Nu er Maries tante endelig begravet ; i morgen vender vi hjæm . 
Du véd , vi har arvet hendes lille landsted her ovre i Maries fødeby . Det ligger idyllisk ved fjorden og synes , med skoven tæt bag sig og den vide udsigt mod havet , nætop bygget dér for to lykkelige . Du véd også , at det var i det hus , jeg første gang traf Marie ; hun og jeg har tit talt om , at det ville være dejligt engang at fæste Bo dér . 
Nu er det vort , og vi kan virkeliggøre tanken hvilket øjeblik , vi vil . 

men ikke desto mindre er det umuligt , thi det ville betyde at skilles fra dig . Mon Marie dunkelt aner den sande grund til , at jeg nu ikke mere vil bort fra København ? I det mindste lader hun sig ikke mærke med noget . Kun til sommer flytter vi et par måneder her over — og da skal jeg mage det så , at du kommer med . Din moder må og skal undvære dig så længe . 
Jeg jubler ved tanken . Forestil dig : to hele måneder sammen , du og jeg ! Å , jeg bliver gal , det svimler for mig . Ro ud med dig på fjorden , vandre med dig i skoven , sove under samme tag som du !' — det er næsten for meget . 
Nu svinder sneen allerede ; græsset begynder at pippe frem , og syrenerne knoppes så småt . Den favre tid er nær ; om nogle måneder er det skærsommer . 
Elskede , elskede ! Mit bryst er trangt ; det er som skulle jeg kvæles af fryd . Der 

lever ikke det menneske , hvis lykke er så stor , at jeg ville bytte med ham . 
Om jeg havde dig her , nu med det samme ! Jeg ville kvæle dig med Kys . Jeg længes , længes , så jeg ikke kan beskrive det !' 
du skulle sé solen gå ned her ovre . . Fra vinduerne aner man langt ude i det fjærne en stribe af havet , hvori den synker , men går man op på skovbakken , sér man det i sin fulde skønhed . Kun en lille rotur herfra — og man er helt derude , synes det . 
Eller du skulle gå med ud i den store , , alvorlige skov — mægtige bøge mod syd , kæmpehøj fyrr og gran nord på . Man-føler sig dér så tæt ind på naturen , at man synes at fornemme dens hemmelige pulsslag . 
Eller du skulle blot oppe fra bakken sé den lille klat røde Tage , som ufortjent hædres med navn af købstad , gæmme sig : nede i dalen . Det er en by , der ikke erkommet synderlig langt ud over middel 

alderen — med gamle , pudsige bindingsværkshuse og en brolægning , som man må være •opdraget til at bevæge sig på . Ingen jærn-hane , ingen dampskibsforbindelse ; man kommer kun hertil med en gammel , gul postvogn , der , når man kører ind på brostenene , ryster én i den grad , at man efter udstigningen undrer sig over at have sine indvendige dele i samme orden som før . 
Dog , hvad snakker jeg ! Alt dette vil du jo selv få at sé til sommer — håber vi . Jo visst vil du så ; der er ingen tvivl — vel ? Du kommer ! 
Mine tanker er hos dig . Jeg sender dig hilsener med skyerne , der drager øst på — mine nætter kender ingen drømme , hvori ikke du er med . Jeg savner dig som den fangne friheden , tørster efter dine Kys som den ørkenrejsende efter fjerne oasers kilder , længes efter dine omfavnelser som det soltørre græs efter duggens væde , lider 

ved skilsmissen som en fra sit rige fordreven konge . 
Mit liv , mit alt ! I overmorgen skal jeg sé dig igen , vandre de samme veje , din fod træder , indånde den samme luft som du . I overmorgen , min elskede ! 

Xxv . 
Jeg sidder i kupéen og kradser disse linjer op i min lommebog . Marie har i agt sig tilrette i et hjørne for at blunde lidt ; vi har været meget tidlig oppe . 
Jeg er glad over atter at vide mig på Sjællands grund ; for en halv times tid siden forlod vi Korsør , og jeg fryder mig ved tanken om , at hvert stempelslag fører mig mod dig . Og dog--------det synes mig en evighed siden , jeg har sét dig ; jeg spørger mig selv — lé nu ikke ! — om jeg også vil træffe dig som jeg forlod dig , om du ikke i mellemtiden har forandret dig — om du holder lige så meget af mig som før jeg 

rejste ? Jeg véd godt , det er latterligt , men jeg kan ikke gøre for det . 
Ikke et brev , ikke en stavelse fra dig i al den lange tid ! Ganske visst blev vi enige om , at du ikke skulle skrive — men alligevel . Jeg har uro i blodet . 
Kender du det uhyre af en følelse , som man kalder skinsyge ? Heller ikke den skal jeg forskånes for . Jeg gør mig al optænkelig umage for at ryste den af mig , men det lykkes mig kun halvt . Du har aldrig manglet tilbedere , allermindst nu ; vi har begge lét sammen over deres tåbelig-heder . Men nu er det mig , der er en tåbe . Jeg véd ikke , hvor du er i øjeblikket , aner ikke , i hvis selskab du befinder dig , kan ikke høre , hvad der hviskes til dig , eller sé de blik , med hvilke du betragtes . Det er vanvid — men jeg er skinsyg og véd ikke engang på hvem . 
Og så er det tilmed ikke ene tanken om , hvad der kunne hænde nu , der piner 

mig . Jeg har aldrig udspurgt dig om din fortid , vil heller aldrig gøre det , thi dertil har jeg ingen ret . Og dog plager jeg mig med de dummeste spørgsmål : hvis læber har før mine Kysset dig ? Hvis arme har holdt dig omslynget ? Til hvis skulder har du lænet dit hoved , før du lænede det til min ? Og er denne  » hvem ? «  en eller tiere eller mange ? Jeg véd det ikke og vil heller ikke vide det . Vel har du sagt , at du aldrig har kendt det , du kalder den store kærlighed , men ikke desto mindre har jeg en fornemmelse af , at det ikke er mig , der har lært dig , hvad Kys er . 
Men nok herom ; jeg skal i hvert fald ikke plage dig med min dumme skinsyge . Du skal ikke engang komme til at ane , at jeg kender denne følelse . Kan jeg ikke rosenstrø din vej , skal jeg dog heller ikke uden nødvendighed kaste skygger på den . 
Hvor er min frydefulde stemning fra i går ? Hvorfor sér jeg spøgelser ved 

højlys dag ? Jeg er på én gang lykkelig og angst ved tanken om at skulle mødes med dig igen . Jeg har ingensomhelst ydre-grund til at være urolig , men på trods af' al fornuft ængstes jeg . En sømand , der efter Års fraværelse vender tilbage til den : by , hvor han efterlod sin elskede , må kende en lignende følelse . 
Beatrice , vær som du var , inden jeg , rejste . Mød mig med det samme smil , det samme strålende blik . Kys mig med samme-ømhed , favn mig med samme inderlighed . Ord behøves ikke , alle forsikringer er overflødige  ; jeg tror dig uden det . Men tryk min hånd fast og varmt i din og lad dette-håndtryk sige , at du er min nu og alle dage . 
Da vil alle dumme skygger- svinde og , vejres bort som nattetågerne for den gryende sommersol . 

Xxvi . 

så var mine onde forudanelser dog ikke helt falske . 
Beatrice , hvad er der i vejen ? Hvad <er der sket ? Hvorfor er du anderledes imod mig end før ? Hvorfor skulle vort første møde løbe således af ? 
Dine læber , som før var så varme , ihvorfor er de med ét blevet kolde ? Hvorfor er dine arme , som har favnet mig så stærkt og ømt , blevet slappe  ? Hvor er dine bliks glød og læbernes smil ? Og hvorfor undviger du de kærtegn , til hvilke du tidligere glad  .gav dig hen ? 

du har haft tid til at tænke , sagde du . Men hvad har du da tænkt ? 
Jeg gik fra dig som en landsforvist forbryder , elendig og ussel . Jeg kom så rig , men listede mig bort som en tigger . Elsker du mig ikke mere , eller har du aldrig elsket mig ? 
Men hvorfor har du da taget mod mine Kys og fundet dig i mine kærtegn ? Hvorfor har du ladet mig komme dig så nær  ? Det burde du aldrig have gjort , end ikke af medlidenhed . Vil du nu pludselig , jeg skal rive dig ud af mit hjerte , glæmme dig , lade som om du aldrig havde grebet ind i mit liv ? Det kan jeg ikke ; nu er det forsént . 
Jeg kan ikke mere undvære at sé dig , og jeg kan ikke sé på dig med ligegyldighed . Flammen er blusset for højt til at den kan kvæles . Du kan gøre mig ulykkelig , men ikke ligeglad . 
Din opførsel er mig en gåde ; jeg begriber den ikke , fatter den ikke . 

men det ské som du vil . Jeg skal søge at gæmme mit indre for dit blik , ikke minde dig om fortiden med et ord . Du vil blive ved at komme i mit hjærn som før ; de andre skal ingen forandring mærke — kun vi selv skal vide , at alt er anderledes . 
Jeg skal atter følge dig hjæm om aftenen som i gamle dage ; din arm skal hvile i min , men jeg skal ikke mere trykke den fast som før . Når vi kommer forbi en lygte , skal jeg sé lige ud for mig , og smil skal ikke som tidligere møde smil . Og ved din dør skal jeg sige dig et venligt godnat , men kysset har vi glæmt . 
Det er jo således , du ønsker det ? 
Men du skal alligevel ikke tro mig over en dørtærskel . Under det stille vand går ofte dybe strømme . Om jeg holdt den hele verden i mine hænder som en glaskugle , kunne jeg knuse den mod stenbroen . Dette har imidlertid ingen nød ; den skæbne , der ikke engang tør lægge et kvindehjerte i min 

hånd , vil formodentlig i endnu langt højere grad betænke sig på at betro mig den ganske tilværelses vé og vel . Du vil derfor i morgen og i overmorgen og hvilkensomhelst anden morgen rimeligvis komme til at sé solen stå op som sædvanlig ; jeg vil ikke ævne at bringe uorden i himlens urværk , hvor lidt end lysten mangler mig . 
Bebrejd mig det ikke , hvis jeg fra i dag af har glæmt at være glad ; den skuffelse , du har beredt mig , føler jeg mere bittert end nogen anden i mit liv . 
Jeg véd ikke , om det er mest fortvivlelse eller mest trods , der fylder mig . Jeg har ikke ret til at beskylde dig for at have leget med mig , men dog føler jeg et nag , der gnaver og piner som den ulidelige smærte i en betændt tand . 
Marie spørger deltagende , hvad der er gået mig imod . Jeg kan ikke skjule min misstemning , men hun aner mindst af alt dens virkelige årsag , og hendes medfølelse lader 

mig kold , thi mit hjerte er dødt . Det er som jeg aldrig mere skulle kunne elske nogen , hverken hende eller dig eller nogen anden . Og dog véd jeg , at næste gang , jeg sér dig , er jeg atter slave af en lidenskab , som ikke engang din kulde kan dræbe . 
Å , hvorfor , hvorfor har du gjort dette , Beatrice ? Forstår du ikke , at dette spørgsmål martrer mig , og at jeg ikke formår at besvare det ? Giv mig lys , blot en smule lys ! 

Xxvii . 
Endelig er det forår , men ikke det forår , jeg længselsfuldt har sét i møde . 
Jeg har sét træerne knoppes , og knopperne udfolde sig til blade , men uden glæde . Mit . Forår , der spirede så ungt , lovede så sødt , har en bitter frostnat lagt øde — hvorledes og hvorfor ? véd jeg endnu lige så lidt som før . 
Thi mellem Beatrice og mig er det ikke kommet til forklaring ; hun skyr enhver fortroligere udtalelse , og jeg forsmår at til-tigge mig , hvad hun ikke frivillig vil give . 

vi ses som før — i al venskabelighed , om ikke for andet så fordi Marie ville savne vore ugentlige sammenkomster , og over for hende tør vi ikke lade os mærke med noget . Før var det vor kærlighed , vi skjulte — nu er det omvendt . 
Beatrice lader sig skulle af min efterhånden tillærte ro , og jeg mærker , hun er glad i sin tro . Jeg har lært mig at spille den muntre og evig fornøjede , ja jeg kan endog komme med dårlige vittigheder , der får det samtlige selskab til at lé . 
Hun véd ikke , at jeg lider ved at være sammen med hende . 
Thi det at være den kvinde nær , man elsker grænseløst , og hvis kærlighed man engang har ejet , er kval . At sé de læber , man har kysset , den barm , ved hvilken éns hoved har hvilet , de øjne , der har tålt elskovs tavse sprog til én — og så vide , at alt er forbi , skønt man selv føler lige 

varmt--------det er umenneskeligt , og jeg holder det heller ikke ud i længden . 
Hvad ville jeg ikke give for at kunne kaste denne ulykkelige kærlighed fra mig ! Men nej , den er hersker og jeg slave . Jeg har ingen anden lidenskab at sætte op som modvægt , øjner ingen udvej ; alle sunde er lukkede . Selv om vi til sommer hytter over til rønninge og bliver der med det samme — bliver det derfor bedre ? Vil ikke min afsindige lidenskab forfølge mig også dér ? 
Havde jeg blot aldrig sét dig , du mit hjertes stolte dronning — Havde du blot aldrig krydset min vej ! Så Havde jeg ikke været fortvivlet nu , men levet en bedsteborgers fredelige , af ingen lidenskab bevægede liv . 
Nu er mit liv som ørkenens sand , der piskes af stormen uden nogetsteds at finde hvile . 
Nu er min sjæl som prærien , branden har hærget . Meget vand må floden bære 

til havs , før græsset atter vil spire , og endnu ulmer gløder i asken . 
Men du skal ikke høre mig klage , ikke ane , at jeg lider , thi ynkes vil jeg ikke . 
Jeg er boldt for skiftende , modsatte stemninger . Snart tænker jeg ét , snart det modsatte . Det ene øjeblik lover jeg mig : selv , at fra nu af skal min kærlighed være død , at jeg vil sætte trods og stolthed op-imod den — i det næste giver jeg mig viljeløs hen til længsel og sorg . Hvor længevil jeg endnu være i stand til overfor hendeselv at bevare den påtagne maske ? Et ord blot , et blik — og hun vil gennemskue mig . 

Xxviii . 
Kloge høns vil vide , at Beatrice står-i begreb med at forlove sig med ! en viss hr . Reimer , en meget velstående-manufakturhandler . Jeg kender ham ikke , men er viss på , det er løgn . 
En ældre dame , der jævnlig glæder osmed sin nærværelse — Marie er godmodig , nok til kalde hende  » Tante «  — og som er alle løse rygters nidkære udbreder , fortalte-det med ufordulgt skadefryd . Jeg fortrak ikke en mine . 
Thi det er løgn , afskyelig løgn . 

Xxix . 
Ja visst er det løgn , og dog pines jeg af skinsyge . 
Jeg har været dum nok til at gøre mig et ærende i butikken hos den herre , der er tale om , og fandt ham modbydelig : en opblæst tudse på hjulede svovlstikkebén . Og han skulle blive Beatrices mand ? — aldrig ! Selv om hun ville nedværdige sig til at gøre et fornuftparti — og det mangler i så henseende næppe på tilskyndelse fra hendes moders side — måtte hun dog nok kunne træffe et noget bedre valg . 
Men det harmer mig , at denne diskehelt overhovedet har kunnet finde på at 

løfte sine øjne til hende — disse dumme , tomme torskeøjne , hvori ingen over selvgladhed og pengestræb hævet tanke nogentid har tændt et glimt . Ham behøver man kun at sé én gang for at kunne ham udenad på fingrene . 
Og formodentlig anser han det endda for en ære for Beatrice , at han værdiger at kaste sit blik på hende ; hun er jo kun en fattig pige . Jeg kunne spytte ham i øjnene , det dyr ! 
Men det er latterligt af mig at harmes , naragtigt at være skinsyg . Ham kan det dog ikke være , der er trådt os imellem , og jeg skulle kende Beatrice dårligt , om hans penge vejede noget i vægtskålen hos hende . 
Det er noget helt andet — noget ufatteligt . 
Jeg véd ikke , om jeg tager fejl , men forleden forekom det mig , at hun sendte mig et underlig bedrøvet , afbedende blik , og da vi gik hjæm , skælvede hendes arm 

sagte i min . Men intet forklarende ord kom over hendes læber , og jeg tvang mig til ikke at spørge . Vi pludrede blot i vind og vejr om allehånde ligegyldige ting , og efterhånden fortabte jeg mig i en sløv , ligeglad stemning , hvori alle følelser afstumpedes . Jeg gad til sidst næppe mere åbne munden og følte det som en lettelse , da vi endelig nåde hendes gadedør . 
Hvor forskælligt fra før ! 
Jeg grubler og grubler , skønt jeg på forhånd véd , at jeg dog ikke vil kunne finde gådens løsning . Hun havde haft tid til at tænke , sagde hun ? På hvad ? Dog vel ikke på hensynet til udenforstående , ligegyldige mennesker —  » Folk «  ? Men på forholdet til Marie — eller til sin moder da ? Måské . Men alt det har hun dog vidst før , og det skulle vel næppe være i stand til pludselig at vende hendes hjerte fra mig . Eller skulle hun tvivle om mine følelsers ægthed ? — umuligt ! 

nej , Beatrice , jeg forstår dig ikke ! 
Marie taler om at tage til rønninge allerede i næste måned . De lyse nætter er længst begyndt , og vi har fuld sommervarme . Hvordan vil alting sé ud , når vi til efteråret vender tilbage ? Å , jeg er rasende på mig selv over , at jeg dog ikke kan få den kræmmersjæl ud af tankerne ! Man siger , han er stenrig . 
At vi mænd dog aldrig kan lære at forstå en kvinde helt — ikke ævner helt at sætte os ind i hendes tankesæt og måde at føle på . Så tit vi bilder os ind at være ganske på det rene med hende , at forstå og kende hende lige til hendes hemmeligste tanke — så tit overraskes vi . af noget nyt , uventet , som vi aldrig havde forudset . Og i vor forbløffelse finder vi ikke andre ord end lunefuldhed , troløshed . 
Men Beatrice er ikke lunefuld og end mindre troløs . Hvordan skulle jeg kunne 

fordømme hende , når jeg ikke véd , hvad der rører sig i hendes sind  ? Hvad kan jeg selv for , at jeg endnu bestandig må elske hende — elske og lide ? 
At ville standse skyen på dens flugt eller byde over den skummende havbølge er ikke mere håbløst end at ville herske over sit eget hjerte . Det tier , selv om vi vil , det skal tale , men end oftere taler det , når vi helst ville byde det at tie . 

Xxx . 
Jeg er vågnet af en ond drøm . Jeg troede dig tabt for stedse , og så har vi aldrig været hinanden nærmere end nu . Mens jeg begræd min tabte lykke , grønnedes Edens have skønnere end nogensinde , og sé , nu da jeg er vågen og undrende stryger mig over panden for at forjage drømmens sidste skygger , er himlen blå og verden fager — lykkens gyldne sommer inde . 
Vi gik ud ad den lange allé . Selskabet var brudt sént op ; det var blevet over midnat , før vi fik tøjet på og kom afsted . . 

ingen skulle samme vej som Beatrice , så jeg fik lov til at følge hende alene . 
En dejlig , lys sommernat . Ikke en vind rørte sig ; lindene duftede , og langs vejkanten musicerede græshopperne . I nord var himlen klar som den gryende dag . 
Vi havde ikke vekslet et ord hele vejen , men som efter fælles overenskomst drejede vi pludselig om ad en lille , mennesketom sideallé , der førte ud mod åbne , ubebyggede marker . En sælsom stemning var over mig : urolig , forventningsfuld , ængstelig , håbende ; jeg vovede ikke at sé på’ Beatrice og havde dog en fornemmelse af , at vi begge instinktmæssig følte , hvad den anden tænkte . For hvert skridt , vi gjorde , blev det mig klarere , at det var det forløsende opgør , vi gik i møde — det fik briste eller bære ; på samme måde som hidtil kunne det ikke blive ved at gå , ingen af os kunne holde det ud . 

det blev Beatrice , der først brød tavsheden  : 
— hvad ville du sige , hvis jeg gik hen og forlovede mig ? 
Jeg mærkede , det kostede hende overvindelse at få spørgsmålet frem , og dog — jeg forstår ikke mig selv — følte jeg en ond lyst til at komme med et spottende svar , der måske ville have skilt os for bestandig . Det var som om jeg nu , da jeg i hendes stemme fornemmede samme kvalfulde angest som den , der så længe havde martret mig , måtte hævne mig for , hvad jeg selv havde lidt . Men lykkeligvis blev der ikke tid til noget svar , thi i samme øjeblik slyngede hun armene om min Hals og udbrød : 
— vær ikke kold , vær ikke grusom længer . Det er jo dig , jeg elsker — dig alene på hele jorden . Jeg vidste det ikke selv , før du begyndte at vende dig fra mig . Tag mig ; jeg er din ! 

og hun fortsatte : 
— jeg løj ikke , da jeg sagde , at jeg aldrig havde elsket , og inénte , jeg aldrig ville komme til at elske . Det , jeg følte for dig , holdt jeg kun for inderligt venskab , thi du har været mig kær , lige fra jeg var barn . Jeg har taget mod dine Kys i venskabets navn , givet dig lov til at kærtegne mig , uden at jeg selv følte nogen lidenskab derved . Vel vidste jeg , du troede , jeg elskede dig , men jeg nænnede ikke at sige dig , at du tog fejl : du var lykkelig for mig som jeg var , og jeg ville ikke gøre dig sorg . Der var jo heller ingen , jeg holdt mere af end af dig . Men du kom mig nærmere for hver dag , og jeg følte , du trak mig længere med , end jeg ville og turde ; din lidenskab voksede , og det bar rask mod al lidenskabs mål . Da blev jeg bange ; dét ville jeg ikke — ikke uden selv at elske , og jeg bestemte mig til at forandre min opførsel over for dig , når du kom hjæm fra din rejse . 

— — men da skete det vidunderlige : da du blev kold , blev jeg varm . De Kys , jeg havde taget imod uden selv at optændes af deres glød ; de kærtegn , jeg kun havde fundet mig i — dem savnede jeg nu . Når du forsætlig så’ til den modsatte side og lod som om du slet ikke vidste , jeg var tilstede , søgte mit blik så langelig dit , og jeg kunne næppe holde tårerne tilbage , når du også på anden måde — næsten hånligt — overså’ mig . Hvor har jeg ikke lidt hver gang , du har fulgt mig hjæm og enten ikke værdiget mig et ord eller — hvad der var endnu værre — pint mig med tom selskabstale om alt og ingenting ! Vel følte jeg , at alt sligt kun var en maske , men du spillede din rolle så godt , at jeg til sidst næppe vidste , hvad jeg skulle tro . Nu kan jeg ikke mere — nu først forstår jeg , at jeg har elsket dig længe , længe , uden selv at vide det ; vær ikke vred , vær ikke kold 

mere ; sig , jeg er dig kær som før — kys mig , favn mig , tag mig ! 
Alt dette sagde hun , ikke som jeg her skriver det , men i hyppig afbrudte , stak-åndede sætninger , så sagte hviskende , at det ofte kun var meningen , jeg opfattede , ikke de enkelte ord . Hvad jeg svarede , véd jeg ikke . Jeg husker kun , at det et øjeblik var mig som svandt jorden bort under vore fødder , og vi gled tæt sammenslyngede ud i det endeløse rum . 
Stille , dejlige sommernat , som så’ vor lykke ! Din milde blomsterånde blandede sig i vore Kys , din lyse skumring dækkede vore omfavnelser med sit slør . Aldrig , aldrig glæmmer vi dig ! 
Vi gik ud over markerne , langsomt , skridt for skridt . Ingen hørte os , ingen så’ os . Vi var ene med hinanden som var der ikke andre mennesker til på jorden . Og vi havde heller ikke tanke for andet 

end os selv og vor lykke — alt øvrigt var os ligegyldigt og uvedkommende . 
Under en blomstrende hvidtjørn fandt vi hvile . Beatrice satte sig på en stor kampesten , mens jeg bredte min sommeroverfrakke over den duggvåde grønsvær og lagde mig foran hende med hovedet i hendes skød . 
O , saligt at føle den elskedes hånd stryge mildt kærtegnende over éns nakke , saligt at mærke hende bøje sig langsomt over én og kysse éns øre og hviske éns navn som kun hun kan hviske det . Og saligt da at slynge sin arm om hendes liv og drage hende til sig , tæt , nær , i et ømt , knugende favntag , mens læber søger læber og éns legeme skælver i begærende fryd og frydefuldt begær . 
Min elskede , dine Kys var hede ; din vilje var som min og min som din . Thi vi var ét , du og jeg . For naturens åsyn , den store , den altbeherskende , der gløder 

vore sanser og gæmmer hengivelsens drift bag kyssets uskyldige sødme , var du min som jeg var din . 
Beatrice , du mit hjertes sidste kærlighed , efter hvilken ingen anden skal følge — min sjæl råber til dig i navnløs lykke . Så megen fryd efter så megen sorg er næsten mere , end jeg kan bære . 
Hvor var din favn blød , dine arme stærke ! Hvor dragende dine Kys , hvor forglæmmende din elskov ! Varmere har ingen kvinde følt , inderligere er ingen mand bleven elsket . Og fastere end vi i den stund bandtes til hinanden , blev få det på jord . Lad andre kun skille os , om de har hjerte dertil , lad dem gøre os det onde , de kan — aldrig vil du glæmme mig , og altid vil jeg være din . 
Derpå kender jeg dig , du eneste , sande elskov , at du vågner styrket , forynget efter rusen — at den elskede er os end dyrebarere 

end før , at vor ømhed for hende stiger som floden , der oversvømmer sine bredder . 
Beatrice , mine læber var stumme ; de fandt intet ord , thi ordet , de søgte , gives ikke . Men jeg knælede for dig og kyssede din fod . 
Og du forstod mig , thi den tåre , jeg skimtede i dit øje , fik du ikke grædt . 
Aldrig skal du ved min skyld angre , at du gjorde mig så usigelig lykkelig . 
Om jeg i det øjeblik havde kunnet tage dig i mine arme for at bære dig bort til et fremmed , ukendt sted , hvor intet menneskes fod havde trådt , og ingen andre end vore nogensinde ville komme til at træde ! 
Du elskede ! Kærere har du aldrig været mig , og ingensinde har jeg følt mig mere som din , end da jeg læmpelig løftede dig fra dit leje og kyssede din bande . Og ingensinde har denne pande syntes mig hvidere og renere . Ingen moder kan føle ømmere for sit barn , end jeg i den stund følte for dig . 

frygt ikke , at min kærlighed ikke skal række ud over min attrå ! Det er ikke blot mine sanser , der elsker dig ; om jeg ikke havde vidst det før , så véd jeg det nu . 
Frygt ikke , jeg skal blive mæt af dig ; giv dig kun hen til mig i tusinde omfavnelser , og jeg vil dog hungre efter dig . 
Thi din hengivelse er for min elskov som det ved , du kaster i ovnen , er for ilden ; den flammer kun højere , stråler klarere . 

xxxi . 
Beatrice , min dronning , mit alt , den lykkebringende , du saliggørende — jeg elsker dig ! 
Den rus , jeg drak af dine læber , er over mig endnu ; jeg er forrykt , utilregnelig . Alt , hvad der møder mit blik , sér jeg som gennem farvet glas ; timerne , der glider , er som regnbuefarvede sæbebobler , der følger i uafbrudt strålende række den ene efter den anden . Thi alle rummer de mindet om . dig , du herlige , du tilbedte , og de lykkelige-timer , du skænkede mig . 
Jeg gik hjæm fra dig som en drukken  ; benene ville knapt bære mig , hele mit 

legeme skælvede . Dine Kys var som en fyrig vin , hvis eftersmag endnu glødede mine læber og min tunge , dine omfavnelser som et bad , hvis vellystige varme stadig gennemstrømmede alle mine lemmer . Jeg vidste næppe , om jeg drømte eller var vågen . 
Beatrice , din hud var hvid og blød , dit legeme ungt og varmt . For hvert kærtegn trykkede du dig tættere ind til mig , og hver berøring øgede mine sansers glød . Salighedens vanvid var over os . 
Mine kinder er feberhede , mine hænder skælver . Der er noget i mig , der råber på luft ! Luft ! Denne lykke er ved at kvæle mig . Din elskov er på én gang lægedom og gift . 
Hvordan er det muligt , hvordan blot tænkeligt , at du , Beatrice , den dejligste af alle , er blevet min ? At det er mine læber , der har kysset dit hvide bryst , mine kærtegn , der har gjort dit blod hedt ? At det 

er i min favn , du med lukkede øjne og smil om mund har givet dig lykken i vold' ? Jeg fatter det ikke , begriber det ikke . 
Vil du , jeg skal knæle for dig og tilbede dig ? Det gør jeg allerede i tanken . Forlanger du , jeg skal glæmme alt andet for dig ? Godt , så har jeg ingen pligter mere . Alt , både ondt og godt , er jeg i stand til for din skyld ; jeg er rede til at forskrive dig min sjæl for tid og evighed . Slip mig blot ikke , stød mig aldrig fra dig — thi uden dig er alt mørke som det med dig er blændende lys og ufattelig lykke . 
Hil dig , du sanselighedens stærke Pan , som skrækker de lunkne og feje , men lader skoven lukke sig over dem , der kækt tør give sig hen til dig . Hil dig , du , der holder paradisets nøgle i din hånd , og som binder og løser efter eget tykke ! Vi giver os ind under din beskyttelse — skærm du vor lykke , som kun er brøde for dem , der ikke forstår din almagt ! Bind os fast til hinanden med 

dine stærkeste bånd , dem du først løse , , når det ikke lean være andet . Lær os at lé ad den golde dyd og spotte den lystne-misundelse , der iklæder sig forargelsens klædebon . Pust til gløden i vore Kys og ilden i vore omfavnelser , at alt i os må fortæres , som ikke er elskov eller elskovssøde foragt for alt , hvad ikke er dens . 
Pan , du stærke , sanselige Pan ! 

xxxii . 
Beatrice , Madonna , du af elskov be-nådede ! Sé , jeg knæler for dig •og tæller mine bønner på dine læbers  .rosenkrans . 
Mit hjerte lover og priser dig . 
Jeg var syg , og du helbredede mig ; jeg var elendig , og du vendte min Jammer til fryd . Min sjæl synger lovsange .til din ære . 
For dig stråler mine øjne som af mange kærters glans , for dig iklæder mine ord sig deres fejreste billedpragt , og mine ømmeste tanker ombølger dig som viet røgelses lusynlige Duft . 

o du min lykkes unge moder , velsignede blandt kvinder ! I din favn rummes livets salighed , ved dit hjerte er godt at hvile . Tag mig , gæm mig , behold mig hos dig — in aeternum ! Amen . 
Min sjæl bevarer dit billede i sit hemmeligste lønkammer , skjult for alle andre ; men foran det brænder længslens hellige lampe dag og nat , den hvis olje ikke kan udtømmes og hvis flamme ikke slukkes . 
Beatrice , Madonna , dit blik er mildt og ømt ; ingen fred på jord kan lignes ved den , der fylder mit sind , når mit hoved hviler i dit skød , og din bløde hånd langsomt stryger over min pande . Hos dig er hvile , hos dig er lægedom for alt , hvad kan pine og såre . 
Ave , ave ! Dagen går til hvile , og skyggerne falder . Det ringer til andagt ; mine tanker er hos dig , mine læber hvisker dit navn . Som aftenens solguld over himlen lyser din elskov over mit liv ; din ømme 

hengivelse er for min sjæl som nattens fred for den trætte . Men dine krystende favntag og dine ildnende Kys er som den dåd-friske morgen , der vækker til nyt liv , kalder ny kræfter frem og spænder viljens stærke buestreng . 
Du eneste i verden ! Som du er ingen anden , som du vil ingen anden blive . Lad da også mig være for dig som ingen anden : du er min skæbne , lad også mig blive din . . 
Madonna , dagen går til ro , men min elskov kender kun hvilen i dine arme . Den våger altid , selv i mine drømme ; aldrig , slukkes lampen foran dit billede , aldrig trættes min tanke af at søge dig , og tilbedelsens lydløse ord over mine læber tier ikke . I dine hænder betror jeg mit liv , . til dig sætter jeg tillid og håb , på dig tror jeg — 
Madonna , credo in aeternum ! 

xxxiii . 
Jeg véd ikke , hvad der har vækket mig , men jeg ligger pludselig lysvågen . Et svagt skær af den gryende dag siver ind igennem persiennerne , og der lyder fugle-kvidder uden for . 
Marie sover trygt ; jeg hører hendes lange , regelmæssige åndedrag og skimter omridset af hendes hoved mod den hvide pude ; den ene arm ligger løst henslængt over tæppet , og nede ved sengens benende aner jeg en lille nøgen fod titte frem . 
Det bliver lysere , og jeg kan stadig ikke falde i søvn igen . 

jeg hæver mig lidt på den ene albu og betragter hende som hun ligger dér i sengen ved siden af mig . Hvor hun sover sødt og sundt ! Intet nag , ingen dulgt mistanke har endnu gjort hendes drømme urolige og berøvet hendes nat dens hvile . Ikke endnu — — 
og pludselig slår det mig med skræk : timen , den frygtelige time er jo inde , har længst været det ! Timen , da sandheden burde frem , alt åbenbares . 
Min egen , kære hustru ! Vi har levet lykkelige år med hinanden . Sjælden har nogen mislyd forstyrret vort samlivs harmoni , sjælden har vi vekslet bitre ord , og aldrig har nogen af os fortrudt den dag , der bandt os til hinanden for hele livet . Vore sorger har været små , vore glæder store og rige . Vi elsker hinanden endnu i dag som for år tilbage . Derfor piner tanken om , at jeg skal volde dig sorg , mig dobbelt . 

thi vil du være i stand til at forstå mig ! Vil du kunne tro mig ? Vil du ikke føle min kærlighed også til den anden som den bitreste tilsidesættelse , det skammeligste bedrag ? 
Om du vidste ! Om jeg blot kunne forklare dig det . Men jeg har en trøstesløs forudfølelse af , at her vil alle ord være forgæves . Og hvorledes skulle du vel også kunne begribe , hvad jeg næppe selv fatter ? Du har alle fordomme , alle rettænkende menneskers enstemmige dom på din side , alle nedarvede forestillinger om pligt og skyldighed , ja det synes endog som om selve naturen , der kun skabte én kvinde for hver mand , vil give dig ret . Jeg står håbløst ene med mit tvedelte hjerte , min underfulde kærlighed til to . 
Hvorledes vil du dømme , når alt er sagt , og hvorledes skal jeg overhovedet ævne at få bekendelsen frem ? Om jeg vækkede dig nu og tilstod , ville det ikke være tre 

menneskers lav lagt øde , dit , mit og •— hendes  ? 
Jeg tør ikke tale , tør ikke tie , føler mig fej og ussel . Jeg er som en selvmorder , der elsker livet og dog må ville døden . Und mig en ringe frist endnu — nogle dage , én dag blot — en eneste-------jeg kan ikke nu , ikke i øjeblikket . 
Og dog , jeg véd det , for hver dag , der går , vokser skylden . Straks efter hin nat , da Beatrice blev min , burde jeg have talt , morgensolen lyst over min bekendelse ; frit , med åben pande , stolt og sikker burde jeg have jublet det ud , som mange nætter siden har skjult . Da måské ville der have været en gnist af mulighed for forståelse mellem os — — nu er øjeblikket forspildt . 
Jeg hader og foragter mig selv for denne frygtagtige vaklen , der berøver mig det sidste skær af ret . Den kærlighed , der burde gøre mig stærk , Jammer min vilje og kuer mit mod , thi jeg frygter at miste den lykke , 

hvis friske mund så dårende ømt har kysset min pande . 
Min egen , elskede Beatrice , mit lys , mit liv ! Hvad skulle der blive af mig , om jeg mistede dig ? Hvorledes skulle jeg kunne leve skilt fra dig — aldrig mere sænke mit blik i dit , aldrig mere føle dine læber mod mine ? Og hvorledes ville dit liv blive uden mig ? 
Jeg tør ikke tænke disse tanker til ende , og dog må jeg det , thi jeg sér ingen redning . Hvad enten jeg taler eller ikke ; vil Marie dog tidligere eller senere få alt at vide , og allerværst om det skal ské gennem andre . Min ulykke er , at ingen af eder kan jeg miste , og hvordan skal jeg kunne beholde eder begge ? 
Her kan ingen råde , ingen hjælpe . 

xxxiv . 
Alle sunde lukkede , ingen udvej at finde . 
Jeg har udforsket Marie , søgt at gætte hendes tanker , og det er desværre lykkedes mig . alt for godt . Hun aner intet , absolut intet ; tilståelse ! ! ville være et dræbende slag for hende . Hun har i de mange år ejet mig så fuldt , så ene , at tanken om at skulle dele med nogen anden ville være hende fuldkommen ufattelig . Hendes tillid er ubegrænset . Ingen anden mand har nogensinde været i hendes tanker , hvordan skulle så vel en anden kvinde kunne finde plads i mit hjerte ? På dette punkt bliver hun stående og lader sig ikke rokke . 

alt , hvad jeg siger derimod , slår hun hen i spøg , men jeg forstår så bittert vel , at hvis hun begreb , det var alvor , ville hun intet øjeblik betænke sig på , hvad hun havde at gøre . Stolt som hun er , ville hun stille mig valget frit : dig , Beatrice , eller hende , og valgte jeg dig , ville hun forsvinde uden klage , men med døden i hjertet . Aldrig vil hun kunne lære , at nætop det eneste , jeg ikke kan , er at vælge mellem eder to . 
Og selv med dig , Beatrice , var mit liv intet uden hende . Ja selv om jeg end ikke elskede hende mere ( det falder mig vanskeligt blot at forestille mig dette ) , ville da ikke de mange Års samliv i og for sig binde ? Sæt det umulige : at Marie og jeg blev skilte — ville dette ikke være nok til i hele vort fremtidige liv at kaste en skygge , der måtte formørke vor lykke ? Ville ikke tanken om hende stadig træde imellem os og blande angerens kulde i vore Kys  ? Ville 

du selv kunne have tillid til mig , når jeg havde sveget hende ? 
Sig ikke , at jeg alt har gjort det , thi jeg føler med mig selv , at det ikke er tilfældet . Lad sofisterne bevise , hvad de vil , — jeg tør frit lægge hånden på hjertet og sværge , at min kærlighed til dig ikke har gjort det ringeste skår i mine følelser overfor Marie . Lad de andre kalde mig utro ; min egen bevidsthed frikender mig , — — lad dem snakke , lad dem spille med brådden , lad dem håne , hvad de ikke forstår — lige meget . Er det et mirakel , nu vel — en kendsgærning er det i hvert fald . Så får rakket korse sig så meget , det vil . 
Men atter og atter vender denne ulyksalige tanke tilbage : Marie vil heller ikke tro på miraklet . Jo mere jeg har forsket , des mindre tør jeg tale ; som det nu er , skydes afgørelsen længere og længere ud i det uvisse . Lad sandheden være så hellig , 

den vil , det kan dog ikke være meningen , , man skal slå folk ihjæl med den . Den sunde fornuft byder her at tie — foreløbig . . 
Trods alt dæmrer der et svagt , et stakkels usandsynligt håb hos mig om , at det , , med tiden for mig , skal kunne lykkes mig lidt efter lidt at forberede Marie — nogenlunde da . Hun er jo ung endnu , tænker frit og sundt og er mindre end de fleste' hildet i fordomme . Hun holder ikke mindre' af dig end du af hende og er glad over , at også du og jeg er venner som hun kalder det . Kunne det blot lykkes at holde  » de' andre «  uden for ! De fleste ulykker i verden-forårsages af tjenstvillige medmennesker . Særlig har jeg et godt øje til den gamle-heks , Marie kalder  » Tante «  . 

xxxv . 
Et helt døgns berusende lykke har vi nydt ! 
Jeg skulle til Kalundborg for at ordne-et forretningsanliggende for en god bekendt , , der lå syg , og fik Beatrice overtalt til at følge med . Det var meningen , at vi skulde-vende tilbage samme aften . 
Marie fulgte mig , som jeg havde forudset , til banegården , hvorfor jeg havde aftalt med Beatrice , at hun først skulle stige ind ved Frederiksberg .  . 
Aldrig har de par minutters jærnbane-kørsel forekommet mig så lang . Mit hjerte bankede i febertakt , hver nerve var spændt 

i urolig forventning . Sæt . hun nu ikke var der , sæt , hun ikke havde kunnet finde noget påskud til at slippe hjæmme fra , eller noget andet var kommet i vejen ! Hvilken bitter skuffelse ville det ikke være ! 
Men hvor jublede det så ikke til gengæld i mig , da jeg langt om længe opdagede hendes kendte , kære skikkelse på perronen . Jeg måtte gøre vold på mig selv for ikke allerede i afstand at råbe til hende og vifte med mit lommetørklæde . Og hvilken fryd , da hun , forpustet af sindsbevægelse , smuttede ind i kupéen til mig , mens konduktøren , hvem en drikkeskilling havde gjort tjenstvillig , hurtig lukkede døren efter hende . 
Dejlige dag , som aldrig vil gå os af minde ! 
Alene to i kupéen den hele vej , alene to hele dagen i den fremmede by , hvor vi ingen kendte og ingen kendte os ! Uden frygt for at blive overraskede af et ubehageligt møde eller hemmeligt udspionérede 

gik vi trygt arm i arm , kiggende på byens småséværdigheder , men dog langt oftere søgende hinandens blik . Vi var oppe i kirketårnet med den herlige udsigt over land og hav , men end herligere var de Kys , vi stjal os til , når klokkeren , der viste os om , vendte ryggen til ; vi var ude at ro på fjorden , men i stedet for at tage over til lerchenborg , som bestemmelsen var , blev vi liggende der ude favn i favn og lod båden drive ; vi var oppe på bakkerne bag byen for at sé solen gå ned i havet , men skønnere end aftenrødens pragt var kærlighedens rødme på Beatrices kinder og strålende glans i hendes øjne . 
Vidunderlige nat , som fulgte ! 
Var det ifølge fælles list , -vi kom for sént til toget ? Havde lykken gjort os begge overmodige og forvovne ? Måtte vi på trods af al fornuft tømme salighedens bæger til bunden , gribe den lejlighed , der måské aldrig oftere ville tilbyde sig ? 

lykkeligere par har det lille , tarvelige hotelværelse aldrig rummet , sødere elskov ikke drevet søvnen på flugt . Den lyse nat , hvis dæmring gjorde det klart i vort sovekammer , var ikke skønnere , ikke renere end vor lykke . 
Beatrice , din elskov var som et slebent krystalbæger , fyldt til randen med sølvklart vand fra en underjordisk kilde , rént , friskt , nys fremvældet af naturens skød . Herligere drik har ikke kvæget tørstige læber . 
Din ømt hviskende stemme var som skovens Brus over mit hoved ; under det tætte , solspillende løvtag lagde jeg mig til hvile , gæstet af livets saligste drøm . 
Dine favntag var som havet , i hvis dybder man synker , men som dog bærer svømmeren oppe — din barm som den vuggende bølge . Du elskede , havet lukkede sig over mig , bølgen vuggede mig . 
Din hengivelse var som sommerhimlens dybe , skyfri blå , i hvis uendelighed blikket 

ingen bund finder . Beatrice , jeg stirrede ind i himlen , men dens grænser fandt jeg ikke . 
Dit unge legemes varme fyldte mine sanser med solfryd og sommerjubel ! dets Duft var som syren og Jasmin ; dets fine omrids henrykte mit blik som svulmende bakkedrags blødt svungne bølgelinjer ; dets hvidhed var som kirsebærtræets blomstersné . Men dit blik , Beatrice , var som lynets blændende rift i skyen , gennem hvilken man sér lige ind i guds himmel . 
Aldrig vil mindet om den nat dø i min sjæl ; det vil leve , selv om alt andet dør . Og blev jeg end en olding med rystende lemmer og mimrende læber : tanken om hine timers lykke ville end -rødne mine furede kinder og flammeskinne mit ud-slukte blik . 
Beatrice , du min dronning af elskovs nåde — jeg elsker dig ! 

xxxvi . 
Det hvisker i krogene , det summer , det snogehvisler ; slangebrådden spiller . Træder jeg pludselig ind i en stue , hvor flere mennesker er sammen , forekommer det mig , samtalen standser , og man sér på mig med betydningsfulde blik . Sporhundene vejrer skandalen . 
Kun Marie er utvungen og uberørt som før . Enten har man endnu ikke forsøgt at gøre hende mistænksom , eller også har hun mødt sladderen med den foragt , den efter hendes mening fortjener . Og dette piner mig mest af alt . De andres vellystige skadefryd og sædelige afsky kan jeg bære ; 

den er mig for mit eget vedkommende endog temmelig ligegyldig , men hendes klippefaste tro skærer mig i hjertet . 
Var det mon kun et tilfælde , at Beatrice ikke som sædvanlig var indbudt til professor Petersens i mandags ? Det ligner allenfals en tanke . Og de mennesker kalder sig dog særlig liberale . 
Hun fortalte i går , at den unge benzen havde hilst så underlig skødesløst på hende . Næste gang hilser han formodentlig slet ikke . Og det skønt hans virkelige fader efter sigende aldeles ikke hed benzen . Hykleri  ! Den laban misunder mig i sit stille sind . 
Løvrigt omtales Beatrice slet ikke mere i min nærværelse ; selv Maries  » Tante «  har tilsyneladende glæmt hendes tilværelse . Men jeg skal love for , kværnen går desto lystigere , når jeg ikke er tilstede . Heldigvis står jeg ikke i afhængighedsforhold til et eneste af disse i min sædelighed så inter 

esserede mennesker . Ellers skulle der nok vanke ! 
Var det ikke for Beatrices skyld , gav jeg dem samt og alle døden og djævlen . Men nu skal de naturligvis til at tude ørene fulde på hendes moder , dette vripne gnav , der dårlig kan tåle , datteren kommer uden for en dør , bare fordi sygelighed fængsler hende selv til stuen . Sandelig , Beatrice har ikke haft for blide dage med hende , og bedre bliver det næppe herefter . 
Løvrigt må Herren vide , hvordan rygtet får fat i det lille bitte sandheds-sandskorn , der i reglen ligger til grund for dets vidtdrevne overdrivelser . Jeg siger med vel-beråd hu overdrivelser , thi Beatrice og jeg havde endnu ikke givet hinanden det første Kys , da sladderen allerede havde stemplet hende som min elskerinde . Og jeg tvivler ikke om , at det vindskibelige rygte på sagens nuværende standpunkt allerede er langt forud for sin tid : at f . Eks . Beatrice 

er svanger , at hun og jeg allerede har truffet aftale om at  » stikke af «  sammen , ja at vi måské endogså allerede er rejst , at Marie og jeg har gjort de indledende skridt til skilsmisse osv . , osv . Jeg er mig bevidst , allerede af hensyn til Beatrice , at have handlet så forsigtig og hensyntagende som muligt ; man har sét os spasére sammen , men ingen har endnu sét os kysse hinanden ; man véd , jeg altid følger hende hjæm , når hun har været i besøg hos os om aftenen , men ingen kan vide , om jeg har fulgt hende længere end til hendes gadedør . At jeg åbenlyst har spøget med min forelskelse , kan kun have vildledet sporhundene , omend kun for en stund . Og dog ! Nu er sædelighedskomitéen der med sin knaldepisk — tantepjank , venindefritten , dydig krænkelse , foregiven ømhed i følehornene og hvad ellers hører til . Den skumle forfører burde stenes ------skønt nej , med ham kan det egentlig være det samme ; han er jo , når alt kom 

mer til alt , kun et mandfolk , — men hans ulykkelige olfer burde mildest tålt kagstryges og så bagefter gelinde steges i påsyn af en rørt , tåreblændet , medynksom skare af byens bedste familjer . 
Hellige moral ! Lykkelige samfund , som ejer en sådan moral ! 
Og hvilket skrå ! vil der ikke hæve sig , når Beatrice om kort tid tager med Marie og mig til rønninge ! Thi hun sked med , om hendes moder end stritter nok så meget imod . Skandalen vil være så fuldkommen , at man hverken véd ud eller ind , og man vil spørge , om Marie da er fuldkommen blind eller skrupgal . Jeg behøver ikke at gå længere end til forleden hos professor Petersens , da hun af sig selv nævnede Beatrice og spøgende sagde : 
— min mand er forelsket i hende , men lad ham kun være det ! 
Der blev så forlegent stille som om 

hun havde sagt  » Fanden raspe mig «  , og man lånte hinanden betydningsfulde øjekast . 
Marie har altid elsket at udfordre rakket på den måde — skal hun nogensinde nå at gøre det med andet end med ord ? Ville hendes frisind sejre , når hun vidste , det var alvor — liv eller død ? Å , om blot hun forstod os , hvad brød vi os så om alle de andre ! Men den dag oprinder næppe . Vi mennesker er jo kun frisindede , så længe der ikke er tale om os selv . Al ære den undtagelse , der bekræfter reglen . 
Trods alt mægter ikke det sværd , der hænger over vort hoved , at dæmpe den jubel , der fylder os . Jeg er for lykkelig til at skimte faren større end en lille skyplet i synskredsen ! Alt i mig er sang og sejr . Thi hun er min så fuldt og fast som nogen mand nogentid har ejet en kvinde . Der er ikke mere skygge af tvivl hos mig , ikke anelse om forsagthed . Om jeg havde fået brev med Vorherres eget segl under , kunne 

jeg ikke være niere sikker . Og lykken gør mig stolt , kæk — til tider næsten overmodig . Thi hvem kan jeg møde på min vej , som er rigere end jeg ? — fattige , fattige stakler de fleste , i hvis turban livets guldfrugt sagtens aldrig faldt , men som måské , højt regnet , forvekslede en kartoffel med en orange . 
Leve Aladdin og hans lykke ! End knejser hans slot højt over alle Tage , end skotter misundelige skumlere til dets pragt . Lad kun nureddin til sidst komme , når det ikke kan være anderledes — og vi vil endda først Tage et tag sammen . Endnu har jeg ikke givet fortabt ! 

xxxvii . 
Kun et par dage siden vi sidst var sammen , og dog forgår jeg af længsel ! Spejder hvert øjeblik ned ad gaden , om du dog ikke skulle komme ; lytter efter hvert fodtrin ude på trappegangen . Men det er stadig ikke dig . Hvorfor kommer du ikke ? Burde du ikke have en følelse af , at jeg i dag savner dig , så jeg næppe kan udholde det . 
Du taler om det ufornuftige i at sés så ofte , méner , det må vække opmærksomhed . Ja , jeg indrømmer det . Men når jeg nu ikke kan undvære dig — når hver dag , jeg ikke sér dig , forekommer mig 

trøstesløs øde , og timerne ikke synes at ville få ende ? Marie finder intetsomhelst påfaldende i , at du kommer så ofte ; hun så’ dig gerne hver dag , om det skulle være , og tager ikke i betænkning at lade os være ene sammen . Har vi ikke bragt fornuften offer nok ved omtrent helt at ophøre med vore stevnemøder ude omkring ? 
Jeg spørger mig selv med gysen , hvordan det skulle gå mig , hvis vi overhovedet ikke kunne ses mere ? Det ville ikke være til at udholde ; jeg tror , jeg blev afsindig af sorg . 
Beatrice , elsker du mig lige så højt som jeg dig ? Længes du som jeg , lider du som jeg , føler du dig ufattelig lykkelig som jeg ? Jeg har aldrig fundet ord til at udtrykke for dig , hvor grænseløs min kærlighed til dig er , — har mine Kys , mine kærtegn sagt dig det ? Og hvis de har , hvor kunne du så nænne ikke at komme i dag ? 

alt i mig er uro og længsel . Jeg kan ikke finde ro til noget som helst arbejde , ikke tage mig sammen til en eneste fornuftig tanke . Hvorhen jeg end vender mig , overalt er det kun dig og atter dig , jeg tænker på . 
Min kærlighed er grådig , umættelig ; aldrig får den nok . Den hvisker til mine arme om at knuge dig fast i min favn og ikke slippe dig mere , og til mine læber om at kysse dig fra vid og Sans . Hver nerve i mig får den til at dirre ved tanken om dig , min vilje til kun at ville dig alene . Jeg er modstandsløst givet i dens vold . 
Elskede , elskede , kom ! Min favn er åben , vort leje venter . Jeg er syg af længsel , véd intet råd . Kom ! Lad os glæmme alt og alle for vor kærlighed , beruse os i hede Kys og give os hen i knugende omfavnelser , så vi intet mere husker uden dét , at vi ejer hinanden ! 
Kom ! Mine læber tørster efter at sætte deres mærke på dine hvide skuldre , mine 

arme efter at omslynge dit liv , mine sanser efter at føle dit legemes varme , mit hele væsen efter at blande sig med dit i hengivelsens søde øjeblik . 
Kom , du elskede , kom ! 

xxxviii . 
Du har grædt , Beatrice ; nægt det ikke i jeg aner , hvad der har kostet dig tårer , og det harmer mig , at jeg , der burde være din beskytter , står magtesløs over for de krænkelser , man tilføjer dig , skønt jeg véd , at det , hvorfor man håner dig , er det skønneste og reneste , noget hjerte har rummet . Jeg kan kun kysse dine tårer bort og for en stund bringe dig til i mine arme at glæinme , at der er noget i verden , der hedder ondskab . 
Man har altså ganske rigtig varskoet din moder , og hun har villet forbyde dig at komme mere hos os ! Jeg forstår , at du 

har haft en kamp at bestå med hende . Du har lidt nok givet efter for hendes luner ; det er godt , du endelig engang har vist , at  »  også du har en vilje . Går alt vel , rejser vi altså til rønninge i slutningen af måneden . Så længe vi er dér , skal vi have fred . 
Jeg kunne slå disse mennesker i ansigtet , som vover at vise sig uhøflige imod dig . Vidunderligt , at manden , der for sit eget vedkommende ikke tager det så strengt , straks skal føle sig opfordret til at vise en kvinde sin moralske indignation , så snart der går rygter om hende . Men mest oprørende er dog denne forargelse , når den antager form af åbenlys tilnærmelse , fordi han mener , at den pågældende kvinde da også må være tilfals for ham . 
Hvordan i alverden har man fået at vide , at vi har været i Kalundborg sammen  ? Jeg synes dog , vi var så forsigtige som vel muligt både ved afrejsen og hjæmkomsten , 

og jeg tror ikke , vi på selve rejsen er bleven sét af nogen , der kendte os . Men ikke desto mindre véd man ganske god beskéd . Kandidat bang — du husker nok den affektérte pomadekrukke , der altid fortæller om sin rejse i Syrien ? — blinkede forleden betydningsfuldt til mig og ytrede , at det havde visst været en meget behagelig udflugt ! Og véd først han det , kan man være overbevist om , at historien snart er over hele byen . Hvad vil følgen blive , hvis Marie får det at vide ? Selv om hun ikke tror det , kunne det dog falde hende ind at spørge mig , og hvad skulle jeg så svare ? Det er galt nok , at jeg tier for hende ; skal jeg nu også lyve ? 
Jeg føler noget af et ansvars tyngde overfor dig , Beatrice , thi jeg er jo årsag til alle de ydmygelser , der møder dig . Og hvorledes skal fremtiden blive ? Hvortil skal vor af samfundet fordømte kærlighed føre ? Vel véd jeg , ingen af os vil fortryde , at vi 

har vovet at være lykkelige med hinanden , men jeg ængstes ved tanken om , hvorledes de kommende år vil skikke sig for os . Vi måtte begge være blinde , hvis vi troede i længden at kunne skjule vort forhold for Marie , og hvad skal der blive af os , når skilsmissens time slår ? Rimeligvis kommer vi til at betale vor lykke med lange , glædeløse Års fortærende savn og håbløse længsel , thi hvorledes skulle vi to kunne glæmme hinanden ? 
Onde forudanelser piner mig . Min vanlige frejdighed er afløst af forsagthed . Jeg føler hvile på mig det stikkende , skadefro blik af en skæbne , der ikke vil mig godt . Beatrice , Beatrice , hvordan skal det gå os ? 

xxxix . 
Var det mon med forsæt , Marie åbnede døren så lydløst , at vi ikke mærkede hende komme ? Så’ hun , at vi kyssede hinanden ? ? Heldigvis havde vi åndsnærværelse nok til ikke at fare fra hinanden som to overraskede syndere , og jeg tror ikke , der iøvrigt var noget at sé på os . 
Men det forekom mig , at Marie var meget bleg . 

xl . 
Beatrice , véd du , at du i det sidste halve år er blevet en anden ? Aner du , i hvilken grad du er modnet under elskovs varme sol ? 
Jeg forelskede mig i en ung pige , halvt barn endnu ; hendes hjerte var en skjult , hemmelig guldmine , hvis skatte hidtil ikke havde åbenbaret sig for noget menneskeligt blik . Nu favner jeg en varm , lidenskabelig elskende kvinde ; guldlejets glans blænder mine øjne . 
Din gang er blevet fastere , din holdning stolt . Dit blik er klart , skarpt iagttagende og behersket , og bag smilets ynde 

skimtes en selvsikker viljes træk om dine læber . Der er kommet noget kækt , uforfærdet over dig ; din stemme har fået mere klang og styrke , og du finder let de ord , du søger . Dit ansigtsudtryk er blevet dig lydigt ; din mine forråder kun , hvad du : selv vil . Din hånd tager fast og beslutsomt om det , den griber . 
Og når vi er ene , Beatrice ! Hvilken glans af sol og sommer står ikke om dig , når du lykkelig smilende kommer mig i møde med armene løftede for at lægge-dem om min Hals ! Hvor knugende ildfuldt er ikke dit favntag , hvor varme dine læber , som for kort siden næppe forstod at kysse ! 
For hver gang , jeg sér dig , er du mig ny , og jeg attrår dig så hedt som nogensinde . Jeg beruses ved at føle lidenskaben vokse i dig , rives med af dig som du af mig ; mit sind er idet begær efter dig , skønt 

dit legeme for længst ikke mere liar nogen hemmelighed for mig . 
Som en stolt plante , der skyder knopper og sætter blomst , badet af solens driftvækkende ild , har jeg sét dig udvikles fra dag til dag , følt dig vokse i mine arme . Min er du , mig tilhører du som planten tilhører solen , dens ophav . Dine dejlige arme , der synes mig end rundere og fyldigere end før ; din barm , der hæver sig højere , siden lykke og længsel fyldte dit hjerte , dine læber , som elskovs ild har givet stærkere rødme , dine øjne , som stråler i fryd , dit hele legeme , din hele sjæl — alt er mit og ene mit ! 
Under over alle undre ! Svimlende lykke , som jeg føler men ikke formår at fatte ! 
Alt giver du mig , hvad en kvinde kan give den mand , hun elsker , og i fuldeste mål . Og din given har gjort dig rig . Thi elskov skænker tifold igen . Skat på skat 

liar vi dynget sammen , rigdomme , som vi vil leve af i kommende dage . 
Intet har du lagt skjul på overfor mig , ingen tanke dulgt ; du lod mig læse i din sjæl , hvad jeg ville og kunne , lod mig kende dig helt og holdent — ikke blot det gode i dig , men også det vrange og slette , hvoraf hvert menneske huser noget . Derfor tror jeg på dig . 
Min søde elskede , min kostelige ejendom ! Altid vil du være min , selv om alt i verden stræber at skille os . Skal end mørke dage komme og en sorgtung vinter øde vor lykkes sommer — som spiren under sne hemmelig gæmmer på sit solfødte liv , vil du bevare mig i dit hjerte , lige ømt , lige trofast som i vor lykkes bedste stund . 
Barn af mit hjerte , kvinde skabt af min elskov ! Mit blik hviler på dig med usigelig fryd ; alt , hvad jeg føler lyst og fagert i mig , bøjer sig til dig . Alt andet 

synes mig fattigt og uvæsentligt mod tanken om , at jeg ejer dig , du min rigdom , min stolthed ! Og må jeg end skjule min skat for verdens øjne — min lykke over at besidde den er sig selv nok . 

xli . 
Hvorfor har du ikke fortalt mig , at Beatrice var med dig i Kalundborg ? Spørgsmålet kom så hovedkulds , at det ikke ville have været mig muligt at linde på nogen udflugt , selv om jeg havde været fej nok til at forsøge det . Jeg vovede ikke at løfte blikket fra den bog , jeg lige havde læst i , og fik kun fremstammet et par intetsigende ord . 
— det er altså virkelig sandt ? 
Tonen , hvori disse ord blev sagt , lød så forunderlig fremmed , at jeg måtte sé op . 

aldrig glæmmer jeg Maries ansigt i det øjeblik . I et nu forstod jeg alt . Stakkel , hvad må hun ikke have lidt ! Al hendes tilkæmpede ro var borte , al hendes forstilte umistænksomhed , som jeg dåre hidtil havde taget for god vare . 
Ilendes ansigt var kridhvidt , læberne sammenknebne og sitrende , blikket uhyggeligt stirrende . Den hånd , hvormed hun holdt fast om stoleryggen , skælvede — et jammerfuldt billede af en fortærende skinsyges kvaler . Og hvor længe havde hun mon båret på alt dette , uden at jeg havde haft nogen anelse derom ! 
— det er altså sandt ? gentog hun ; hendes stemme lød som en druknendes halvkvalte råb om hjælp , — i elsker hinanden  ? 
— ja ! 
Ethvert forsøg på blot at besmykke sandheden ville have været vanvid . 
Frygteligere time end den , der fulgte , 

har jeg ikke levet . Det var ingen besvimelse , — kvinder som Marie kender ikke denne kunst ; — det var selve døden — et lig , jeg holdt i mine arme . Hendes øjne var vidt opspilede , uden spor af tårer ; ansigtet blåligt , fortrukket i smærte ; åndedrættet kort og pibende . Først da jeg fik bragt hende til hvile , faldt hendes øjne til , og hun sank hen i en døs , nu og da gen-nemrystet af en ufrivillig , krampagtig gysen . 
Intet ord kom over mine læber ; jeg var ikke i stand til at tænke klart . Det var som skulle jeg drukne i en syndflod af selvbebrejdelse , anger og rædsel . 
Et virvarr af usammenhængende forestillinger surrede rundt i min hjerne . 
Nu var altså det hele forbi ! 
Ville Marie nogensinde lære at forstå og tilgive ? 
Kunne jeg gå ind på aldrig at sé Beatrice mere ? 
Hvorfor havde vi dog ikke været mere 

forsigtige ! Så var dette ikke kommet allerede nu . 
Hvorlænge havde Marie mon anet vort forhold  ? Og hvilken beundringsværdig selvbeherskelse havde hun ikke i lange tider vist ! 
Hvis hun nu fordrede skilsmisse ? — skulle  .jeg miste dem begge ? 
Alle de gode år , vi havde levet sammen ! — skulle mindet om dem rives isønder , spredes for alle vinde ? 
Marie , jeg elsker dig jo endnu , selv om du ikke tror det ! Hvorfor kan du ikke fatte det ? 
Hun blev atter nogenlunde herre over sig selv . Jeg tog hendes iskolde hånd , og hun lod mig beholde den , uden modstand og uden given . Nu og da gøs hun som af kulde . Og da jeg til sidst begyndte at tale , havde jeg en fornemmelse af , at hun kun hørte halvt efter og næppe forstod , hvad jeg sagde . Midt i en sætning afbrød hun mig og bad mig lade hende gå til sengs . 

xlii . 
En skrækkelig nat ! 
Dér lå vi ved hinandens side , begge søvnløse , begge kæmpende mod de samme fortvivlende tanker og dog milevidt fra hinanden . Intet ord , ingen tilnærmelse  .af nogen Art . Det var som den ene ikke vidste , den anden var nærværende . Først hen imod morgenstunden få timers urolige blund og så den pinefulde opvågnen til bevidsthed om det skete . 
Jeg troede at mærke , at Marie følte sig ubehagelig berørt ved at skulle klæde sig på i min nærværelse og skyndte mig derfor ind i mit værelse , 

først op ad dagen gik jeg ind i dagligstuen til hende . Hun lå på sofaen , og jeg kunne sé , hun havde grædt . Atter vovede jeg mig frem med min forklaring , dog uden at besmykke noget — det tør jeg i hvert fald sige . Åbent og ærligt skriftede jeg alt . 
Det kom ikke til nogen som helst  » Sene «  mellem os , således som det ville være at vente hos de fleste ægtefolk . Ingen lar-mentéren , ingen skrigen op . En anden kvinde ville have overøst sin mand med bebrejdelser , og kun få ville i Maries sted have nægtet sig at lade ham høre , at de havde bragt ham en formue . Hos Marie intet af dette . Kun tavshed og — fortvivlelse . 
Kan og tør jeg undres over , at hun kun halvt tror på mine forsikringer ? Ingen kvinde har kunnet vise en mand mere tillid end Marie mig ! Og dog har jeg skuffet hende . Hvad under da , om hendes 

tro , ikke blot til mig , men til mennesker overhovedet , har fået et knæk ? En skuffelse som den , hun her har lidt , lader én ane løgn og forstillelse bag de ærligste ord . 
Å , Marie , hvad har jeg gjort ! Om jeg blot straks havde sagt dig alt — så ville du i det . mindste have trot mig nu . 
Min elskede hustru — om jeg kunne lægge mit hjerte åbent for dig — om du kunne gennemskue mine tankers skjulteste kroge — du ville sé , at jeg taler sandt , og måske vinde lidt af den gamle tillid tilbage . Men det er umuligt nu . Skal det nogentid blive genoprettet , hvad jeg har ødelagt ? 
Kun et eneste lysglimt -i mørket sporede jeg . Det var , da jeg havde tålt færdig , og Marie med en selvfornægtelse , så rørende , så oprivende , at det var mig som måtte jeg kaste mig i støvet for hende , spurgte , om jeg helst ønskede skilsmisse ? Ikke tale 

om , hvad hun , den krænkede , ville — ikke som nogen hævn , straf eller gengældelse fra hendes side-------kun et selvopgivende spørgsmål om min vilje ! Da kunne jeg ikke længer holde tårerne tilbage , og idet  .jeg hulkende sank ned for hende med hovedet i hendes skød , udbrød jeg : 
— hvorfor vil du dog ikke tro mig ! 
Men i samme øjeblik følte jeg hendes hånd stryge iet over mit hoved — et stille , forskræmt kærtegn , et hemmeligt bud fra hjerte til hjerte . 

xliii . 
Jeg føler mig forpligtet til at gå ind på ethvert forlangende fra Maries side , og kunne jeg vel vente andet , end at hun ville stille det som en uafviselig betingelse for at fortsætte vort samliv , at Beatrice og jeg herefter må være døde for hinanden — aldrig sés , aldrig mødes mére , aldrig give hinanden det ringeste livstegn ? Bitrest er det mig , at jeg end ikke tør sende Beatrice et afskedsord eller blot en forklaring . Det er mig som om jeg , idet jeg opfylder én pligt , tilsidesætter en anden . 

Beatrice , fordøm mig ikke , miskend mig ikke for den beslutning , jeg har taget ! Vid , det er mit eget hjertes dødsdom , jeg underskriver . Og dog kan jeg ikke andet . Ingen lykke ville kunne spire for os , om jeg handlede anderledes . Mindet om hinanden har vi dog ; det kan end ikke vi selv berøve os . 
Du vil naturligvis forstå alt , når du hører , at Marie og jeg uden at tage afsked er rejst til rønninge for ikke mere at vende tilbage , og jeg håber , du — i det mindste délvis — vil kunne billige , hvad jeg gør . Om jeg blot kunne ønske , at din sorg måtte blive mindre end min ! — men det kan jeg ikke . Bebrejd mig det ikke , at jeg føler en grusom trøst ved tanken om , at også du lider — jeg kan ikke gøre for det , selv om jeg nok så meget håner mig selv for min egenkærlighed . Og frem for alt : kald mig ikke troløs , thi det fortjener jeg mindst af alt . 
Elskede , elskede !  tør jeg i tanken sende dig mit farvel ? Tør jeg , uden at 

bryde mit løfte til Marie , bede sommerskyerne være mine budbringere til dig , sende dig et sidste Kys med den lette vestenvind ? 
Trods alle selvbebrejdelser har jeg intet øjeblik været i stand til at ønske , at vi aldrig havde lært at elske hinanden . Jeg kan sørge , men ikke fortryde . Om jeg kunne leve det sidste år om igen , ville hin sommernat dog atter tinde os i hinandens arme . 
Glæm mig aldrig . Den dag vil ikke oprinde , da jeg har glæmt dig . Lad vor kærlighed leve med os vort liv til ende , altid frisk , altid ung som i vor lykkes herligste stund . 
Hver tåre , du græder for mig , vil lønne dig med erindringens fryd ; i drømme vil vi være hinanden nær . Og når du en nat sér Sirius stråle på himlen — den stjærne , vi så ofte på vore séne vandringer kaldte vor — tænk da , at også jeg , fjernt fra dig , stirrer mod himlen , og at vore tanker i det øjeblik mødes . 

ja tænk kun på mig , når og hvor du vil , og vær sikker på , at også jeg tænker på dig , thi mindet om dig vil aldrig hélt være ude af mit sind . Det , som skulle skille os , vil kun føje os sammen og vore hjerter søge hinanden i en vemodig længsel , hvis-fattige trøst bliver vor elskovs løn og — straf . 
Lev vel ! 

xliv . 
Det er sent på høsten . Bønderne kører det sidste korn i hus . Over gule , stubbede agre søger mit blik den fjærne-synskreds . 
Jeg går lange ture , så lange , at jeg om aftenen vender dødtræt hjem , og legemet kræver søvnen som sin uafviselige ret , thi ellers må jeg frygte natten . 
Vi omgås ingen herovre , — gjorde vel et par forsøg , men blev hurtig afskrækkede . 
Min stakkels Marie , vi er begge ulykkelige , og det står ikke i min magt at ændredet . Sorg og nag lurer på os i alle kroge . . 

vi forsøger at nærme os hinanden , men det lykkes os kun halvt . Hver samtale , vi prøver at indlede , dør atter hen ; vore ord falder blytunge til jorden . Og vil vi kyse alle skygger bort og leve som ægtefolk , føler vi os til mode som om vi begik en synd . 
Og dog elsker jeg dig , hører du , jeg elsker dig , min egen hustru , hvis sjæl er ren som den krystalklare kilde . Ingen kvinde på jorden er bedre end du , ingen fortjente mere end du at være lykkelig . Men mit hjerte er såret til døden . Det er dit og dog ikke dit alene ; jeg elsker dig , og dog er den anden ikke ude af mine tanker et øjeblik . Sælsomt forener dit og hendes billede sig for min sjæls øje , ligelig hersker i over mit sind . 
Det smerter mig mere , end ord kan sige , når jeg træder ind i stuen til dig , og du hæver blikket , blidt og sørgmodigt , fra den bog , med hvilken du forsøger at dulme de kvalfulde tanker . Men hvad hjælper det . 

jeg sætter mig på skamlen ved dine fødder og lægger mit hoved i dit skød , mens din hånd kærtegner min nakke ? Du véd dog , hvorpå jeg tænker , og jeg véd , du lider derved , og begge véd vi , det bliver ikke anderledes . Hvad skal enden blive på al denne elendighed ? 
Vi har talt om at rejse til udlandet , men atter opgivet tanken . Hvortil skulle det vel føre ? Fra sit eget jeg kan man dog ikke flygte . Vi har prøvet at udøse vore hjerter for hinanden , men vi kender i forvejen hinandens tanker . 
Som efter fælles aftale bliver Beatrice aldrig nævnet mellem os , og dog har vi begge , det mærker jeg , en følelse af , at hun er tilstede , selv når vi er mest éne , og lytter til hvert ord , vi siger . Det er som om vi havde nedbrudt den eneste bro , ad hvilken vi på ny kunne finde vej til hinandens hjerter . Jeg tror , Marie føler dette ligeså klart som jeg . 

forgæves søger jeg som før at fordybe mig i mine kulturhistoriske studier ; det værk , hvorpå jeg i åringer har arbejdet med lyst og Iver , vil ikke mere fremmes . Jeg læser og gør mine uddrag , men blot mekanisk . Jeg selv er langt borte . Ene og alene for Maries skyld lukker jeg mig endnu daglig nogle timer inde med mine bøger for ikke yderligere at bedrøve hende med forestillingen om , at jeg ikke mere dur til mit arbejde . 
Nå , hvem véd — måské kan dette forandre sig med tiden . Mit hjærtesår er endnu så friskt : ej under , sårfeberen ikke har forladt mig . Der siges jo , at der er intet ondt , der varer hundrede år . Engang bliver man gammel , engang slår hjertet svagere . Og dog oprøres jeg ved denne tanke ; dog er der noget i mig , der væmmes ved denne flade trøst ; hjertet gør oprør mod forstandens kolde forsøg på at 

agere læge . Det råber højt dit navn , Beatrice , klamrer sig fast til mindet om dig og skriger det ud : aldrig , aldrig kan jeg glæmme dig ! 

xlv . 
Marie har fundet en sysselsættelse ; hun holder en Art skole for nogle fattige børn nede fra byen . I gamle dage gjorde jeg løjer med hendes filantropiske tilbøjeligheder ; nu er jeg glad over , at hun har fundet noget , der i det mindste delvis optager hende . 
Jeg har drømt om Beatrice i nat . Vi gik arm i arm ud over grønne marker ; det var forår , lærkerne sang . Til sidst satte vi os i græsset , og hun lænede hovedet mod min skulder . Jeg følte mig gennembævet af usigelig fryd — alt det onde havde kun været en drøm , og vi havde aldrig været skilte . 

da jeg vågnede , var det endnu mørk nat , men jeg kunne ikke falde i søvn mere . Marie derimod sov sødelig til den lyse morgen ; jeg måtte ligge og høre , hvorledes hun drog ånde , dybt og regelmæssigt , og — det ærgrede mig , skønt jeg godt véd , jeg burde skamme mig . 

xlvi . 
Det lader til , Marie kommer lettere over det , end jeg tænkte ; der er tider , hvor hun ikke er langt fra at være munter , og i hendes blik læser jeg håbet om , at alt endnu skal blive godt mellem os . 
Gid det var såvel ! Men jeg frygter , hun vil blive skuffet . 
Hun gør alt muligt for at glæde og opmuntre mig : leder samtalen hen på ting , som hun véd , jeg interesserer mig for ( eller rettere : som tidligere interesserede mig} , spiller den musik , jeg holder mest af , fore-slår , vi skal spasere sammen , giver mig mine livretter til middag osv . Hun er så 

øm og deltagende overfor mig , at hun tit er ved at bringe mig tårer i øjnene . 
Jeg har en mistanke om , at hun en dag under min fraværelse har været inde i mit værelse og gennemlæst det hæfte , i hvilket jeg skriver disse spredte dagbogsblade ; da jeg kom hjæm , lå det ikke ganske som det plejer . Jeg har intet imod , at hun har gjort det , men jeg forstår ikke , hvorledes hun af det , hun har læst , har kunnet øse noget håb om , at jeg med tiden skulle glæmme Beatrice . Tværtimod ! Og dog synes mig forandringen i hendes væsen nætop at skrive sig fra den dag . 
Bedst som jeg går op og ned ad gulvet , kommer hun hen til mig , stikker sin arm ind under min og trækker mig hen til det store vindue , vor yndlingsplads , med den vide udsigt over marker og skove . Dér nøder hun mig så til at tage plads i lænestolen , sætter sig over for mig , og idet hun lægger sin hånd på min , sér hun på mig med 

et blik som om hun ville sige : vent kun . og du skal sé , alt bliver godt 1 
eller jeg vågner om morgenen ved , at hun ligger i sin seng og kigger over på mig , skælmsk som i de første år , vi var gift . Og når hun sér , jeg er vågen , kommer hun trippende over gulvet på små nøgne fødder , hopper op til mig og gæmmer ansigtet i mit skæg — ganske som i gamle dage . Jeg på min side gør mig også umage for at vise mig god og kærlig imod hende--------men ak , Marie , du ville hvile blødere i min arm , hvis Beatrice lå i den anden ! 

xlvii . 
Jeg blev besynderlig til mode , da jeg i formiddags åbnede posttasken — noget Marie ellers altid plejer at gøre — og fandt et brev til hende med en udskrift , der påfaldende lignede Beatrices hånd . Mit hjerte kom voldsomt til at banke , skønt jeg måtte kunne sige mig selv , at ligheden kun var tilfældig . Jeg kunne ikke få noget spørgsmål over mine læber om , hvem brevet var fra , men Marie syntes at gætte mine tanker og fortalte mig af egen tilskyndelse , at det var fra en skolekammerat — navnet har jeg atter glæmt — som hun ikke havde sét i mange år . 

den ringe hændelse har imidlertid været nok til at bringe mig ud af min møjsommelig tilkæmpede ligevægt . Nu tager jeg min hat og går en lang , lang tur — jeg holder ikke ud at være hjæmme . 

xlviii . 
I dag er mismodet over mig ; jeg ledes ved alt og alle . Det er gråvejr ude , det er gråvejr i mit sind . 
Nej , Marie , du handlede ikke klogt , da du skilte os . 
Kan være , du var i din ret — i hvert fald formelt sét — men hvad du tilsigtede , vil du ikke opnå . 
Alt , hvad jeg formår , er at beklage dig , men forlang ikke , jeg skal angre . Du kunne ligeså gerne fordre , at en indespærret fugl skulle angre , at den engang jublende havde ladet sine vinger bære sig 

mod sky , eller at en plante , du anbringer i en mørk kælder , skulle fortryde , at den nogensinde havde tilladt solen at skinne på sig . 
Jeg mærker ingen selvbebrejdelser mere , har ingen følelse af at have begået noget værre end fuglen og planten — véd kun , at du har berøvet mig dét , der for mig var solen og lyset . 
Jeg har elsket dig og elsker dig endnu — tror du måské , jeg ellers havde fundet mig i at indespærres ? Men nætop derfor har du båret dig uklogt ad ; det , du engang har ejet hélt , står du i fare for at tabe hélt . 
Vogt dig for nagets bitre urt ! Det er en giftig ukrudtsplante , der let breder sig i det hjerte , hvor den engang har fæstet rod . Den kan spire af et lille , ubetydeligt frø , som du ikke agter , men før du véd af det , har den vokset sig stor , så din kraft ikke forslår til at rykke den op . 
Om du havde vidst , hvad der tjente os 

begge bedst ! Min kærlighed havde du ikke behøvet frygte at tabe , selv om du skulle have délt den med en anden ; mit hjerte ville have rummet eder begge . Men jeg forstår , at dette for dig lyder som gal mands tale . 
Der er noget i mig , der råber imod dig : giv mig igen , hvad du har taget fra mig , giv mig lyset og solen tilbage , som du berøvede mig ! Men du hører det ikke , eller vil ikke høre det ; du er jo i din ret , når du lukker ørerne . 
Og dog vil du intet opnå . Jeg elsker hende endnu ; jeg vånder mig i længsel efter hende som fuglen efter friheden , som planten efter solen . Lad mig råbe det ud for alle vinde , lad mig skrige det i smærte , juble det i fryd : 
— jeg elsker hende , elsker hende ! 

xlix . 
Opium , du sorgens formilder , som sløver de tunge tanker og bringer den søvnløst grublende hvile ! Jeg véd , du er en farlig ven — men du er den eneste , jeg har at søge tilflugt hos . 
Jeg har hidtil skjult for Marie , at jeg hver aften tager laudanum , men i går kom hun bag på mig , da jeg stod og talte dråb-erne i en ske . Hun sagde intet straks , men i Morges bad hun mig så mindelig tage vare på mig selv . 
Naturligvis har hun ret ; jeg er ikke blind for faren — kun ligegyldig . 

og disse dråber er mig en Lise . Jeg kan da ligge rolig i min seng i en behagelig døs . Milde tanker fødes i mig ; det nære bliver fjernt og det fjerne nær , , og jeg bliver i stand til at mindes den svundne lykke-uden nag . Kan jeg købe slige øjeblikke for dyrt ? 
Thi jeg holder det snart ikke ud mere . Mit mismod tiltager i samme grad som Marie synes at vinde sit gode humør tilbage , og jeg kan ikke helt undgå at lade hende føle-det . Mine tanker er onde og bitre , og når hun taler til mig , bider jeg hende ofte kort af , skønt jeg regelmæssig bag efter angrer det . Imidlertid lader hun som om hun intet mærker , og deri gør hun vel . 
I den sidste tid har hun tålt om at få en eller anden yngre dame i huset ; — nå , for mig gerne ! Kunne hun træffe et heldigt valg , skulle det glæde mig . . Nu da de lange vinteraftner stunder til , kan hun nok trænge til en smule oplivende- selskab . 

det triste efterårsvejr skal ikke bidrage til at hæve stemningen . Uden for er det koldt og gråt . Himlen er mørk og tung : det stormer , og solen ses næsten ikke . I skoven har stormen fejet rént bord , og alle marker er øde . 
Men nætop dette passer mig bedst ; jeg er ikke stemt til at glæde mig over sol og sommer . Hellere den bidende blæst , hellere de triste , grå skyer , der piskes af stormen over himlen i ilende hast . De bare marker , den tomme skov huer mit blik ; mit øre holder af at høre vissent løv knitre og knase under fødderne og vinden pibe gennem bladløse grene . 
— bliv ikke forkølet ! siger Marie , når jeg går ud i min tynde sommeroverfrakke og lader mig gennemisne af blæsten . Å , jeg skulle såsandt ikke have noget imod at få en eller anden sygdom på halsen , der kunne fængsle mig nogen tid til sengen , gøre mig mat og svag , røve mig mine kræfter 

og sløve min tænkeævne . Jeg er alt for rask og stærk , føler et alt for stort misforhold mellem min åndelige og legemlige sundhedstilstand . En alvorlig sygdom , en lang rekonvalescens synes mig i øjeblikket noget af det mest tillokkende , jeg kan tænke mig . 

l . 
Da jeg i formiddags uventet kom ind i dagligstuen , skjulte Marie synlig forlegen en bog , hvori hun læste . Jeg lod som om jeg intet mærkede , men kunne dog senere ikke dy mig for at sé efter i hendes sykurv , da hun var gået ud af stuen . Det var Gothes  » Stella , ein schauspiel flir lie-bende «  , dette oprørske ungdomsarbejde , som ender med , at to elskende kvinder til sidst énes om den samme mand . 
Hvorfor ville hun ikke , jeg skulle vide , hvad hun læste  ? Det er dog ret forklarligt , at nætop dette stykke kan interessere hende , hvad hun så end mener om dets moral . 

li . 
Jeg er dybt rystet . 
Da jeg i dag ved frokosten som sædvanlig læste bladene , så’ jeg pludselig navnet på Beatrices moder i dødslisten . Jeg havde al min selvbeherskelse nødig , for at Marie ikke skulle mærke min bevægelse . Stakkels , stakkels Beatrice , hvordan skal det nu gå dig ? 
Den pension , hvoraf moder og datter levede , er altså faldet bort , og formue er der ikke spor af , heller ingen nær familje , der kunne tage sig af Beatrice . Hun må altså til at tjene for sit brød . Hvorledes ? Som lærerinde , selskabsdame eller hvad véd 

jeg ? Eller tage til takke med den første den bedste mand , der vil giftes ? Kræmmeren f . Eks . ?  .leg bliver hed i hovedet blot ved tanken derom , og mine hænder knytter sig . 
Og ikke det ringeste tegn på deltagelse , ikke et eneste venligt ord tør jeg sende hende . Det er til at fortvivle over . 
Min dejlige , stolte Beatrice ! — jeg sér dig kastet ud blandt fremmede på lykke og fromme ; du bliver overset , behandlet som et tyende , må tåle , hvad det betalende herskab linder for godt at byde dig . Å , jeg véd ikke , hvad jeg kunne gøre ; mit inderste oprøres . I min favn er din eneste rette plads , og jeg skal lade som om jeg har glæmt , du er til ? Aldrig i livet ! 
Marie har også sét dødsfaldet , thi da hun havde læst avisen , kom hun hen til mig , kyssede mig på panden og klappede min nakke . Jeg havde ikke ventet så megen deltagelse fra hendes side . 

Beatrice ! Jeg er hos dig med hele min sjæl ; min arm omslynger dig , min mund kysser tårerne af dine øjne . Kunne jeg blot være for dig , hvad jeg skulle og burde ! 
Jeg véd næppe af mig selv . Hvad skal jeg ? Hvad kan jeg gøre uden at bryde mit ord til Marie ? Nej , jeg holder det ikke ud i de lumre Stuer — jeg må ud , ud i det fri ! 

li . 
Jeg har talt med Marie . Det var min hensigt at skrive til Beatrice , men først ville jeg meddele hende min beslutning . Jeg var opsat på at trodse alt , og så faldt det ganske anderledes ud , end jeg havde ventet . 
— du behøver ikke skrive , svarede Marie ; det har jeg allerede gjort . Og bryd dig om intet ; jeg skal ordne alt ! 
Så forbavset er jeg ikke længe bleven — jeg , som troede , hun hadede Beatrice ! 
Min egen Marie , tilgiv mig ; jeg har gjort dig uret ! 

liii . 
Så fik jeg da endelig mit ønske opfyldt : jeg har været syg ! 
Jeg har ligget flere uger til sengs — af en let pneumonia , siger lægen — og i dag er jeg først oppe for tredje gang . 
Nu sidder jeg ved mit skrivebord , vel anbragt i en magelig stol , og sysler af gammel vane med mine dagbogsoptegnelser . 
Marie har været en mageløs sygeplejerske ; så øm , så omsorgsfuld kan kun en elskende kvinde være . Jeg véd kun én , der kunne have plejet mig som hun . 

sneen falder tæt uden for ; året iler rask sin ende i møde — det er lille juleaftens dag . Marie er gået ned til byen for at tage mod den unge pige , vi skal have i huset ; hun kommer med deligencen kl . 2 . Jeg husker ikke mere hendes navn , véd ikke engang , om Marie har sagt mig det — og er iøvrigt lige glad . Men det er rart , Marie får lidt selskab nu ; så bliver julen dog ikke alt for trist for hende . Jeg har ikke engang en julegave til hende , falder det mig først nu ind . 
Jeg er blidt vemodig stemt som det bør sig en rekonvalescent . Mine tanker er hos dig , min elskede Beatrice ; hvor er du nu , og hvilken jul har du i vente ? Mindes du din ven , som måské synes dig troløs uden dog at være det ? Længes du som han , husker du som han ? 
Ak , Marie , véd du , forstår du , at jeg har betalt al den ømhed , du viser mig , med 

mit hjærteblod  ? Og så er jeg ikke engang helt sikker på , at jeg har handlet ret . Vel havde du det første krav , men var Beatrices derfor i og for sig mindre ? Dette spørgsmål vil pine mig til min sidste time ! 

liv . 
Vidunderlige dag ! Under , som er sket ! 
Nu sér jeg alle himle åbne . Hvorledes skal jeg beskrive det med ord ? 
Gennem vinduet så’ jeg Marie komme med den unge pige : en smule nærsynet som jeg er , kunne jeg ikke tydelig skælne deres skikkelser , og dog kom mit hjerte til at banke , skønt jeg næppe vidste hvorfor . Lignede hun virkelig Beatrice , eller bedrog mine øjne mig , fordi jeg havde tænkt på hende  ? 
Jeg hørte deres skridt i korridoren ; min uro tiltog . Følte mit hjerte , måske ifølge ukendte psykiske love , den elskedes 

nærhed ? Kun så meget véd jeg , at før døren endnu var halvt åbnet , anede jeg med sikkerhed , hvem der ville træde ind . 
Den , der ikke liar oplevet sligt , véd ikke , hvad et gensyn vil sige — et møde i smil og gråd . 
Og hvor rørende , da Beatrice rådvild så’ til Marie uden ret at vide , hvad hun turde , og denne så lagde vore hænder i hinanden ! Marie , Marie , stærke , stolte kvinde ! 
Mine er i — begge , begge to ! Vi skal leve sammen uden mere at skilles — et langt , lykkeligt liv . Og jeg vil ikke vide , hvem af eder jeg skal elske højest . 
Nu først forstår jeg dig helt , Marie — din kamp , din sejr . Det var ikke nok , jeg elskede dig — du ville , jeg også skulle beundre dig , for at du helt kunne vinde tilbage , hvad du dog kun halvt havde tabt . 
Ikke forgæves har vi lidt , i og jeg . Af 

vor smærte har skæbnen tvundet bånd om os så stærke , at de aldrig vil kunne briste . Lad komme hvad vil : vi tre er ét . 
Kirkeklokken nede i byen ringer julen ind . Marie er i dagligstuen , ivrig beskæftiget med at pynte træet ; Beatrice har travlt i køkkenet . Jeg er barnet , der venter sin juleglæde . 
I to , som dog kun er én i mit hjerte — med eder vil jeg sé årene komme og svinde , med eder love elskovs hellige navn ! 


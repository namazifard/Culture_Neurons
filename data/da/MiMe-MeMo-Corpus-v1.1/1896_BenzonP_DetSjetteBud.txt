I 
sneen ordentlig skreg under slædemederne , 
sådan frøs det , og klokkernes klingren lød lystigere , 
end den plejede , i den høje , klare luft . 
Solen burde haft magt nu i begyndelsen af marts 
og så tidligt på eftermiddagen ; men nordostvinden , 
som kom farende ned over markerne , overlod 
den ikke magt til andet end til at tænde snefladen 
i et mylder af blå og gule og hvide blink ; 
det var , som om en flok små nysgerrigt tindrende 
øjne åbnede sig og kiggede på slæden , hvor 
den for frem . Lige så hastigt lukkede de sig 
igen , og altid var der nye , som blinkede op . Den 
rislende og kradsende lyd af jordknoget hørtes 
gennem klokkeklangen . 
Madam kær , som sad til højre i bagsædet , 
mærkede ikke noget til kulden . Eller om hun 
frøs , da var det af denne indvendige kulde , som 
dyb nedtrykthed kan medføre , når den klemmer 
om hjertet med sine isfingre . Hun plejede ellers 
at knejse , nu sad hun og krøb sammen under 

sjalerne , øjnenes store låg var lukkede , men 
der sad en tåre og frøs til is i hver af øjenkrogene . 
Munden græd ikke , den havde med sin 
lidt fremskudte underlæbe dette præg af uforsonlighed , 
som kær så godt kendte . For det 
hændte tit , at Sofie følte sig såret og trak sig 
ind i sig selv . Men det var altid verdens vantro , 
som bar skylden . For Sofie var ikke af dem , 
som bliver gnavne for ingen ting ; hun var en 
god kone , det var synd at sige andet . 
Kær så’ dog ikke alt for opmærksomt på 
hende , som han sad der ved hendes side i slæden . 
Det var ikke værd , vidste han , og endnu mindre 
var det rådeligt at tale til hende . Han havde i 
øvrigt en god samvittighed ; denne gang kunne 
det ikke være ham , hun sørgede over . Vel måtte 
han tit nok høre , at han var en vantro mand , 
men i dag havde hans formentlige vantro ikke 
givet sig noget som helst udslag . 
Og kær lænede sig tålmodigt tilbage i sædet 
og knappede den øverste knap i sin kavaj , mens 
han tankefuldt tyggede på sin sveskesten — det 
var en vane , han havde bevaret fra den tid , da 
han havde købmandshandelen . En gang imellem 
opfattede han et ord fra sin ældste søn og svigerdatteren , 
som foran på sædefjælen ivrigt tiskede 
sammen og slugte hinanden med øjnene . De havde 
kun været gift i fire måneder og var svært glade 
i hinanden . 
Som kær endda havde glædet sig til denne 

dag ! Det er da heller ikke hver dag , man får 
en søn indsat til præst i sin egen sognekirke . 
Selv om han kun hedder kapellan — kjolen har 
han jo da og ret til at bære den og til at tale 
guds ord . Det var slemt nok , at mor var så 
skidt tilpas , men det skulle ikke have lov at 
gøre skår i glæden . For det havde været en 
dejlig højtidelighed . Det var rigtig kønt af „ Vennerne" , 
at de havde pyntet kirken — det måtte 
han indrømme , skønt de ellers ikke var hans 
venner . De havde gjort det for Sofies skyld 
naturligvis , og hun havde da også ærligt fortjent 
det af dem . Han selv , kær , havde måske i 
grunden også fortjent , at de gjorde stads af 
Julius , for det havde tit kostet ham overvindelse 
at finde sig i den sorte uhygge , som de slæbte 
ind i hans Stuer , mens han selv sad i en krog 
som en fremmed . Men den tanke turde kær 
knap tænke — for , herregud , når det nu glædede 
Sofie ! 
Kan hænde også , at deres guirlander og 
grønt var en slags Doner , de havde sat ud for 
Julius . Nå , drengen varede sig jo nok , i den 
retning nærede kær ingen frygt . Hans vilje og 
„ Vennernes" faldt næppe sammen , skønt han ingen 
ting havde sagt endnu om den ting . 
Nej Julius havde ingen ting sagt , så hans 
kunne skylden da ikke være , om mor var bedrøvet . 
Det havde rigtignok trukket noget lummert 
sammen , mens provsten holdt sin indsættelsestale . 

kær havde ikke behøvet at kigge efter „ Vennernes “ 
Ansigter for at vide , at det var galt fat , 
straks da han fremsagde sin tekst , hvor det blandt 
andet hed : kødets gerninger er åbenbare , såsom 
vrede , trætte , tvedragt , partier . Det var skrevet 
til de galater , sagde provsten , men adressen til 
de randrupper var ikke til at tage fejl af , og det 
kan nok være , han gav dem ! Det var jo sandt 
alt sammen , men hvad skulle det nu nytte til 
alligevel ? For de , hvem det gjaldt , sad bare og 
sukkede , så det ordendtlig genlød i kirken , sådan 
som de altid gjorde , når ordet ikke var af den 
rigtige slags , og der var ikke en af dem , som 
tog det fjerneste efter , hvad provsten sagde , for 
de regnede ham jo for den mest vantro præst i 
hele herredet . 
Nå det kunne Julius da ikke gøre for ; og 
sådan som han havde talt , var det da ikke muligt 
for nogen moderssjæl at føle sig fornærmet . Akkurat 
sådan som den gamle præst plejede at tale , mildt 
og kærligt og så forsigtigt , så velsignet forsigtigt 
— helt uden om alt det , som kunne vække strid . 
Men han var nu alligevel meget bedre end den 
gamle præst . Der var sådan en varme og ungdom 
over ham , det var ret at mærke , at han var 
fyldt af det , han sagde . Ordene varmede kær 
helt ned til hjerteroden ; de , der kaldte ham vantro , 
skulle blot have vidst , hvor ordet gjorde ham • 
godt . Tænk , at det var hans egen søn , som stod 
der på stolen og talte guds ord ! Han kunne 

ikke fuldtakke Vorherre for , at han havde ladet 
ham opleve den glæde . 
En skuffelse havde det jo rigtignok været , at 
pastor Hansen ikke havde villet lade Julius slippe , 
endda mor havde gjort lidt anstalter hjemme . For 
de havde jo ikke tænkt sig andet , end at de den 
aften skulle haft ham for sig selv . Men det 
forstod sig : nu hørte han jo til iblandt de lærde 
folk ; dem kunne han naturligvis meget bedre 
snakke med end med en gammel partikulier , som 
ikke havde lært andet end de fire specier og så at 
veje sukker af . Man måtte være forberedt på 
at miste sine børn , selv om man beholdt dem 
inden for sognegrænsen . I aften , når „ Vennerne" 
Kom — for denne søndag var det jo Sofies tur 
til at have dem — skulle han nok finde sig en 
stille krog derhjemme og gøre sig rigtig lille , så 
ingen faldt på at snakke til ham ; så kunne han 
sidde så rart og tænke på , hvad Julius havde 
sagt i kirken . Men stakkels mor , der havde gået 
og pyntet op for sin dreng og haft ham i tankerne 
alle disse dage og bagt til ham de kager , 
han holdt mest af , for hende var det værst . Det 
var da endelig ikke så sært , at hun var forstemt . 
Og med et glad menneskes lyst til at trøste 
drejede han sig om mod konen , så godt han 
kunne i den stramme fodpose . „ Jaja , mor" , sagde 
han , „ det var jo kedeligt , vi ikke fik ham hjem 
med ; men du kan da vide , at han kommer , så 

snart han kan . Provsten er jo ikke den mand , 
man kan løbe fra ." 
Sofie havde været langt borte i sine tanker . 
Hendes øren havde opfattet ordene , men det varede 
en stund , inden de nåde til hendes bevidsthed . 
„ Julius ja" , sagde hun så og så’ i det 
samme bort , og nu skælvede gråden om hendes 
mund , „ nej jeg er gladest ved , at vi ikke fik ham 
hjem med i dag . “ 
Kær så’ forbavset på hende . „ Det mener 
du jo ikke , mor ; du havde jo glædet dig sådan . 
Du er vred på Hansens , fordi de beholdt ham 
- hvad ? Men det var da rigtig så gentilt af 
dem , at de bød os blive til middag . Ikke for det 
— jeg var glad ved , at du sagde nej , for det ville 
da have været så generligt . Men Hansen kan 
godt lide Julius , det så’ jeg i kirken . Han sad 
og nikkede , hver gang der kom noget , han kunne 
bruge : det var ligefrem opbyggeligt at se på . “ 
„ Julius enes svært godt med præsten" , sagde 
madammen og kneb munden sammen . 
„ Det var da ikke godt andet , når de skal 
leve sammen til daglig" , svarede kær spagfærdigt . 
„ Jeg mener hans præken , kan du vel forstå . 
 “ 
„ Da er det vel og bedst , at de enes om guds 
ord ." Kær mærkede tampen brænde og føjede 
beskedent til : „ efter min forstand da ." 
Men Sofie lod sig ikke formilde . „ Hans ord 
i dag var en præken på hosesokker som de , vi 

er vant til" , brast det ud af hende , „ der var ikke 
den fattigste smule føde for et troendes menneske 
i alt det , han sagde ." 
I sin forfjamskelse over hendes stærke ord 
blev kær modig som en løve . „ Mor , mor , dette 
begynder galt" , sagde han . „ Jeg har da og øren , 
hvad du så siger . I har tit handlet ilde med den 
gamle præst , som aldrig har gjort jer fortræd , men 
Julius skal i lade være udenfor ." 
„ Udenfor" , svarede madammen skarpt , „ ja dér 
er det netop , han vil være . Han sagde da selv , 
at han ikke vil være på parti med de hellige ." 
„ Det sagde han ikke , mor , det sagde han 
sandeligen ikke ." Kærs skikkelige øjne blev 
hvasse , og hans stemme dirrede lidt . 
Med et dristigt greb førte han kampen over 
i modstanderens lejr . „ I siger jo selv , at i ikke 
danner parti" , sagde han . 
„ Det gør vi heller ikke" , svarede madammen 
uden spor af usikkerhed , den finte var alt for 
godt kendt . „ Men når han siger det samme , 
så betyder det , at han ikke vil stå sammen med 
de hellige . Det gør det altid , når det siges fra 
en prækestol . Det er vist noget , de bliver lærte 
til at sige derinde ved universitetet . Sådan siger 
da alle de præster , som hader livet ." 
Hun talte i en belærende tone , stemmen 
havde fået en ro , som skar . 
„ Han sagde jo netop , at han elskede livet" , 

prøvede kær at indvende , men han var ikke rigtig 
sikker længer . 
„ På afstand ja ." Madam kær smilede bittert . 
„ Når livet kryber i skjul , så elsker de 
det . Men når det viser sig i bekendelse , og når 
det skiller sig ud fra verden , så kan de ikke med 
det længer ." 
Hendes stemme fik med et en helt anden 
klang , og i en brudt tone , hvori hele hendes 
hjerte skælvede , sagde hun : „ Men jeg har da 
ikke fortjent bedre . For jeg har hovmodet mig 
over den dreng , og jeg har tænkt meget mere på 
ham , end et guds barn har lov til ." 
Så sank hun igen hen i sine tanker og 
holdt et ubønhørligt regnskab med sig selv for 
alle de forhåbninger , hun havde knyttet til denne 
søn . Hun syntes , at hun ligesom Rebekka havde 
lusket sin yngste velsignelsen til . Niels , som nu 
sad dér foran og gantedes med Karen , havde hun 
jo aldrig været den moder for , som hun efter guds 
ord skulle . Han slægtede sin far på , og let af 
sind var han ; aldrig havde hun kunnet få den 
dreng i tale , der blev ligesom et øde rum imellem 
dem , hver gang hun havde forsøgt at vidne for 
ham . Akkurat ligesom med hans far . Allerede 
mens han var dreng , blev han rød og vendte 
øjnene bort , når han mærkede , at hun ville begynde . 
Og så havde hun så dårligt kunnet . 
Julius var af en helt anden natur , han havde 
altid været svært troendes , fra han var en ganske 

lille dreng . Lige til han blev tolv år og kom 
til købstaden for at gå i skole , var der kun 
gået få aftener , hvor de to ikke havde bedet 
aftenbøn sammen ; han var næppe kommen i seng , 
før han råbte og skreg på den aftenbøn , hvis 
hun ikke straks kom springende . 
Og som den dreng holdt af at læse ! Alt hvad 
han kunne få fat på . Og hun sørgede naturligvis 
for , at det kun blev gode , gudelige bøger . 
Biblen var hans bedste bog , og hans kæreste 
billedbog var den gamle Kristian den tredjes 
bibel , som var et arvestykke i familien . De 
skønne billeder til johannes’ åbenbaring med 
alle englene og uhyrerne kunne han sidde og 
drømme over i timevis . Men han læste ikke i 
den bibel , for degnen sagde , at Kristian den tredje 
spolerede hans retskrivning . 
Julius ville hun ofre til Herren , han skulle 
holdes frem til præst , det var hun tidligt bestemt 
på . Og de havde jo evne dertil , for Herren 
havde rigeligt velsignet dem . Når han kom hjem 
i ferierne , var han lidt sky og kaldte ikke længere 
på hende til aftenbøn , hun måtte ordentlig 
trænge ind på ham for at få at vide , hvordan 
han havde det med Jesus . Nu bagefter kunne 
hun godt huske , at det beredte hende skuffelse 
hver gang , for hun glædede sig sådan til de 
ferier længe forud . Og i de år , han lå ved 
universitetet , var han gieden endnu længere bort 
fra hende . Hans breve kom jo ordentlig nok hver 

fjortende dag ; men det , hun helst ville vide , 
svarede han ikke på . Måske fordi hun ikke 
spurgte rigtigt . For det var slet ikke så let at 
få helt tydeligt sat frem med pen og blæk , hvor 
bekymret hun var for ham , når han færdedes 
derovre i det fæle gomorrha , hvor der var så 
lidt samfund imellem guds børn . Hun havde slet 
ikke været bange for , at han skulle give sig hen 
til kødelighed eller anden grov synd — dér stolede 
hun på sin dreng . Men søgte han nu også 
rigtig sammen med guds børn , så hans barnetro 
kunne blive bevaret ? De præster , han hørte , var 
sådanne , som kolportørerne , når hun spurgte 
dem , rystede på hovedet ad , mens de kneb 
munden sammen . Å hvor hun dog tit havde 
været angst og bange ! Og så havde hun af det 
guds børns brevpapir , hun brugte , udsøgt de ark , 
hvorpå der var trykt de allermest vækkende 
skriftsteder , for at han kunne møde vidnesbyrdet , 
straks når han foldede papiret ud . Men Julius 
svarede altid på almindeligt hvidt papir og klagede 
endda over , at hendes papir var så dårligt . 
Og når han så kom hjem de to gange om 
året i de lange ferier , havde han været så 
flittig , at det næsten var til overdrivelse . Fik 
hun ham en sjælden gang trukket med til et møde , 
var han aldrig at formå til at stå op og aflægge 
et lille vidnesbyrd , trods alle de penge han havde 
kostet dem . Så plejede hun at vælge en plads , 
hvorfra hun kunne holde øje med ham ; men han 

rørte ikke en mine i sit ansigt , så det var ikke 
til at blive klog på , hvad han syntes om ordet ; 
og hun ømmede , sig ved at spørge . Derhjemme 
lod det til , at faderen var den , han bedst kunne 
snakke med , og det var måske en smule skinsyge 
i den anledning , som havde bevæget hende 
til at sende ham op i præstegården en gang 
imellem . Det var kun i begyndelsen , hun havde 
behøvet at skubbe til ; siden var han mange gange 
gået af sig selv . Så det var altså på en 
måde hende , som havde givet det første stød til , 
at Julius var bleven kapellan hos Hansen . Nu i 
det sidste Års tid , hvor han efter endt eksamen 
var bleven i København , indtil han havde nået 
alderen , havde hun glemt alle sine bekymringer 
og kun glædet sig til den stund , da hendes egen 
dreng skulle forkynde guds ord i Randrup og 
guds børn atter finde sig hjemme i kirken . For 
som der var bedet for ham , var det dog umuligt 
andet , end at han måtte blive en hellig præst . 
Og nu sidste onsdag , da det strenge vintervejr 
havde hindret hende i at være til stede ved hans 
ordination ovre i Odense , havde hun taget sig en 
stille formiddag med sin salmebog og den gamle 
bibel , og hele tiden havde hun set for sine øjne , 
hvordan præsterne i den samme time lagde 
hænderne på juliuses hoved , mens de i kor 
sagde amen . Hun havde været ham så nær 
med sin bøn , at hun næsten syntes , han måtte 

mærke det . Men efter denne prædiken i dag — 
å hvor langt hun dog syntes han var borte ! 
— — kaneklokkerne ringede op ad bakke 
og ned ad bakke , og unge graner for dem forbi , 
kulsorte at se til i den hvide sne . Omkring den 
store grusgrav , som sneen havde dannet til et 
kløftet og tindet alpelandskab , svingede de ned 
imod Knudstrup by , og kær vågnede ved , at 
slæden med et ryk holdt stille ved hans tilføgne 
havegærde yderst i byen . Bag de sparsomme 
træer lå det gule , skiferdækkede hus og fangede 
skæret af den lave sol ; det så’ endnu så nyt 
og nøgent ud med slyngrosernes fattige sorte 
ris op ad muren . 
„ Farvel og tak ! “ sagde madam kær . Niels 
og Karen skulle videre , deres gård lå i den 
modsatte ende af byen . „ Ja i ser vel ind i 
aften ?" 
Karen blinkede til Niels , hun vidste nok den , 
hun helst ville være sammen med denne lange 
fredelige søndag aften . Men Niels , som havde 
opfanget lidt af forældrenes samtale , havde ondt 
af moderens trætte ansigt . 
„ Vi gør vel så “ , svarede han , og af sted 
ringlede slæden , mens de gamle vadede ind 
igennem sneen . 
Kær fik hurtigt røgtet sine to køer , og da 
han kom ind igen , stampende og veltilfreds , 
gnidende sine kolde hænder , var det tydeligt at 
læse på hans ansigt , at han glædede sig til en 

bedre aftensmad . Men Sofie , som havde siddet 
alene i mørke og grædt sig et par røde øjne til , 
satte ingen af de gode sager frem , som hun havde 
lavet til Julius . Det var i grunden også ganske 
rimeligt , fandt kær og gav sig med god vilje i 
lag med det kogte kød ; han havde nær glemt 
at bede til bords . Men et trist måltid var det ; 
Sofie spiste ingenting , hun sad og tænkte på , at 
nu kunne „ Vennerne" straks ventes , og hun gruede 
for , hvad de ville sige . 

i 
næppe var der taget af bordet , så begyndte 
de at komme . Ikke som de plejede , parvis eller 
en ad gangen , men i klynger , som om de havde 
ventet på hverandre udenfor . Sofie følte det , 
som om de enkelte havde søgt forstærkning indbyrdes 
og ville undgå at være alene med hende . 
Først kom kristen vad og tømrer lilbjerg 
med koner , og det var i sin gode orden , for de 
havde vidnesbyrdets gave frem for alle de andre . 
Kristen vad sagde god aften og lilbjerg bød guds 
fred med en blød , lidt klynkende stemme , mens 
han skelede overbærende til kær , som holdt sig 
lidt i baggrunden . Så kom Mette Katrine , en 
lille køn lyshåret kone i tyverne ; hun indtog 
en meget fremskudt plads i kredsen , dels på 
grund af sin nidkærhed for guds rige , dels vel 
også fordi hun sad ved det største hartkorn i 
sognet . Thi „ Vennerne" ringeagtede ingenlunde 
de materielle betingelser , som unægteligen fremmede 

arbejdet for guds rige , når Herren havde 
lagt dem i de rette hænder . 
Og bag ved Mette Katrine — kær blev glad 
overrasket ved synet : ja sandelig havde hun igen 
fået Jørgen trukket med , den tunge , skikkelige 
Jørgen Skals , som , efter hvad han selv bekendte , 
ikke forstod noget af det hele , men ikke desmindre 
- som en slags begyndelse til at vandre på 
omvendelsens vej — havde fået sin trange hjerne 
fyldt med navne på præster og kolportører , uden 
at han derfor havde glemt en eneste af de mange 
heste , han i sit liv havde handlet med . Hans 
hvide , halvt skallede hoved viste , at han godt 
kunne have været fader til Mette Katrine ; hun 
var da også hans fjerde kone . De havde kun 
været gift i tre , fire år , og endnu svømmede 
hans små lyse øjne af forelskelse , hver gang 
han så’ på hende . Han havde aldrig været så 
stolt af nogen præmiehest , som han var af hende ; 
hun kunne føre ham i en sytråd , og hans gård 
havde i det sidste par år , siden Mette Katrine 
blev vakt , været „ Vennernes" faste tilholdssted . 
Skønt de sukkede over ham , tog de ham til indtægt , 
thi han havde en åben pung og nød megen 
anseelse i sognet . Møderne var det eneste , han 
gerne ville knibe ud fra , for han tog hellere sin 
aftentur hjemme end i en tætpakket stue blandt 
fremmede , hvor Mette Katrine måtte træde ham 
på foden , når han begyndte at snorke . 
Dog havde det ikke kostet stor overtalelse at 

få ham med til kærs i aften ; thi han og kær 
havde fælles interesser : også kær havde haft 
svær lyst til heste i sin tid . Og når Niels var 
der , var det nu så meget fornøjeligt , det var svært , 
så villele den klør var til at sige sin mening om 
bæster . Skønt Niels var gift og hjemfaren , be 
tragtede Jørgen ham endnu stadig som en dreng , 
men havde netop derfor dobbelt agtelse for hans 
hesteforstand . 
Kristen vad stod og varmede sine hænder 
ved kakkelovnen , hvis dør var slået op , så 
skæret af den spragende kulild bag risten strålede 
ud imellem hans hjulben . Han var en lille tyndhåret 
mand med urolige øjne , som i det ene 
øjeblik var smilende og i det andet kolde . Slidet 
af de to tre professioner , han drev uden at være 
svend i nogen , havde allerede kroget hans skikkelse , 
skønt han næppe havde nået de fyrre . 
Efter en stunds tavshed , som kun udfyldtes 
af kærs og Jørgens beskedne småbrummen om 
det sidste markeds priser , vendte kristen vad sig 
fra kakkelovnen og så’ sig om . „ Kapellanen er 
nok ikke kommen endnu ?" spurgte han med et 
temmelig hvast blik på Sofie . 
Denne , som sammen med pigen var ved at 
flytte bænke ind , slap hårdt og pludselig sin 
bænkende i gulvet , det var , som om hun slog 
en beslutning fast . Hun måtte have ende på 
dette med Julius , som lå og lurede bag de andres 
tavshed . Ingen af dem havde nævnet prædikenen 

med et ord , dette var ikke til at holde ud 
længere . 
„ Han kommer ikke" , begyndte hun , men da 
hun mødte kristen vads øjne , kneb hun alligevel 
ud . „ Ikke i aften , forstår du “ — gråden stod 
hende i halsen — „ han måtte blive i præstegården 
og holde provsten med selskab ." 
Lilbjerg , som stod og ordnede sit lange blonde 
fuldskæg over søndagsfrakken , havde spidset øren . 
Han følte sig øjensynligt lettet ved Sofies meddelelse , 
for han foretrak , at alt skete i sagtmodighed 
og blidhed , og det var jo langt lettere at blive 
færdig med en sag , når den pågældende ikke 
selv var til stede . Under sådanne omstændigheder 
kunne lilbjerg vise en stille rørende bidskhed , 
som var af fortrinlig virkning , hvorimod han 
— efter skriftens ord — stedse var velvillig mod 
sin modstander , mens han var med ham på 
vejen . 
Kristen vad derimod var kampberedt . „ Provsten !" , 
hvislede han ud imellem tænderne ; det 
lød næsten , som om han spyttede . 
„ Jeg var engang ved en begravelse , hvor 
provsten talte" , sukkede lilbjerg og løftede sine 
blidt bedrøvede øjne mod loftet , „ jeg ved ikke , 
hvem der var mest død — provsten eller han , 
der lå i kisten ." 
„ Det var hårde ord , han talte til guds børn 
idag" , sukkede Mette Katrine . Det klædte hende 
at sukke ; alting klædte Mette Katrine . 

„ Hvem taler om provstens præken ?" vrinskede 
kristen vad , „ ham har gudsfolket aldrig ventet sig 
noget af . Men din søn , Sofie , han har skuffet 
os — dybt ." Og han rystede tungt på sit tyndhårede 
hoved . 
„ Ja det må jeg sige" , tog lilbjerg til orde , 
idet han igen plantede sit blik på lampekrogen 
under loftet , „ Kapellanens præken har inderlig 
bedrøvet guds børn ." 
„ Hvorfor det ?" futtede kær op , idet han 
trængte sig frem imellem bænkene . 
Lilbjerg rystede på hovedet og målte ham 
medlidende . „ Han tog afstand fra de hellige" , 
sukkede han . 
„ Der hørte de vist fejl , lilbjerg" , svarede 
kær ; hans tone var en smule brøsig . 
Lilbjerg svarede ikke — undersøgte blot , om 
lampekrogen endnu sad på sit sted . 
„ Nej movns" , faldt Jørgen Skals ind med sit 
grødede mæle og trak kær i frakken , „ nej movns , 
du kan tro , det er , som de siger — Mette Katrine 
kunne komplet ikke bruge ham ." 
Sofie var sunken ned på en stol og sad 
stille og græd bag sine hænder . Hun følte det 
som en lettelse , da der lød ny trampen ude i 
forstuen , og hurtigt tørrede hun sine øjne og 
mødte de indtrædende med så mildt et ansigt , 
hun kunne . 
Det var Rasmus Kjeldsen og kone — glade 
Rasmus , som man havde kaldt den unge 

mand , dengang han endnu turede ved gilderne 
og drak , så det dundrede . Han havde været på 
gode veje til at blive helt forfalden , da han engang 
— mest for at få stof til morskab imellem 
sine soldebrodre — var kommen til stede ved et 
gudeligt mode , og da havde ordet ramt ham som 
et kølleslag . Og så snart han kom hjem , havde 
han uden at sige et ord taget sin harmonika , 
som hidtil havde været hans lyst og glæde , og 
gravet den dybt ned i haven : den i det mindste 
skulle for fremtiden hverken forføre ham selv 
eller andre . Nu havde han i et par år været 
en af de ivrigste blandt „ Vennerne" . Sit strålende 
friske humør havde han beholdt , og der var jo 
nok dem , som fandt , at det var en levning af 
den gamle Adam ; men han hævdede sig iblandt 
derp ved den stive dømmesyge , hvortil hans tidligere 
brutalitet havde forvandlet sig .  . 
Nu stod han midt i kredsen og trykkede 
hænder og havde det samme strålende smil som 
i gamle dage , når han var kommen til gilde og 
ventede sig en rigtig lystig aften . Men der var 
nu noget varmt og dvælende i hans blik , som 
ikke havde været der den gang . Og det var 
tydeligt at mærke , at de tunge miner opklaredes 
omkring ham : Rasmus havde nu alle dage været 
kælebarnet , hvor han kom . 
Snart var begge stuerne propfulde . Man 
havde kun ventet på Johan børjesson , der korn 
hoppende uhyre forpustet ; en hul hoste 

rystede hans gamle krop . Han var en lille vims 
svensker med en stålgrå hanekam over et indknebet 
fugleansigt , hvori der spillede et par små , 
runde , altid glippende røde øjne . Han havde som 
„ Vennernes" Forelæser en vis underordnet betydning 
i kredsen . 
„ Du kommer sent , johan" , sagde kristen vad 
med eftertryk og kastede et blik op til uret på 
væggen . 
„ Be’er tusind gange om ursækt" , stammede 
Johan forknyt og snappede efter vejret . Så fôr 
han lige løs på Sofie og trykkede hendes hånd 
med overstrømmende hjertelighed . „ Til lykke 
med sønnen !" sagde han med dette klientsmil , 
som en udslidt gammel indsidder sætter op i det 
hus , hvor han har sin gang og sin føde året 
rundt og kun lidt at bestille . Johan mente sin 
lykønskning : alt hvad kærs var , var i hans øjne 
af første sort . 
„ Tak !" sagde Sofie kort og vendte sig hastig 
bort , mens en brænding af suk , en krydsild af 
forargede blikke i et nu åbenbarede for den fortumlede 
lille mand , fra hvad kant vinden blæste . 
Og ingen krog stod tom , som han kunne gemme 
sig i . 
„ Tak skal du have , johan" , lød kærs stemme 
højt og venligt fra stuens anden ende . 
Mens man sang en lang salme , kom Niels 
og Karen , Niels endnu tørrende sig om munden 
efter det Kys , han havde listet sig til ude i forstuen 

som forudbetaling for aftenens lange afholdenhed . 
Han fik straks øje på Jørgen skalses 
hvide hoved , og det lykkedes ham at liste sig hen 
til ham uden at træde alt for mange på tæerne , 
hvorpå han kneb sig en plads ved hans side . 
De begyndte straks at hviske sammen , og i opholdet 
mellem to Vers hørtes pludselig Niels , gjort 
tryg ved den rungende salmesang , at afgive en 
kendelse med lydelig røst . 
„ Det er et fuldkomment bæst i alle måder" , 
lød det med overbevisningens varme . 
Og en forarget stirren af mange øjne hindrede 
ikke , at Jørgen under det næste ophold tydeligt 
hørtes at dræve : „ det var synd og skam at køre 
hende i stænger — hun er så blød i munden 
som smør . “ Men så sad han til gengæld skamfuldandægtig 
og krøb sammen så stille som en mus 
under kristen vads bøn , et temmelig sejt og langtrukkent 
foredrag , i hvilket gud under mange 
„ du ser jo , kære herre" , „ du ved jo" o . s . v . belærtes 
om , hvorledes ordets forkyndere burde 
være , hvorledes de burde forsage deres naturlige 
hjertes hovmod og gøre skridtet fuldt ud midt 
ind i de helliges kreds . Kristen vad holdt altid 
foredrag , når han bad offentligt , og i bønnen 
plejede han at indsmugle sin kritik af „ Vennernes" 
Og andres færd . Et nogenlunde øvet øre kunne 
altid opfatte hentydningerne , og der var som 
oftest en eller anden , der sad og skælvede lidt i 
knæene , når kristen vad rejste sig for at bede . 

bønnens afslutning ledsagedes af et mere eller 
mindre energisk udtalt amen fra samtlige tilhørere . 
Dette amen havde efter hånden udviklet sig til 
en slags fast tilkendegivelse af bifald , så det 
var ikke ganske høfligt at udelade det . Men kær , 
der havde siddet som på nåle ved hvert et 
bråddet ord , der ramte Julius — kær rømmede 
sig temmelig højt og hidsigt , da de andre sagde 
amen . 
Postillen , hvoraf der skulle læses , lå på 
bordet , og den lille svensker begyndte at kvidre 
løs med sin syngende stemme . Idelig snublede 
han over de vanskeligere ord , men ufortrødent tog 
han fat igen . Der var noget højtideligt ved dette 
fremmedklingende mæle , det lød næsten , som om 
han messede ; det var måske derfor , man havde 
valgt ham til forelæser . Det var iøvrigt tydeligt , 
at bestillingen snart måtte gå over på andre 
læber , thi den hule , tørre hoste var slem ved 
staklen i aften og blev bestandig værre . 
Under et af hans anfald , som ikke ville få 
ende , lagde lilbjerg sin store lab på bogen . 
„ Lad mig ! “ sagde han hastigt — han havde længe 
havt kig på posten som forelæser ; han vidste 
fra sin kone , at han læste så yndigt . 
Selvopgivende skød Johan bogen over til ham 
med et tungsindigt blik . Skindet ville så gerne 
gøre en lille gerning for Herren . Denne var den 
eneste , han havde kimnet magte : nu skulle også 
den tages fra ham . 

så strøg lilbjerg sit store skæg og tog 
trøstigt fat . Han læste , som han talte : sødt og 
slæbende , og lagde lidt an på at opnå en 
rørende virkning . Uvilkårligt blev hans stemme 
syngende efter svenskerens forbillede . 
Han var ked over , at prædikenen ikke var 
længere , nu da han var så godt i gang og så 
glad ved at høre sin egen stemme . Og han var 
næppe den eneste , som kunne have ønsket bedre 
forslag i læsningen ; thi samtalen , som fulgte 
efter og ellers var mødernes højdepunkt , gik meget 
trevent . Det var , som om man følte , at der lå 
noget truende i luften . Man plejede efter prædikenen 
at udveksle sine modne kristelige erfaringer 
og meddele hinanden sine bekymringer for verdens 
børn — dette sidste emne fik oftest den udførligste 
behandling — og undertiden havde man , 
når ånden tilskyndede dertil , lagt sig på sine 
knæ og bedet for de stakkels mennesker , som den 
dag havde ædt og drukket sig selv til dom ved 
nadverbordet i kirken . Men i aften udartede det 
hele til summende småsnak mellem dem , der 
sad hverandre nærmest ; ikke engang , da Maren 
vads udbad sig brødrenes og søstrenes opmærksomhed 
for den meddelelse , at ungdommen igen 
i går aftes havde haft Dans hos hans Mollerup , 
lykkedes det at få noget frugtbringende på bane . 
Så puffede kristen vad til lilbjerg , der frimodigt 
gav sig i lag med en udlægning af nogle 
vanskelige punkter i den læste prædiken . Ved 

sådanne udlægninger var lilbjerg just på sin 
rette hylde , og det lykkedes ham også denne 
gang ved hjælp af mange ord og udtryksfulde 
kropvridninger at indhylle prædikenens i og for 
sig let fattelige tankegang i et sort mulm af uforståelighed . 
Ved en let tilknytning til dansens 
farer , som en tilstedeværende søster nys havde 
hentydet til , gjorde han dernæst en umærkelig 
overgang til at fortælle sin omvendelses historie . 
Men da foretog Niels kær nogle højst mærkelige 
og ynkværdige drejninger på sin plads , så 
lilbjerg ikke kunne undlade at lægge mærke til 
ham og spørge , om han var syg . 
„ Ikke den , ikke den !" klynkede skælmen , 
„ den historie har de alle sammen hørt mindst tyve 
gange ." 
Overfor hvilken uimodsigelig sandhed lilbjerg 
kom til at stamme i det og derefter viste sig 
mindre veloplagt . Han satte sig da også temmelig 
brat ned . 
Den påfølgende tavshed varede for længe . 
Rasmus Kjeldsen så’ sig om med et indbydende 
smil af disse varmende , hjertemilde , som stod til 
hans rådighed ; men ingen følte sig opfordret . 
Han var vred både på sig selv og de andre : 
det lignede ikke noget , at guds børn sad sådan 
og „ druntede" . Men han vidste , hvor godt 
en sang kunne gøre under sådanne omstæn- 
digheder . 

„ Nu skal 1 høre en ny Melodi til op i kristne , 
som vi hørte forleden ved mødet i hollerup" , 
sagde han . „ Du må hjælpe mig , Line ." 
Hans kone så’ lidt forknyt ud overfor den 
stillede opgaves vanskelighed , men rømmede sig 
pligtskyldigst . Der kom liv over kvindernes ansigter ; 
en ny Melodi var altid så fornøjelig . 
„ Ja , hvordan var det så ? Line , kan du ikke 
begynde ?" 
Lines øjne løftede sig eftertænksomt mod 
loftet , hvorpå hun begyndte en forsagt , hårfin 
nynnen . Rasmus nikkede og stemte i med . 
„ Men det er jo den gamle" , kunne Sofie ikke 
bare sig for at sige . 
„ Hvad ?" — Rasmus standsede pludselig — 
„ det har du også ret i , Sofie ; hvad er nu det 
for noget ?" Og han kløede sig forlegent i parykken . 
„ Ja så begynder vi forfra igen ." Men enten 
han så hentede tonérne fra den højeste falset 
eller fra dybet af sin bughule , lige lidt hjalp det . 
„ Ja bi nu lidt" , sagde han og skubbede sig 
hen til det gamle klaver , som Sofie for mange 
år siden havde købt for en billig penge på 
kammerrådens auktion , da hun i en sommerferie 
havde ment at opdage musikalske anlæg hos 
Julius . Rasmuses fordums færdighed på harmonikaen 
gav ham det betydningsfulde forspring 
for enhver som helst af „ Vennerne" , at han med 
nogenlunde lethed kunne klimpre med en finger . 
Hurtigt fandt han sig til rette , og det var mageløst , 

så let det gik ; melodien formede sig under 
hans finger i en håndevending . 
„ Den kender jeg jo “ , sagde lilbjerg . Og det 
var der nok fler , der gjorde . Kær sad og virrede 
med hovedet efter takten og smilte huldsaligt . 
Og Jørgen Skals , det gamle liv , kunne ikke sidde 
stille , hans fødder trippede imod hans vilje ; han 
var fuldstændig på det rene med , at den musik 
havde han mangen gang danset skotsk efter i sin 
ungdom . 
„ Men det er jo en Dans “ , råbte Mette Katrine 
forarget , mens de andre kvinder i rødmende forlegenhed 
så’ ned i skødet . 
„ Hvad siger du ?" stammede Rasmus og blev 
sprutrød , idet han rev hånden bort fra tangenterne 
så rask , som om han havde brændt sig , 
„ jeg tror sandelig , du har ret . Ja så er det ikke 
den rigtige ." Lidt efter tilføjede han med oprigtig 
bedrøvelse : „ Det er også svært , så saten hænger 
ved . At han skulle sitte mig i øret så lang 
tid efter !" 
„ Det var et sandt ord" , brummede kristen 
vad og så’ meget misfornøjet ud . 
Sofie ville gerne glatte efter og gøre ende 
på den trykkende tavshed . „ Det er sandt , Mette 
katrine" , råbte hun over bordet med en noget 
påfaldende pludselighed , „ har i så fæstet den 
hellige Karl , i talte om ?" 
Mette Katrine fandt det ikke rigtig passende 
at svare selv , for hun vidste , at kvinden skal 

være sin mand underdanig . Hun skottede derfor 
opfordrende til Jørgen , som imidlertid havde lukket 
øjnene . „ Jørgen" , sagde hun lidt skarpt , „ Sofie 
spør’ om vor ny Karl ." 
Det gav et sæt i Jørgen . „ Den ny karl" , 
drævede han , „ jo han kommer til majdag ." 
Forsamlingen røbede en almindelig interesse 
for Jørgen skalses ny Karl ; kun Maren vads udlod 
sig med , at de , som bød sig til gennem vækkeren , 
var nok alle slags . Men da blev Jørgen 
en smule gnaven . 
„ Vi har da brev på , at han er sådan , som 
Mette  . . . . sådan som vi kan bruge ham" , 
sagde han . 
„ Vi har naturligvis forhørt os om ham" , 
sagde den unge kone og slog lidt med nakken , 
„ og mage til de anbefalinger skal i ikke finde . 
Han er den helligste Karl i hele Sønderup , står 
der , og er så magesløs fri til at føre ordet i 
forsamlingerne ; han har og ledet møderne tor 
de unge ." 
Lilbjerg og kristen vad skottede til hinanden . 
„ Men kan han nu og køre et par heste og 
gøre andet arbit , som man fæster en Karl for ?" 
Spurgte kær lunt . 
„ Ja ser du , movns" , hviskedee Jørgen , „ det 
samme har jeg jo og spekeleret på , tor det står 
der ikke noget om ." 

men Mette Katrine slog med nakken , hun var 
døv på det øre . 
Det var nu tid til at bryde op , og salmen 
og slutningsbønnen var ikke af de længste . Man 
skramlede allerede med stolebenene , da kristen 
vad med en bebudende rømning trådte hen til 
bordet . 
„ Ja så er det altså en aftale" , henkastede 
han let , „ at vi begynder at bygge huset , så snart 
frosten er af jorden ." 
Ordene faldt ganske uskyldigt , men at det 
var et hovedslag , som her leveredes , var tydeligt 
af deres holdning , som var komne i følge med 
kristen vad . De sad så stive som pinde og 
kiggede skjult omkring på de andre . Og de 
fleste af de uindviede så’ ret betænkelige ud . 
Det var altså dette , som havde ligget i luften og 
lumret ! Ja kristen vad var ikke forknyt af sig , 
det måtte man lade ham . 
„ Men er det nu værd ?" spurgte Rasmus 
Kjeldsen med et godmodigt-forlegent smil , idet 
han skottede til Sofie , som sad og så’ ned for 
sig , spændt og bleg med dirrende mundvige , „ det 
kunne se ud som en uvenlighed imod den ny 
præst ." 
„ Det forstår jeg slet ikke , rasmus" , sagde 
kristen vad med et tvungent smil og forsøgte at 
gøre sit blik troskyldigt , „ hvordan skulle kapellanen 
kunne se nogen uvenlighed i det ?" Når 
kristen vad efter at have kastet en brand ud , 

ville overbevise om sit hjertes enfold og fredsommelighed , 
fik hans stemme altid en skærende 
falsetklang , som ikke lød synderlig beroligende . 
„ Er han en af Herrens præster , må det jo netop 
glæde ham , at arbejdet for guds rige får et fast 
midtpunkt . Det er da ingen udtrædelse , at vi 
bygger et hjem for guds børn i sognet ." 
„ Jo vist er det så" , for kær op , rød i 
kammen . „ Skille jer ud , det er det , i vil . Send 
mig ikke de øjne , Sofie — du mener jo i grunden 
ligesom jeg , for du kan da godt se , at det er 
Julius , de vil til livs . Nu vil jeg tale , endda jeg 
godt ved , i ikke regner mig . Jo vist vil i skille 
jer ud , det har altid skullet være så apartig med 
jer . Og i vælger tiden rigtig godt — netop den 
selv samme dag , da i har fået en præst , som 
forkynder ud af sit ærlige hjerte , at han vil samle 
alle , som vil have med Vorherre at gøre ." 
„ Kær forstår ikke , at den , der skal samle 
til Herren , først må skille" , henkastede lilbjerg 
med en beklagende hovedrysten . Og idet han 
så’ sig om i kredsen , hvor stemningen syntes 
at være delt , tilføjede han : „ Det bedrøver inderligt 
mit hjerte , at der er brødre og søstre , som en 
eneste dag kan opsætte at bygge guds børn et 
hus ." Det lød , som om han havde munden fuld 
sirup , sådan skvulpede hans stemme af overstrømmende 
broderkærlighed . „ Kære guds børn , 
betænk dog , at arbejdet er stort ." 
„ Hvem skal så have byggearbejdet ?" spurgte 

Niels kær med den uskyldigste mine , han kunne 
sætte op ; han brændte efter at komme faderen til 
undsætning . 
Men kristen vad var forberedt på det 
spørgsmål . „ Lilbjerg og jeg er bleven enige 
om , at vi ikke vil have det “ , svarede han med 
ophøjet ro , „ så hvis det er os , du under det , 
Niels — “ 
Lilbjerg så’ noget slukøret ud og sad og 
drejede sig på bænken . „ Ja—a “ , trak han på 
det , „ det vil da sige , at hvis guds børn meget 
gerne vil have mig til det  . . . . en troende 
mester er jo vanskelig nok at finde  .  .  .  . “ 
Kristen vad lod ham ikke tale ud . „ Ja så 
er vi altså enige om i guds navn at begynde" , 
sagde han . „ Vi har tænkt , at andelene skulle 
være på fem kroner , så alle kan være med . 
Jeg kan lige så godt tegne det op straks , om 
der er nogen — “ 
„ Ikke en øre" , sagde kær med vægt og 
vendte sig bort . Vennerne så’ spørgende på 
Sofie . 
„ Det er kær , der råder" , sagde hun med 
glippende øjne ; hun var for en gangs skyld 
ganske glad ved at kunne skyde sig ind under 
mandens nej . 
Kær vendte sig til Jørgen Skals , som så’ 
højst utilpas ud over den hele historie . „ Vi er 
jo da venner , jørgen" , hviskedee kær , „ vi har da 
siddet på skolebænk sammen — ikke ?" 

„ Det har vi" , indrømmede Jørgen og rakte 
ham sin store luffe ; han var øjensynlig rørt over 
denne henvendelse til hans blidere følelser . 
„ Tak , Jørgen , det vidste jeg . Du går da 
ikke med til dette her ? Julius , ser du — det 
er både synd og skam for ham . Holder du dig 
tilbage , får de aldrig huset rejst ." 
„ Hvad skal man sige til det , movns" , svarede 
Jørgen uden at turde møde den andens 
blik , „ det var slemt , om det skulle hindre kapellanen ." 
Kær betragtede ham forfærdet . „ Har du 
tegnet dig ?" 
„ Det er ikke fri’" , indrømmede Jørgen og hang 
med hovedet . 
„ Jørgen , Jørgen , du er alt for slap i koderne ." 
„ Hvormeget ?" spurgte han lidt efter . 
„ Hundrede" , bekendte Jørgen med en mine 
som en skoledreng , der er overrasket i skarnsstreger . 
Kær åndede lettere . „ Hundrede kroner 
rækker ikke vidt" , trøstede han sig selv . 
Jørgen kæmpede med sig selv , om han skulle 
bekende sin forbrydelses sande størrelse . Et 
blik på Mette Katrine gav ham mod . „ Nej 
movns" , sagde han , „ det er lige så godt , du 
får det at vide . Hundrede anparter — fem 
hundrede kroner ." 
Kær dukkede sig i sædet . 
„ Og det kan ikke gøres forbi" ? forsøgte han . 

Jørgen Skals rystede på hovedet med dyb 
overbevisning . „ Kristen vad har dem i sin bog , 
skal du vide ; de sitter lige så fast som —  “ Han 
søgte efter en sammenligning , Mette Katrines 
teologi ydede ham det søgte : „ — som en sjæl i 
helvede" , sagde han og dunkede sin knyttede 
højre hånd i den hule venstre . „ Som en sjæl i 
helvede .  “ 
Kær følte , at slaget var uigenkaldelig tabt . 
Han kunne ikke blive længere inde mellem disse 
mennesker , kunne ikke tåle at tage dem i hånden 
til farvel . Ubemærket listede han sig ud i kostalden 
og kom først tilbage , da de sidste var forsvundne . 
Sofie sad og krøb sammen i en krog , 
og inde fra den anden stue hørtes Niels og Karen 
hviske sammen . 
„ Ja ja mor" , sagde kær , idet han tændte sin 
aftenpibe , „ lad nu blot kristen vad rende med 
hele butikken , Julius får dog allenfals en i kirke 
her fra huset ." 

Iii 
i præstegården var provstemiddagen til ende , 
og herrerne sad ved kaffen og cigarerne . Den 
skolesag , som Provst Blom og pastor Hansen 
havde underholdt hinanden med , var efterhånden 
dryppet ud i enstavelsesord , og ingen af de gamle 
herrer var videre livlig i denne fordøjelsens højtidelige 
time , efter at den oprømthed , hvormed 
en god bordvin forlener selv en højærværdighed , 
havde sat sig . De havde begge lyst til en lille 
lur og læste ganske tydeligt hinandens tanke . 
Pastor Hansen gav endog et svagt nik i retning 
af kontoret , men provsten rystede selvfornægtende 
på hovedet , idet han sendte et øjekast efter 
godsforvalteren , som med cigaren vippende i den 
ene mundvig og kælende for sit bløde kindskæg 
tog sig den tur frem og tilbage over brysselertæppet , 
som han antog formålstjenlig for sin 
mave . 
Heller ikke godsforvalter Kramer var rigtig i 
sit es , han forberedte sig på kedsommelighedens 

kvaler i det teologiske helvede ; thi han vidste , 
at når provsten var i præstegården , vankede der 
ingen l’hombre . Men foreløbig følte han sig i 
godt selskab : hver gang han nærmede sig det 
høje hjørnespejl , mønstrede han sin slanke , kjoleklædte 
skikkelse , mens hans klare , grå øjne 
blev enige med deres spejlbillede om , at Kramer 
var en Pokkers net mand trods de fem og halvtreds . 
Kapellanen sad for sig selv henne i hjørnesofaen ; 
adspredt trommede han med den udstrakte 
højre hånds fingre på ryglænets nøddetræs 
kant . Hovedet havde han bøjet tilbage , så ansigtet 
skyggedes af et fingret blad af palmen , som 
fyldte krogen bag ved sofaen ; kun hans noget 
lange , skægløse hage kom frem i lyset . De gamle 
herrers lavmælte passiar , godsforvalterens diskrete 
støvleknirken og lyden af fruens strikkepinde 
inde fra kabinettet dyssede ham behageligt til 
hvile . Han var til sin egen forundring noget 
træt af de to tjenester og havde den samme 
underlige tomhedsfølelse som den dag , da han 
var gået hjem fra universitetet med sin eksamen 
i lommen , — den slaphed , som følger efter en 
stærk åndelig spænding . 
Gud havde forunderligt hjulpet ham i dag : 
fra det øjeblik han var kommen på prædikestolen 
med den bøn i sit hjerte , at han nu ikke 
måtte søge sin egen ære , var tanken både om 
partimodsætningerne og om , at tilhørerne alle 

sammen havde kendt ham , fra han var lille , som 
strøgen bort af hans sind . Han så' i disse lyttende , 
opadvendte ansigter kun mennesker — 
mennesker , som hungrede efter livets ord og til 
hvem han havde et godt budskab at bringe . Og 
blev han en gang imellem træt af disse mange 
øjne , som søgte hans , så havde han fæstet sit 
blik på sin gamle faders ansigt ; dér var en 
tilhører , han kunne lide på . De to havde talt 
så lidt sammen , men i den stund følte sønnen , 
at han her havde en medvider i det , som dybest 
bevægede ham selv . 
Det var i grunden en skam af ham , at han 
ikke var fulgt hjem med forældrene ; provsten 
havde såmænd ikke savnet ham . Han var også 
gået med , dersom han ikke havde gruet for den 
følelse af ensomhed , som han vidste ville gribe 
ham imellem „ Vennerne" . Nå , med guds hjælp 
og en ærlig vilje skulle han jo nok engang komme 
til rette med de mennesker . 
Ærlig vilje — han smilte ironisk ad sig selv . 
Havde der været noget rigtigt ved dig , Julius , 
sagde han til sig selv , så havde du smeddet , 
mens jærnet var varmt , og endnu i aften stået 
midt iblandt dem og taget kristen vad i knaphullet 
og søgt at komme til forståelse . Han 
kendte ganske godt denne mangel hos sig selv : 
sin tilbøjelighed til at opsætte det ubehagelige . 
Men var det da så underligt , at han ikke ville 

„ sluges “ og endnu mindre være med og dog ikke 
med som hans stakkels fader ? 
Så var der jo også dette , som havde holdt 
ham tilbage i aften , at han følte sig så lunt og 
hyggeligt bundet af dette fine hjems bløde lænker . 
Disse smagfulde omgivelser havde et skær af 
poesi , som lagde sig velgørende over hans sanser . 
Det var noget helt andet , end hvad han var vant 
til fra forældrenes hjem . Thi stod disse end 
noget til en side i sognet , halvvejs udenfor bondestanden , 
hvilket blandt andet gav sig til kende i , 
at en vis småborgerlig luksus fra købstaden 
havde listet sig ind i deres Stuer og fiffet op derinde 
— så var de dog alligevel bønder både i 
smag og vaner . Julius var slet ikke nogen snob 
og så’ ikke ned på sine forældre for det . Men 
for sit eget vedkommende ville han svært gerne 
være et dannet menneske også i denne mere udvortes 
betydning af ordet , for han turde ikke benægte , 
at en udviklet skønhedssans gjorde tilværelsen 
rigere . Intet dannet hjem havde i 
København åbnet sig for bondestudenten , så han 
havde måttet undvære omgangen med dannede 
kvinder . Men hvad han selv kunne gøre , havde 
han ikke forsømt . I et par år havde han anvendt 
en stor del af sin fritid på at gennempløje 
hovedstadens kunstsamlinger , og det havde 
i begyndelsen været ham et glædesløst slid . Han 
havde stået foran de berømteste billeder og gjort 
sig umage for at beundre , men havde ærligt 

måttet sige sig selv , at han ikke kunne . Han 
havde hørt et par kunsthistoriske forelæsningsrækker , 
af hvilke  ,han kun havde tilegnet sig den 
sætning , at bukser — med al agtelse for deres 
kulturhistoriske betydning —var plastikens ulykke : 
antiken havde ikke haft bukser på . Først da 
han var faldet i med et par unge kunstnere , som 
især havde et mageløst sikkert øje for „ Forkortning" , 
gik det bedre . Han lærte at se med deres 
øjne og at rynke på næsen , når han erfarede , 
at det eller det var noget „ Biks “ . Da han fik 
frigjort sig for formynderskabet og virkelig forstod 
at nyde et kunstværk , kunne han vel smile 
lidt ad skolen , han havde gennemgået , men 
indrømmede villigt , at han havde haft gavn 
af den . 
Som han nu sad der i sofaen , nød han frugterne . 
Han kunne som kender værdsætte de gode 
stik på væggene , lampelysets spil i den blanke 
bordplade gjorde hans øjne godt , og han skattede , 
hvor fortrinligt rammernes matte guld „ stod" til 
vægfarven og de mørke dørforhæng . Men han 
kunne ikke skjule for sig selv , at gulvtæppets 
mønster var for „ sprællende" . 
Men menneskene , som færdedes indenfor disse 
omgivelser , var dog det bedste — disse prægtige 
mennesker , som var komne ham så venligt i 
møde . Gamle pastor Hansen , hvis teologiske 
dannelse ganske vist var i høj grad mangelfuld , 
var afgjort en fin mand af den gamle skole ; der 

var noget vist over hans optræden af dette , som 
ikke kan tillæres , noget der holdt en lidt på 
afstand , trods det vindende og hjertensgode i hans 
smil . Over Fru Hansen , som var betydelig yngre 
end manden , var der dette præg af moderlighed 
overfor alle , hvilket Julius næsten antog for et 
fælles træk hos præstekoner , når de nærmede 
sig de halvtreds . Men den , der optog ham mest , 
var frøken Sigrid , og det havde hun da gjort 
længe . Det var for hendes skyld , han i sin studentertid 
var kommen i præstegården , og han 
måtte smile over den kejtede måde , hvorpå 
han dengang havde gjort kur . Han havde yndet 
at spille den overlegne , havde overvældet hende 
med sin studenterironi og gjort hende rød og 
ulykkelig og , hver gang han gik hjem , bandet sig 
selv — for næste gang at opføre sig netop på 
samme måde . Det var barnestreger selvfølgelig , 
og han var aldeles ikke forelsket i hende længere ; 
men mens han gik derovre og ventede på 
at nå de fem og tyve , havde tanken om at 
skulle leve i hendes nærhed givet ham en ejendommelig 
følelse af hygge . 
Hyggelig var ellers det , hun netop ikke kunne 
kaldes . Det havde han allerede mærket i disse 
første dage , og han burde have vidst det i forvejen , 
sagde han til sig selv . Men sådan går 
det , når man plejer mindet om et menneske , 
man er skilt fra : man omdigter det uvilkårligt 
efter sin lyst . Sådan var det gået ham med 

moderen ; hendes snævre syn og hendes stejle 
pietisme havde han , mens han var borte fra 
hende , forflygtiget i sin erindring og havde derfor 
inderst inde følt sig skuffet , nu da han havde 
mødt hende igen . Med frøken Sigrid gik det 
ham på samme måde . Hun var ikke forandret , 
han havde jo aldrig i hendes nærhed kendt denne 
tryghed , som giver hygge , han havde aldrig 
rigtig vidst , hvor han havde hende . Det ene 
øjeblik kunne hendes grå øjne være så milde 
og så indladende , og så i det næste var det , 
som om de blev borte , skønt hun ikke flyttede 
blikket ; de så’ nok , men indad , så kolde og 
så fjerne , og ansigtstrækkene fik denne stive 
fornemhed , som sagde : tre skridt fra livet ! 
Da hun endnu var halvvoksen , var denne ujævnhed 
i hendes væsen ganske forklarlig , syntes han ; 
men nu — hun var jo da to og tyve år . Var 
det for at værge sig ? Men han gjorde jo da virkelig 
ikke spor af kur . 
Men sød var hun , det var der ikke to 
meninger om . Han nød hendes skikkelse , som 
hun nu stod dér under hængelampen på den 
modsatte side af bordet og bød provsten den 
anden kop kaffe . Hovedet holdt hun bøjet , så 
isseskildningen lyste i det askeblonde hår ; de 
fast tegnede bryn , som var noget mørkere end 
håret , gjorde den tænksomme pande dobbelt 
klar . Lampeskæret lånte hendes dunede kind 
en blød rand af hvidt lys . Der var over den 

lidt fladbrystede pigeskikkelse fra den lyse nakkeknude 
til det hvide forklæde et skær af kølig 
renhed , der virkede på ham som et frisk bad . 
Renhed , det var netop ordet — noget unærmeligt , 
dulmende , som fyldte en med fredelige , 
hvide tanker . 
Hvide tanker — — hvor han dog sad og 
sludrede ! Og han smilte muntert , idet han fulgte 
hende med øjnene , da hun vendte ryggen til og 
gik hen imod kabinettet . Hendes nakke var så 
hvid og velformet over fløjlskraven . 
Han hørte igen lette trin inde fra kabinettet 
og lukkede øjnene . Han fik det pludselig som 
en indskydelse , at når hun nu kom for at byde 
ham , ville han have hende ganske nær , før han 
så’ på hende , og så nyde synet af hende med 
pludselighedens friske Sans . 
Nej han tog ikke fejl , skridtene nærmede sig , 
nu standsede de lige ved ham . Men da han slog 
øjnene op , mødte de ikke den , han ventede . De 
øjne , som mødte hans , hørte til et lille buttet 
pigeansigt , som forekom ham ret almindeligt , og 
selv var de brune og strålende og havde et beundrende 
blik og en fortabthed i beskuelsen , som 
voldte , at indehaversken lod bakken , hvorpå 
kaffekoppen stod , indtage en ængstelig hældning . 
Hun blev rød op til øjnene , da hun mødte hans 
blik , og det ville være gået rent galt med bakken , 
hvis han ikke havde støttet den . 
Han lo for at skjule den forvirring , som 

også han følte . „ De gjorde mig helt forskrækket , 
frøken hansted" , sagde han , „ ellers tak , jeg skal 
ikke have ." 
„ Kapellanen skulle ikke gøre nar" , sagde hun 
og viste de nydeligste tænder og et yderst klædeligt 
smilehul . Den lille møllerdatter , hvis tilværelse 
han hidtil ikke havde lagt videre mærke 
til , var jo formelig køn i dette øjeblik . 
„ Gør jeg nar ?" spurgte han forundret , „ det 
er virkelig mit ramme alvor , at jeg ikke skal have 
mere kaffe ." 
„ Ja men jeg hedder ikke frøken Hansted , 
jeg hedder kun Marie ." 
„ Jaja , så hedder de Marie , nu ved jeg det . 
Vi er da også allerede et slags bekendte , siden 
vi kørte sammen fra lyngerup i formiddags . Dér 
så’ jeg dem for resten allerede i kirken ." 
Hun søgte at skjule , hvor behageligt hun følte 
sig overrasket ved , at kapellanen havde set hende 
i kirken , men hun kunne dårligt tvinge sit lykkelige 
smil . Sådan som han dog havde præket ! 
Hun havde ikke kunnet få øjnene fra ham . 
„ Ja Fru Hansen havde jo bedt mig komme 
over og hjælpe lidt i dag" , skyndte hun sig at sige . 
„ De er nok en god veninde af frøken Sigrid ?" 
Spurgte han . 
„ Sigrid er min bedste veninde" , nikkede hun 
og viste smilehullerne , idet hun lagde dette dvælende 
eftertryk på bedste , hvormed unge piger 

betegner venskabets svimlende høje varmegrad . 
„ Vi har også været på højskole sammen ." 
„ Har frøken Sigrid været på højskole ? Det 
har jeg aldrig vidst" , sagde han interesseret . 
„ Jo nu sidste sommer fik hun sat det igennem . 
Præsten kunne ikke rigtig lide det ." 
„ Ja så !" Han nikkede lidt tilbageholdent , 
for han holdt ikke af at drøfte med en udenforstående 
de mulig tilstedeværende afvigende synsmåder 
indenfor den familie , han så nylig var 
bleven knyttet til . Han kunne ellers godt tænke 
sig , at pastor Hansen just ikke var nogen høj- 
skoleven . 

Iv 
der lød klokkeklang ude fra gården , og 
Marie Hansted fik pludselig travlt og forsvandt 
ind i kabinettet . 
Den nyankomne havde fået køretøjet betroet 
til karlen og stod allerede i gangen , da præsten 
kom ud . Marie hjalp ham ydertøjet af . 
„ Ih god aften , pastor Balle og velkommen ! 
Det var virkelig kønt af dem “ , sagde pastor Hansen , 
idet han greb den hånd , som var sluppen ud af 
kavajærmet . 
„ God aften , pastor Hansen , god aften , frue 
— ja hånden er kold , men hjertet er varmt haha ! 
Nå lille Sigrid , er du der ! Vokset siden sidst , 
hva’ ? — ja her har de mig ; jeg syntes , jeg måtte 
hen og se på deres nye gejstlige erhvervelse , 
og da det så var månelyst , sled jeg mig løs fra 
de grædende kvinder og børn . Puh ! “ 
Han sled med at få den sælskinds kamik 
af foden ; han var lille og kuglerund og kunne 

dårligt bukke sig , så hans runde gemytlige ansigt 
glødede af anstrengelsen . 
„ Skal jeg ?" sagde Marie og var straks 
på knæ . 
„ Tak , min pige , tak — altid lige flink og 
villig ! Ja du har godt at slægte på . Hvordan 
har man det i møllen ?" 
Marie fik ikke svaret ; thi den genstridige 
kamik gav efter i det samme , og dér lå hun på 
ryggen . Rødmende kom hun i en fart på 
benene , mens Balle leende pudsede sit glatragede 
ansigt med lommetørklædet . De små kokette 
bakkenbarter fik en hastig strygning af hans 
buttede , fine hænder , som han fremviste mere 
end strengt nødvendigt , hvorpå han fulgte familien 
ind til gæsterne . 
Julius stod lidt forlegen ; godsforvalteren 
havde underrettet ham om , at „ den gale præst 
fra bøgeskov" var en sær stabejs , men for resten 
en brav mand , hvem „ de fulkelige" på egnen 
så’ svært op til . 
Så snart de to var blevne forestillede for 
hinanden , trådte Balle to skridt tilbage , satte 
hænderne i siden og gav sig aldeles uanfægtet 
til at bekigge Julius , som ikke vidste , hvorhen 
han skulle vende sig . 
„ Nå sådan ser de ud  . . .  . jaja" , busede 
Balle løs . „ Nå , unge mand , hvad religion har 
man så ?" 
Julius valgte fornuftigvis at more sig over 

den andenspågåenhed . „ Den evangelisk-lutherske , 
til tjeneste" , svarede han smilende . 
„ Evangelisk-luthersk ! Nå de er af den 
slags ? De vil knibe ud , he ! “ brummede Balle og 
satte et komisk bøst ansigt op . „ Sådanne luftige 
begreber har vi ikke brug for . Som om ikke 
alle , eller rettere sagt ingen , var evangelisk-lutherske . 
Kuløren , unge mand , om jeg må be’ ! Hører de 
til de røde eller de sorte eller de farveløse ? Ja 
nu kniber det !" 
„ Det kunne de have sagt straks" , svarede 
Julius og slog ind i den andens gemytlige tone , 
„ hvad kuløren angår , så hører jeg nok foreløbignærmest 
til de grønne ." 
„ Håhå" , lo Balle , „ ikke så galt ! Ja beskedenhed 
er en ynglings o . s . v . Jeg havde 
ellers troet , de hørte til de sorte ; jeg ved da , i 
hvilken stald de er lagt til ." 
Pastor Hansen trippede lidt uroligt : delikatesse 
var ikke den kære pastor Balles stærke 
side . Men Julius klarede det med en spøg . 
„ Så gør det mig ondt" , sagde han polisk , „ at 
jeg må berøve dem håbet om at få en meningsfælle 
i mig ." 
„ Sikken en filur !" Balle brølede af latter . 
„ De er go’ , er de . Så de vil have mig puttet i 
den sorte gryde . Se engang , hvor uskyldigt han 
kan kigge ! Bild mig ind , at de ikke ved , at 
Balle regnes for den rødeste af de røde . Men 

hvilken kulør jeg så har — den går ikke af i 
vask , min far , det kan de lide på ." 
Samtalen var svunget ind på et område , 
hvor den med forkærlighed bevægede sig , når 
præster dér på egnen kom sammen . Den kunne 
begynde , hvor den ville — altid endte den med 
at dreje sig om egnens vakte . Og det var som 
oftest ikke de blideste ord , der da faldt . Pastor 
Hansen følte sig øjensynligt ilde berørt , og provsten 
ville gerne holde lidt igen . „ Magt er der nu i de 
folk , hvor den så kommer fra" , sagde han med 
en indrømmende hovedrysten . 
„ Forklaringen er ganske simpel" , busede Balle 
ud , „ Dumhedens religion vil altid passe for de 
fleste her i verden ." 
„ Godt , meget godt ! “ klukkede godsforvalteren , 
han begyndte virkelig at more sig . 
„ Den bemærkning synes mig mere dristig 
end egentlig overbevisende" , sagde provsten med 
et lidt fornemt smil . 
„ Men ser de da ikke , hvor ens de mennesker 
er ? Grunden er , at de mangler udviklingsmuligheder . 
De har dog vist lagt mærke til , at jo 
intelligentere et par forældre er , i desto mangfoldigere 
afveksling fremtræder familietypen hos 
børnene . Thi de forældre har mellem hvert 
barns tilblivelse levet et stykke liv , har modtaget 
indtryk og udviklet sig videre . Omvendt — 
når de ser en flok søskende , som er så trofaste 
kopier af hinanden , som om den ene var 

snydt ud af næsen på den anden , kan de roligt 
gå ud fra , at forældrene er af den stillestående 
slags . Men det samme gentager sig i åndens 
verden : enshed betyder afstumpethed . Den 
barnemoder , som har fostret dette kuld af 
„ Vakte" , er selv ikke sådan hvad jeg vil kalde 
videre opvakt ." 
„ Det er der måske noget om" , indrømmede 
pastor Hansen , „ men alligevel er det , som provsten 
siger , at der er magt i de mennesker ; man må 
regne med dem . Har det aldrig slået dem , at 
præster aldrig kan komme sammen uden at tale 
om disse folk ? Der er nu for resten noget vist 
tomt i dette : at tale om mennesker . Man taler 
sig også så let ond . Jeg skal ikke nægte , at 
jeg langt hellere fører en samtale om sager end 
om mennesker ." 
Balle overhørte fuldstændigt tilrettevisningen , 
bemærkede heller ikke det fine smil om den 
gamle præsts læber . „ Å hvad det angår" , 
sagde han , „ så kan de være ganske rolig for , 
at de også snakker om os og giver os attest 
for vantro ." 
„ Jeg må dog sige" , indskød Julius , der følte 
sin tavshed indtil nu som en fejhed , en fornægtelse 
af sit barndomshjem , „ jeg må dog sige , 
at det er kønt at se hos de vakte , hvordan de 
gør alvor af ordet „ et er fornødent" ." 
Pastor Hansen nikkede anerkendende og vippede 

fingerspidserne imod hinanden . Men Balle 
snuste kampberedt . 
„ Stop nu lidt , min far “ , sagde han og snurrede 
sin runde krop omkring på stolen . „ Et er 
fornødent , siger de . Ja det skal villigt indrømmes , 
at der er svært mange ting , som aldeles ikke er 
fornødne for de mennesker . Alle de højere livsværdier : 
fædreland , kunst , videnskab , hvad ved 
jeg , er den rene agurkesalat for dem . Er der 
noget stort i at forsage , hvad man aldrig har 
brudt sig om ? Jeg i det mindste har aldrig kendt 
en pælemusling , hvem det kostede overvindelse 
at give afkald på en verdensomsejling . Men 
tror de , at de folk ikke sætter pris på penge og 
på deres bedrift ? Jo lur dem ! Det er svært 
fornødne ting ." 
Julius blev rød ; han følte det , som om det 
var ham selv , den anden dømte . Og sandt var 
det jo . 
„ Har jeg krænket dem ?" spurgte Balle godmodigt 
og slog helt om i tonen . „ Jaja , hold de 
dem bare til det fjerde bud . Jeg kan nu aldrig 
dy mig , skal de vide . Jeg kunne godt være 
bleven til noget i verden , hvis der ikke sad den 
knebber på mig ." 
Julius måtte smile ad denne åbenhjertige 
tilståelse , og Balle fortsatte : „ Nå ja , jeg kan 
for resten godt føle med de folk , for jeg har jo 
selv været med på det samme ." 
„ Har de ?" Julius spilede øjnene op . 

Balle lo . „ Jo ser de , jeg har ikke altid 
været fuldt så tyk som nu . Jo mere man må 
lægge vesten ud , des mindre forskruet bliver man . 
Men dengang jeg var en blond og smækker yngling 
og skrev lyriske digte , da var jeg af den 
rigtige sort , kan de tro . Men da jeg var allerhøjest 
til vejrs , fik jeg lige godt en næsestyver , 
som kurerede mig — hahaha ! “ 
„ Ved de nu hvad , balle" , brummede godsforvalteren 
og puffede ham i siden , „ det er ikke 
rigtig pænt af dem at sidde og movere deres 
mellemgulv ganske mutters ene , når en kreds af 
deltagende venner tørster efter at le med dem ." 
„ Le ad mig , mente de “ , klukkede Balle . 
„ Nå lige godt , godsforvalter , de skal have den ." 
Han tændte sig en frisk cigar , satte sig overskrævs 
på stolen og støttede de korte arme på dens 
ryg . „ Ser de , jeg var lige bleven kandidat og 
var svært optagen af den nye skikkelse , som 
verden skulle få , når Søren Leopold Balle tog 
fat . Alvor var det da for resten , og jeg takker 
gud endnu for den friske , stærke gæringstid . 
Men svært grønt var det jo , det hele . Det var 
den tid , hvor man tænker mere på at gøre andre 
til nye mennesker end på selv at blive ny , for 
man føler sig jo så spruttende , brusende ny som 
champagne . 
For at hvile mig efter eksamensslidet var jeg 
taget ud på landet til en lidt ældre ven , som 
allerede var i kjolen ; han var kapellan hos sin 

svigerfader . Svært oppe var han og just ikke i 
stand til at berolige anstrengte nerver . 
Så sad vi en aftenstund i hans stue efter 
et velgjort dagværk : vi havde pisket rundt og 
omvendt — mente vi da — syv otte gamle koner . 
Det var nemlig midt i høhøsten , så de gamle 
koner var de eneste , vi traf hjemme , når vi 
gjorde strandhugst . Det var blevet sent , der var 
ikke et eneste lys at se i byen , og vi talte med 
hovedrysten om de mange formørkede sjæle , som 
nu havde lagt sig til ro uden anden bøn end 
måske et remselæst fadervor , som de var faldne 
i søvn midt under . 
„ Den bøn , man ligger på ryggen og beder , 
er ingenting værd" , sukkede min ven , og jeg var 
fuldt enig . „ Men der skal ringes til bøn i dette 
sogn" , fortsatte han med lysende øjne , og ved 
de ord tændtes en stor tanke i min sjæl . „ Lad 
det være straks" , råbte jeg . Han forstod mig 
åbenbart ikke , men jeg fortsatte i stigende begejstring : 
„ Lad os gå op i kirketårnet , hvor 
klokken hænger og sover over de sovende : lad 
dens klang ruske dem vågne , så vil knæ bøjes 
og hoveder sænke sig i tilbedelse ." 
Han var overvældet af det geniale i mit forslag 
og kunne kun række mig hånden i tavshed . 
Hurtigt fik vi en lygte tændt , nøglen til kirken 
havde han . Som to tyve sneg vi os ud af den 
sovende gård og steg op ad tårnstigen til 
klokkerummet , hvor lygteskæret bragte uro mellem 

allikerne . De sværmede om hovederne på os , 
da vi begyndte at ringe , og deres vinger baskede 
os i ansigterne , men vi mærkede det næppe . 
Klokkeklangen durede under bræddeloftet , så at 
det var os umuligt at høre hinanden , jeg så’ blot , 
at min ven stod ganske bleg og trak i klokkerebet ; 
hans læber var sammenpressede , og hans 
ansigt skinnede som af en stor beslutning . Krydsbjælkerne 
kastede underlige skygger . Da han var 
træt , tog jeg fat , og sådan afløste vi hinanden 
flere gange , mere og mere ophidsede af den rungende 
klang . 
Da vi endelig holdt inde og kunne høre ørenlyd , 
smældede døren nede i våbenhuset , og tunge 
trin hørtes op ad stigen . „ Hører du ?" hviskedee 
min ven og tog mig i armen ; vi var begge dybt 
grebne . „ Nu kommer det ! “ hviskedee jeg tilbage , 
og mit hjerte fløj denne ensomme nattevandrer i 
møde , i hvis sjæl klokkens alvorsrøst sagtens 
havde vakt gamle synders mindé , så han ingen 
hvile kunne få , men måtte bære sin vånde 
ind i selve guds hus , om dér var hjælp at finde . 
Så kom det , ja . 
Et busket hoved dukkede op over lemmen . 
„ Hvor er ilden ?" spurgte manden . 
Dér stod vi . Sprøjten var det , som kom . 
Tror de , vi blev velsignede ? De kan tro nej . Vi 
fik den mulkt , vi ærligt havde fortjent , og den 
gamle præst grinte os ud , da han fik historien at 

høre . Nå , den sprøjtestråle har jeg for resten 
havt godt af . 
Alle lo , også damerne , som var komne til 
under fortællingen . Sigrid havde en frisk overgiven 
latter , som frydede Julius helt ind i hjertet . 
Da godsforvalterens sidste stødvise „ Hø—hø ! “ 
Var forstummet , bemærkede pastor Hansen : 
„ Det var i grunden en rigtig køn historie . 
De mente det jo alligevel godt . “ 
„ Det gjorde vi . “ 
„ Sådan er det jo også med de folk , vi 
talte om før “ , vedblev den gamle præst , „ de mener 
det jo godt . Vel kan vi have meget at indvende 
imod dem , men på den anden side må vi jo 
dog  .  .  . 
Balle for i vejret , hans ansigt blev rødere , jo 
længere han talte . „ På den anden side , siger 
de . Nu skal jeg sige dem noget , pastor Hansen : 
der er ikke ord i sproget , jeg hader som disse 
balancerstænger af ord — på den anden side , 
alligevel , ikke desto mindre , alt vel overvejet  . . . . 
Vi har forbandet mange af dem , disse ord , som 
er dannede på en tungespids , der skal holdes 
lige i munden . Den passer godt for bløde danske 
mennesker , denne valne , forsigtige retfærdighed , 
som ikke nænner at lade uretten være uret , men 
altid skal give den ret i noget og ængsteligt skal 
tysse på ethvert harmskrig , der trænger sig frem 
fra et oprørt sind . Hvorfor skal i slukke den 

velgørende harme ? det er den , der udretter noget 
i verden . 
Jeg puffer til side alle disse artige alligeveller , 
som vil indsnævre alburummet for en ærligt ment 
protest . De folk , vi taler om , gør skade ; de er med 
deres bestandig-himmelborgerlighed en ulykke for 
det danske folk . Hvad angår det så mig , at 
de måske hist og her gør en smule gavn ? Det 
interesserer mig aldeles ikke ." 
Pastor Hansen tvang sig til at være rolig , 
men der var en noget bitter klang i hans stemme , 
da han svarede : „ Det er bekendt nok , at de ikke 
er nogen fredens mand , kære pastor Balle ." 
„ Nej gud ske lov for det" , prustede denne . 
Den skarpe vending , samtalen havde taget , 
påvirkede tilhørerne ubehageligt . Sigrid var gået 
ind i kabinettet , og snart lød en chopinsk Vals 
ud derfra . Man tav for at høre efter , og tonerne 
sænkede ro over sindene . Men Balle sad og 
ærgrede sig over sig selv . Naturligvis havde han 
ret , det vidste han , og det var ikke til at holde 
ud at høre på denne flade fredsommelighedssnak , 
hvorved karakterer bare æltedes sammen til bløde 
dejkugler , parate til at sluges af forsamlingsfolkets 
grådigt opspilede gab . Det var synd for den 
friske unge mand , om saften skulle tygges ud af 
ham ved dette gumlende fredsbavl . Men alligevel 
— Balle måtte smile ad sig selv — ja alligevel : 
Hansen var en gammel mand og en brav mand 
med kristenhjertet på rette sted , og det var en 

forbistret knebber , der sad på Søren Leopold 
Balle . 
Sigrid begyndte at synge inde i kabinettet . 
Lyden af hendes klare , ikke stærke stemme , gennemrislede 
Julius som en varm strøm . Han måtte 
stille sig hen i døråbningen og lytte . 
Sigrid sang : 
„ Jeg kender en kilde , den strømmer så ren 
med den klareste røst i lunden , 
den snor sig med klang om den messede sten , 
hvor frøen sig soler med korslagte ben — 
alle de kisel på bunden 
dem kan du tælle hver en . 
Den fandt sig et leje med fald og bræk 
mellem brinker , fattige , stejle . 
Lad skoven ha'e trukket sig fornemt væk 
og halvgræsset stå som en børstet hæk , 
så kan dog vandfladen spejle 
skyernes lystige træk . 
Lidt følfod ned over skrænten gror , 
her er bregner og padderokker , 
og sneglen drager sit slimede spor 
og strækker sin krop på den fugtige jord , 
mens med de dunede klokker 
nellikeroden sig kror . 
Fattigfolk alle . Dog synger den trøst’ , 
min kilde ad ensomme veje . 
Den tror på det højtryk i bakkernes bryst , 
som bød den at hæve just her sin røst , 
bød den at dugge og pleje 
ukrudtets fattige hest . 

den får hverken tak eller smil igen , 
men det bugner af grønt på dens brinker , 
dens lille gerning er rig for den , 
den gi’er med sangen sit hjerte hen — 
solen forstår den og blinker , 
solen er kildens ven . 
Balle og godsforvalteren var trådte ind i 
kabinettet under sangen . Den sidstnævnte stod 
med lukkede øjne og bestræbte sig for at se musikalsk 
ud . 
„ Den kan jeg lide , sik “ , sagde Balle , da 
sangen var endt . „ Den kan de tage til demu , 
fortsatte han , vendt mod Julius , „ Sik ved nok , 
hvordan hun skal gøre det , når hun vil have 
noget sagt . Det var en brilliant indsættelsestale , 
må jeg sige — jeg gad vide , om provstens var 
lige så god “ , hviskedee han . „ Fattigfolk ja — 
snævre i tanker og jordbundne på mange måder , 
sådan er de folk , en præst på landet skal være 
noget for . De skal ikke vente tak og smil 
får en ung præst det , skal han snarest være 
bange derfor . Men Vorherres milde soleøje kigger 
da gud ske lov ned til en sådan bitte præst , 
hvor han sidder i sin krog . Ham er det godt at 
have til medvider ." 
Julius følte sig lidt stødt over den andens 
belærende tone . Han vidste meget godt selv , at 
sangen var til ham ; Sigrid havde , medens hun 
sang , sendt ham et af disse hastige , glidende 
blikke , hvormed det var hendes vane at skænke 

en halv fortrolighed . Nu sad hun dér rød og 
forlegen — den Balle var da også ret en klodsmajor ! 
Men hvor det dog var sødt af hende , at hun 
ville give ham et alvorsord på denne bevægede 
dag ! Her var noget , han ville gemme . 
Balle mærkede intet . „ Sik !" hviskedee han 
med en bodfærdig mine , „ du må se at få din 
far god igen ; jeg var vist et rent asen , ikke 
sandt ?" 
„ Ja slem var de — som altid" , svarede Sigrid 
og truede smilende ad ham . 

v 
den første præstetid . 
Denne tid af frygt og bæven , af opløftelse 
og bøn . Hvor kundskabens rustning , de havde 
snøret dig i , viser sig tung og hæmmende som 
Sauls pansersærk for Isais søn . Hvor den studerede 
prædiken og den møjsommeligt tilfilede 
veltalenhed , som kaldte forfattersmilet frem om 
dine læber derhjemme i din stue , bliver til støv 
i din mund , når det gælder . Hvor studerekamrets 
gulv krydses af ilende fjed i søndag eftermiddagenes 
stilhed — : det duede ikke , duede ikke . 
Hvor du lærer at komme på knæ som aldrig 
før , og gud giver dig ordet som en drømmende , 
rigt , varmt , så det bliver en fest at tale . Hvor 
du taler langt ud over din erfaring og lyver dog 
ikke : det fjerne , som først skal nås om langt og 
længe efter mange mødige fjed , er rykket dig nær 
i håbet og lyser for dit skuende øje , som om 
du kunne gribe det med hænder . Hvor usynlige 
forståelsens tråde spændes fra din sjæl til 

andre sjæle , eller du synes , de gør det . Hvor 
ansigterne dernede i kirkens halvlys bliver dig 
kendte og kære som gamle venners , fordi du har 
så stor en glæde at bringe dem , og du synes , 
at ansigterne lyser , fordi du selv er glad . Hvor 
det er en skælvende højtid at række de knælende 
brødet og vinen , og dine læber bæver af undrende 
taksigelse over at turde udtale mysteriets ord , 
hvor pagtens ord , når børnene bæres til dåben , 
falder som en dug på din sjæl . Hvor du , når 
du igen står i din stue , undres over den pinende 
træthed , du føler i alle lemmer : ånden har 
berørt den højeste , legemet kan ikke mere . 
Julius gik helt op i sin præstegerning . Han 
kendte tider , hvor han var dybt nedtrykt og syntes , 
at han aldrig skulle have været præst . Men så igen 
tider af den reneste lykke . Og ensom gik han 
med det ene som med det andet . Den usikkerhed , 
han følte i Sigrids nærhed , jog ham fra hende : 
han tålte ikke at få sit sind sat i svingninger 
ved denne underlige skiften af smil og kulde , 
hvormed hun mødte ham . Mindst nu , da han måtte 
samle sin sjæl på en eneste ting . Hun betød vist 
mere for ham , end han ville være ved ; men det 
måtte blive til siden , han turde ikke nu . Den gamle 
præst gik og gemte sig bag en forretningstone , hver 
gang de talte om embedssager . Og fruen var 
bare hyggelig . 
Hjem kom han næsten ikke . Faderen havde 
tillagt sig en vis ærbødig optræden , som gjorde 

sønnen ondt : embedet stod imellem dem . Og 
moderen var mere stejl end nogen sinde , hun 
spurgte ham aldrig og talte ikke om åndelige 
ting , når han var til stede . 
Hendes eneste tilnærmelse var , at hun engang 
tog Kristian den tredjes bibel ud af skabet 
og bladede med ham i den gamle bog . Da strømmede 
barndomsminderne ind på ham , og han tog 
hende om hovedet og kyssede hende . Der faldt 
en tåre fra hendes øje ned på bogen , og han 
mærkede , at hun ville sige noget . Han sad og 
ventede og bad gud bryde isen imellem dem ; det 
var ganske stille i stuen , der hørtes kun en raslen 
af bladene , som vendtes . 
Så pegede hun på et af billederne i johannes’ 
åbenbaring , disse billeder , som havde gjort ham 
kold under håret , når han havde set dem i sin 
barndom . Nu var disse fostre af en helvedskræmt 
fantasi ham nærmest modbydelige , og dog måtte 
han beundre den energiske opfindsomhed , hvormed 
den gamle kunstner har bunket drager og 
uhyrer sammen i et naivt forfærdelsens Kaos . 
„ De billeder har ført mange til herren" , sagde 
moderen . 
Det vendte sig i ham , han kunne ikke svare . 
Og det var hans egen moder , der talte således ! 
Var hun måske også bleven fugtlet til gud på 
denne måde , gennem angestsved og hårrejsende 
helvedsrædsel ? 
Julius gjorde sin moder uret . Han forstod 

ikke , at for hendes naive opfattelse var der 
ingen modsigelse i , at kærlighedens gud holder 
rædslernes svøbe i sin hånd til at tugte børnene 
med . Hos ham havde hun fundet sin fred og 
hvile , men hun trængte til rædslerne for at holde 
sig vågen . — 
til „ Vennernes" Søndagsforsamlinger havde 
han ikke indfundet sig . Det varede derfor ikke 
længe , før en deputation troppede op ; ret mandstærke 
kom de , så de næsten fyldte stuen , og begyndte 
med nogle frejdige bemærkninger om vejret , 
hvilke ikke krævede noget videre udførligt svar . Så 
sad de og vred sig i tavshed og skottede til kristen 
vad , som endelig , mens hans urolige øjne for rundt 
i stuen , hostede bag sin hånd og spurgte , om 
præsten ikke kunne have lyst til at samles med 
guds børn , når de kom sammen i hjemmene 
søndag aften . Tak , det mente Julius ikke han 
kunne , for han plejede at være så træt efter 
de to tjenester , at han ikke duede stort mere 
den dag . Jaja , det fik præsten selv afgøre med 
sin samvittighed ; det var jo så , at de , som elskede 
livet , måtte slutte sig sammen imod døden , og 
der var svært megen vantro både blandt præster 
og lægfolk der på egnen . 
Denne sidste bemærkning , som ledsagedes 
af et kor af suk , optog kapellanen med synlig 
kølighed , han ville helst selv sætte sig ind i forholdene , 
sagde han . Ikke engang da husets 
forestående rejsning kom på tale — i hvilken 

anledning lilbjerg hørtes at citere : „ På Jerusalem 
det ny lad os alle bøgge “ — kom Julius ud af 
fatningen . 
Dér havde „ Vennerne" spildt deres bedste 
trumf , og de så noget betuttede til hinanden . 
Hvorpå man skiltes i fuldstændig — borgerlig — 
venskabelighed . 
Det var en måneds tid derefter , at pastor 
Brock fra Brande , som var høvdingen for de 
vakte på disse kanter af landet , skulle holde 
møde i Knudstrup . Julius havde for forældrenes 
skyld besluttet sig til at indlede mødet ; det skulle 
nemlig holdes hos dem . Kær ejede et par bakker , 
som han selv havde tilplantet og ikke havde nænnet 
at skille sig ved , dengang han afstod købmandshåndelen . 
De lå tæt ved den lod , han siden 
havde bygget på , og i dalen imellem dem var der i 
en årrække hver sommer holdt et par større 
gudelige møder . Nu da granerne var voksede til , 
var der godt læ , og det grønne livede sådan op 
på humøret , sagde kær , folk satte meget manerligere 
ansigter op her , end når de samledes 
i husene . 
Det var aftalen , at Julius skulle komme tidligt 
og drikke kaffe hjemme først . De mest ansete 
af „ Vennerne" var højtideligt indbudne til 
ære for pastor Brock , og stuerne var næsten fulde , 
da Julius kom . Han var frisk og vel til mode 
efter den raske vandring . Himlen var høj og luften 

lun . Et par regnbyger i de sidste nætter havde 
lokket løvet frem i skovrandene og i bøgenes 
toppe ; der var allerede et flimrende næt af gyldent 
grønt over hans hoved , da han skød genvej 
gennem skoven . Der var en jubel i fuglesangen , 
som den kun høres på en sådan solskinsdag i 
maj , og anemonerne stod i solplettede klynger 
hen gennem skovbunden og gjorde bakkerne hvide . 
Da han trådte ind fra solskinnet , tog menneskedunsten 
næsten vejret fra ham ; den tætte 
stimmel af mænd og koner i mørke kisteklæder 
gjorde stuen skummel . 
Pastor Brock havde trængt kær ind i en krog 
og forhørte sig lydeligt om prisen på smågrisene . 
Han var en stor , kraftig mand midt i fyrrerne , 
fra ryggen så’ han ud som en forpagter , og da 
han vendte sig , viste han et jovialt ansigt med 
et stort , kløftet fuldskæg , hvis spidser hans hånd 
bestandig snoede . 
„ De er pastor kær , kan jeg tænke" , sagde 
han med et belevent smil , „ Deres fader har fortalt 
mig om dem . Jeg havde ventet deres besøg : 
vi er jo herredsbrødre , ved de . Så skulle de 
se , hvilken brilliant avling jeg har ." 
Julius havde tænkt sig føreren for egnens „ hellige" 
Ganske anderledes ; mandens brede gemytlighed 
tiltalte ham . Dette med avlingen , som han straks 
faldt an med , bragte næsten kapellanen ud af 
fatning . 

„ Jeg vidste ikke , at de var en landmand" , 
stammede han . 
„ Vist er jeg landmand , det burde alle præster 
være . He , de siger , de har ikke tid — det er 
slet og ret dovenskab , er det . Har man forpagter , 
er man i sin egen gård rent ud sagt en l  .  . 
Tre bogstaver , forstår de . Indlad dem aldrig 
på det . “ 
Han vedblev at snakke og underholdt sig hele 
tiden med Julius , mens kaffen blev drukket , og 
tog ikke fjerneste notits af de andre , som sad 
tavse og beundrende . 
Julius så’ på sit ur . „ Det kunne vist være 
på tiden  .  .  .  . “ 
„ Å det haster ikke" , sagde Brock , „ de morer 
sig godt derude , kan de tro . Å hør , thomsen" , 
henvendte han sig skødesløst til en ung , skægløs 
fyr , som hele tiden havde gnedet sig op ad ham 
med en smilende underdanighed , som ikke noget 
øjeblik lod Julius i tvivl om , at det var en kolportør , 
som havde fået lov at sole sig i den berømte 
præsts nærhed som hans rejseledsager , 
„ spring ud og se , om der er kommet folk nok ." 
Han vendte sig igen mod Julius . „ Tag de 
roligt en kop kaffe til , det haster ikke . Når 
folk her på egnen kommer til møde , har de 
altid harboøresangbogen med i lommen , skal jeg 
sige dem . Den synger man af , så går tiden 
så fornøjeligt . Sikken et ansigt , de sætter op ! 

ja fine varer er det ikke , men lidt kan fornøje 
børn , ved de . “ 
Julius blev tavs . Den andens kåde snak 
forekom ham at være en fornærmelse mod disse 
skikkelige mennesker , hvis øjne var fæstede på 
Brock med troskyldig forslugenhed , og som åbenbart 
antog den hviskende samtale for såre opbyggelig . 
Men dette var nu pastor Brocks måde 
at være morsom på , han måtte altid slå sig 
til ridder på en eller anden og skånede hverken 
ven eller fjende , når han kunne sige en vittighed . 
Han fik iøvrigt ret : da de en god stund 
over den berammede tid nærmede sig plantagen , 
hilstes de af en sang , som med hensyn til ordenes 
indholdsrigdom og dybde påfaldende mindede 
Julius om en operatekst . Man sang : 
„ O lykkelige barn , 
som har Jesus til bror , 
ja lykkelige barn , 
som har sådan en bror , 
o lykkelige barn , 
o lykkelige barn , 
ja lykkelige barn , 
som har Jesus til bror . “ 
— — Julius havde talt . Nu sad han under 
Thomsens lange bøn og sloges med sin gamle 
Adam . Han ville følge med , men det var ham 
umuligt : hvert øjeblik faldt han i tanker over , 
hvor forbavsende slet han selv var kommen fra 

det i dag . Folk havde ikke været til at få med ; 
den forståelsens strøm , som han var vant til at 
mærke mellem tilhørerne og sig selv , havde han 
ikke et øjeblik kunnet få åbnet . De ville ligefrem 
ikke . Han havde endogså nedværdiget sig 
til at blive rørende — det hjalp ikke en døjt . De 
var herude ligesom blevne til andre mennesker , 
end de var , når han havde dem i kirken . De 
bare sad og gloede , og han læste tydeligt mistænksomhed 
i deres øjne . 
Men Julius gjorde dem uret . En indledningstale 
har altid den skæbne . Hans ord var bare 
bouillonen , de lod gå forbi for at have frisk 
appetit til stegen . 
Niels Thomsen blev forstået , det var ikke til 
at tage fejl af . Der kom liv i folks øjne , og 
tårerne begyndte at pible . Niels Thomsen græd 
ikke , hans styrke var netop den uforstyrrelige ro , 
hvormed han stod og sagde de hårdeste ting . 
Han slog og slog med en profosses rammende 
sikkerhed , og slagenes vellyst gennemrislede tilhørerne ; 
de krympede sig og nød dem . Når han 
med en isnende kulde sagde : „ Der er tredive tusinde 
drankere i Danmark , de går fortabt alle 
sammen” , og så gjorde et ophold for at lade 
ordet synke som et blylod ned i tilhørernes 
sjæle , sad mennesker og rystedes af en hulken , 
som om der ville sprænges noget inden i dem . 
Og han havde mange af den slags kraftsteder . 
Julius var højst ilde tilpas , og han kunne 

næsten ikke sidde stille på bænken under alle 
de medlidende blikke , som i smug sendtes ham , 
da talen blev om kendetegnet på , at et menneske 
var helligt . Der var kun dette ene : at det elskede 
guds børn og sluttede sig til dem . Nåda hvor 
de sukkede og så’ på Julius ! Han havde kun 
den trøst , at heller ikke pastor Brock syntes at 
være tilfreds med talen , at dømme efter de løjerlige 
krøller , der uafladelig spillede i hans bevægelige 
pandehud . 
Mødet havde varet godt halvanden time , da 
Brock steg op på talerstolen , og Julius følte sig 
aldeles ude af stand til at høre mere ; han var , 
som præster i reglen er det , en ikke synderlig 
udholdende tilhører . Men straks da Brock stod 
deroppe og lod sine øjne glide ud over forsamlingen , 
gød der sig en forunderlig friskhed over 
hans sanser , og han var til mode , som om han 
endnu ville kunne høre i timevis . Brock fyldte 
på en talerstol , og han havde et par klare , grå , 
bestemte øjne , som fra første færd holdt forsamlingen 
fast ; man var med , førend han endnu havde 
åbnet munden . 
Han talte over Herrens ord : jeg er livets 
brød . Brødet består af krumme og skorpe , sagde 
han , — den bløde krumme med den hårde skorpe 
udenom . Sådan er også Herren og sådan er 
hans ord , både krumme og skorpe . Vil du 
trænge ind til det bløde , milde evangelium , så 
må du tage skorpen med , det strenge ord , som 

dømmer din synd . Sådan en skorpe kan være 
en hård krabat for ømme tænder , og guds ord 
er afvisende og hårdt for blødagtige mennesker , 
som ikke vil høre noget om , at de er syndere . 
Men mennesker er underlige . Der er dem , 
som ikke vil tage guds ords brød sådan , som 
han rækker os det , med både krumme og skorpe . 
Der er mennesker , som kun vil have krumme , de 
vil kun have det bløde og milde , det gode og 
rare — at gud har elsket verden , og at der er 
en fader i himlen , som har en salighed til sine 
børn . De mennesker skærer skorpen af . Men 
der er det underlige ved guds ord , at krummen 
alene mætter ikke : den bliver kun til mad for 
dem , som har knækket deres hovmods tænder 
på den hårde skorpe . 
Der er andre mennesker , som kun vil have 
skorpe . Ordet om dom og helvede og satan — 
det er noget for dem , så spidser de øren . „ Det 
er da nogle underlige mennesker , som kun vil have 
skorpe . Den hårde , sorte skorpe , kun den . Kan 
1 begribe , hvad de vil med den ? “ 
Han gjorde et ophold , som om han ventede 
svar . Der var ikke en i forsamlingen , uden at 
han jo sad spændt . Det skær af forundring , han 
havde lagt over sit ansigt , meddelte sig uvilkårligt 
til de andres . 
„ Jeg skal sige jer , hvad de gør . “ 
Åndeløs stilhed . Brock tager et skinnende 

lommetørklæde frem og pudser sin næse , uden 
at hans øjne et sekund slipper forsamlingen . 
„ Jeg skal sige jer , hvad de gør . 
De spiser den ikke selv ." 
Man kunne høre folk puste , da det tilbageholdte 
åndedræt blev sluppet løs . De fleste smilte 
forstående . 
„ Nej de spiser den ikke selv . De deler ud 
af den til højre og venstre . Det har han rigtig 
godt af , tænker de , og det dér passer akkurat på 
hende . De kære mennesker er så kønt gavmilde 
med skorpen , at der ingenting bliver til dem selv ." 
Julius var rent væk i taleren , men syntes jo 
nok , at han omgikkes lidt frit med sin tekst . 
Men Brock var snart godt i færd med at vise , at 
han havde læst den forsvarligt . Kun måtte Julius 
smile over den uforstyrrelige frejdighed , hvormed 
han fremstillede sin egen prædiken som livets 
brød . Nå lige godt : det ord , han talte , var 
virkelig brød , som mættede . 
Efter mødets slutning var Brock straks omringet 
af en masse mennesker , der skulle takke . 
Man syntes ikke , man havde fået alt med , når 
man ikke havde vekslet håndtryk med den yndede 
præst . Niels Thomsen stod næsten alene med de 
gudelige skrifter , han havde til salg . Brock havde 
ikke videre imod at blive gjort stads af ; han 
kendte en mængde og havde en forbavsende hukommelse 
for navne . Han spurgte og spøgte og 
var i et strålende humør . 

Julius følte sig en smule tilovers og stod just 
og knappede sin overfrakke , mens hans øjne søgte 
efter faderen , da  .der bag ham lød et beskedent 
„ Tak for i dag !" som fik ham til at vende sig . 
„ Marie Hansted  . . . det var da morsomt , 
er de her ?" udbrød han og tog hendes fremrakte 
lille hånd ; den stumpede handske lod et fast , 
rødt håndled til syne . 
„ Tak for i dag ! “ gentog hun , og hendes 
blik og rødmende kinder understregede ordene . 
Han følte sig generet af hendes tak , på 
samme tid som den berørte ham behageligt . „ Det 
var da morsomt at se dem her" , sagde han , „ jeg 
troede ikke , de kom til den slags møder ." 
„ Her er jo da frit for alle" , smilte hun , „ det 
var jo også bekendtgjort , at kapellanen ville 
tale ." 
„ Å jeg ! jeg indledede jo blot . Men pastor 
Brock var nok værd at høre , ikke sandt ? Den 
præken var der krummer i . “ 
Han sagde det slet ikke for at „ fiske" , så 
han blev noget ubehageligt til mode , da hun svarede : 
„ Jeg var alligevel gladest ved kapellanens 
ord ." 
Den lille taske — stod hun ikke dér og 
smigrede og løj ham op i hans åbne øjne ! Men 
han hoppede ikke på den limpind . „ Det mener 
de ikke" , svarede han koldt , „ jeg ved meget godt , 
at jeg talte rigtig slet i dag ." 
Hun så’ forundret på ham ; såvel ordene 

som tonen var hende ganske gådefulde . Hun 
havde da mindst tænkt , at hendes ord kunne 
fornærme ham ; men Sigrid havde måske ret i , 
at hun var for frittalende . „ Ja men jeg mener 
det virkelig" , stammede hun og blev blussende rød . 
„ Jaja , Marie , så tror jeg dem" , svarede han , 
men han kunne ikke finde den gamle venlige 
tone igen , for han var kommen i tanker om , 
hvad en præst ovre i København engang havde sagt 
til ham : vogt dem for tilbedende kvinder , der er 
ingenting værre til at spolere en præst . Han tog 
en temmelig kort afsked med hende , og den stakkels 
pige så’ forknyt efter ham , da han søgte 
hen til Brock for at følges tilbage med denne . 
Kredsen om Brock var ved at tyndes , og de , 
som var tilbage , havde opmærksomheden delt 
imellem præsten og den unge Karl , han just nu 
talte med . Alle vidste , at det var Jørgen skalses 
ny Karl ; det var da også Mette Katrine , som 
havde forestillet ham for præsten . Efter det ry , 
som var gået forud for ham , var „ Vennerne" 
Svært nysgerrige efter at lære ham at kende ; 
kristen vad kunne allerede meddele dem , som 
ønskede at vide hans mening , at Marinus var en 
elskelig Broder i Herren . 
Han var et menneske på omtrent fem og 
tyve år med et vist lapseri i sin klædedragt ; 
de blanke kraver på hans støvler skinnede , han 
havde hvidt kravetøj under sommerfrakken , og i 
hans lyseblå humbug strålede en nål med uægte 

stene . Ansigtet var ganske kønt , blondt med 
bløde træk og en lille buet næse . De brune undvigende 
øjne havde noget indsmigrende fløjlsblødt 
i blikket , når de en sjælden gang så’ 
på en . 
„ Så de er fra sønderup" , sagde Brock og 
tog mål af ham . „ Ja pas så godt på ham , at 
han ikke løber løbsk" , henvendte han sig til Mette 
Katrine med en lille latter . 
Mette Katrine så’ forundret op . Hvad mente 
præsten ? 
Karlen følte sig utryg under Brocks blik og 
skottede hastigt op til ham . „ Der blæser et vældigt 
vejr fra Herren igennem sønderup" , sagde 
han med en stemme , som han hentede dybt 
nede fra . 
„ Vel gør der det , Herren ske tak !" svarede 
Brock lidt kort , og idet han sænkede stemmen , 
for at kun Mette Katrine skulle høre ham , tilføjede 
han : „ men pas på  . . . . i sådant et stormvejr 
kommer også halmstrå og papirslapper op 
at danse ." 
Det lod til , at Marinus havde forstået ordene . 
„ Herren kender sine" , sagde han og betragtede 
sine blanke støvler . 
— „ Fyren kender i alt fald talemåderne" , 
hviskedee Brock til Julius , da de fulgtes opad 
mod huset . „ Nå ja , han er måske pålideligere , 
end han ser ud til . Sådan en fyr fortjente 
ellers nok , at man passede på ham i begyndelsen . 

men det kan de naturligvis ikke gøre 
efter den stilling , de har taget til de hellige . 
Vær vis på det : i får aldrig indflydelse på 
guds børn , undtagen i stiller jer midt iblandt 
dem . “ 
Julius kunne kun trække på skuldrene , han 
kendte den lektie . 

vi 
mætte Katrine og Marinus fulgtes tilbage til 
Randrup gennem skoven , hun foran og han ærbødigt 
et skridt til siden og bag ved sin madmoder . 
Nydelig var hun , som hun gik dér i sit ny sommeroverstykke 
og med det flunkende røde silketørklæde 
om halsen ; Marinus kunne ikke få øjnene bort 
fra kindens bløde runding og det lille røde øre , 
der tittede frem under det lysebrune hår så 
fristende , som om det måtte være en hjertenslyst 
at bide i det . Men han skammede sig over sig 
selv og tænkte på det guds ord , han nylig 
havde hørt . Han kendte til at slås med sit kød 
og vidste , hvor farligt det var at give satan rum . 
Så rykkede han med en ærlig viljesanstrengelse 
sit blik bort fra den fristende genstand og løftede 
sukkende øjnene op mod det grønne bladeflor i 
bøgetoppene . 
Mette Katrine gik rask til . Hun skød læberne 
frem og kastede med nakken , der var noget 
utålmodigt i den måde , hvorpå hendes små 

fødder ved hvert skridt kastede det fjorgamle løv 
til side . Hun kunne ikke glemme , hvad præsten 
havde sagt om Marinus , og det i andres påhør . 
Marinus løbe løbsk — så ? Præsten havde 
nok selv en løbsk tunge allenfals . Og så det 
om halmstrå og papirslapper — jo hun forstod 
det godt ! Men han var rent fejl på det , dersom 
han tog Marinus for en af disse lette fyre , der 
løber for en løs vækkelses vind . Så meget 
kendte hun da allerede til ham , at hun vidste , 
det var alvor for ham . Havde han ikke for 
Herrens skyld forsaget kærlighedens lykke og 
brudt med sin ringforlovede kæreste , da hun ikke 
kunne følge ham ? 
Hvor godt de allerede havde talt sammen ! 
Jo , guds børn forstod altid hinanden , selv om de 
var ny for hinanden af åsyn og skikkelse . De 
kendte hinanden på røsten , som guds ord siger 
. . . . så omtrent da , ordlyden kunne hun ikke 
komme på . 
Marinus kendte hun på røsten , det var i alt 
fald vist . Der var sådan en stille lyd , en så 
dyb alvor i hans røst , når de talte sammen om 
de ting . Det var dog så trygt at have et menneske 
i huset , man kunne tale med . Der havde 
været sådant et indhold i disse fire dage , siden 
Marinus kom , som der ikke havde været ellers i en 
hel måned , syntes hun . Tænk , at det først var 
som i mandags , at Jørgen hentede ham ved 
stationen . 

hun trængte sådan til at have et troende 
menneske om sig i det daglige . For Jørgen — 
ja han var jo villig nok , men hans time var ikke 
kommen endnu . Hun så’ tydeligt , at al hendes 
bøn for ham ikke havde frugtet ; han forstod slet 
ikke det , hun levede i . 
Herren havde været svært god imod hende , 
at han havde sendt hende Marinus . Hun kunne 
tit trænge til støtte , for hun var slet ikke så 
stærk og så fast i sin tro , som vennerne tænkte . 
Marinus var fast og mandig . 
Og hun gav sig med en barnlig tryghedsfølelse 
hen i at lytte efter disse sikre , taktfaste skridt , 
som holdt trit med hendes egne . Hun følte det 
næsten som en nåde mere , at hun var så 
skrøbelig og så lille , nu hun havde fået denne 
stærke Broder at støtte sig til . 
Hun måtte stadig tænke på , at han for 
Herrens skyld havde forsaget sin kærlighed . 
„ Var hun køn , din kæreste ?" spurgte hun 
pludselig og sagtnede sine skridt , så karlen kom 
på siden af hende . 
„ Verden kaldte hende køn" , svarede han forbeholdent 
uden at løfte øjnene . 
„ Holdt du meget af hende ?" 
„ Om jeg gjorde ! Jeg var gal af kærlighed , 
det var jo satan , som berusede mig ." Der kom 
en fanatisk glød i hans øjne , da han så' op på 
hende . „ Jeg tænkte den gang ikke på , at døden 

forvandler det dejligste ansigt til en klat stinkende 
råddenskab" , sagde han hårdt . 
Mette Katrine gyste uvilkårligt ved hans 
stærke ord ; det var næsten , som om de sved i 
hendes eget kønne ansigt , som i Morges havde 
smilt til hende i spejlet , da hun redte sit hår . 
„ Og dog kunne du slippe hende ?" spurgte 
hun lidt efter . 
„ Herrens kærlighed er sødere end kvinders" , 
sagde han dæmpet , og der dirrede en blød trækning 
om hans mund , mens øjnene så’ fuldt ind i 
hendes med et stærkt strålende blik . 
Hun måtte slå øjnene ned . Ansigt til 
ansigt med dette offer , bragt for Herrens skyld , 
følte hun sig så ussel , når hun tænkte på , 
hvorfor hun selv havde brudt med sin ungdomskærlighed . 
Hun så’ for sine øjne ham , hun 
havde elsket , så’ hans ansigt således , som det 
strålende havde bøjet sig mod hendes , når de 
mødtes om sommeraftenerne og timerne udfyldtes 
med evige løfter og sød , dum-snak . Hun så’ 
sig selv , som hun havde hvilet i hans arm under 
dansen , hvor det føltes , som om kun de to var 
til , og hun med dybt åndende bryst havde trykket 
sig ind til ham og ladet sig bære , og dansens 
korte minutter havde været som en evighed . 
Og naget meldte sig på ny , naget over 
uretten , hun havde gjort et menneske , som ikke 
havde fortjent andet end godt af hende — naget 
over , at hun for penges skyld havde taget den 

gamle mand , da han meldte sig som frier . Ingen 
havde tvunget hende , alle havde endogså undret 
sig over , at hun ikke straks sagde nej , men forlangte 
betænkningstid , thi det var kendt over 
hele sognet , hvem hendes hu stod til . Hun havde 
godt mærket , at man havde hvisket bag hende , 
hvor hun gik , og tonen i de lykønskninger , hun 
fik , røbede tydeligt , at man ikke kunne tilgive , at 
byens kønneste og muntreste pige havde taget 
den gamle enkemand for gårdens skyld , endda 
hun ikke selv var nogen fattig pige . Hendes gilde 
blev holdt med stor stads , men det var en fattig 
Dans , hun trådte på sin bryllupsdag ; det var 
på den dag , hun havde fået at vide , at Søren 
var gået fra forstanden . 
Og hvad havde hun så fået til gengæld 
for , hvad hun havde kastet bort ? En god mand 
ja , som opfyldte alle hendes ønsker . Men hun 
havde ikke giftet sig for mandens skyld . Hun 
mindedes de første uger , da hun på trods ville 
nyde besiddelsen af al den velstand , hun var 
gået ind til . Hvor de dog havde været fortærende 
tomme ! Hvor hurtigt det dog var blevet gammelt 
og kedeligt at gå i de store , stille Stuer og tælle 
dynerne , der tårnede sig op på senge , som 
aldrig nogen lå i . Hun kendte hvert bolsters 
farve og mønster , hendes fingre havde befølt 
dem og prøvet deres bonitet , indtil hun syntes , 
hun kendte hver tråd i dem . Og hun var gået 
fra skabe til kister med århundredgamle årstal 

og havde taget ud og taget ud de skatte af lærred 
og linned , af duge og lagener , som dyngede 
sig op fra de forrige koners tid . Hun havde 
talt og talt og lagt ned igen , indtil hun var bleven 
til mode , som om disse hvide ruller og stabler 
var stuernes egentlige beboere og menneskene 
kun var gæster , som var komne og gåde , kone 
efter kone , blot for at spinde og lade væve , rulle 
sammen og lægge hen , tilklippe og sy disse voksende 
hvide dynger og så forsvinde lydløst , kun belønnede 
for deres stræbsomhed med et par stykker 
af den velstand , de havde hjulpet til med at øge : 
to lagener og en særk til ligpynt i en sort kiste . 
Huslige koner , stræbsomme koner , flittige koner , 
således som de trykte , indrammede gravskrifter , 
der hang side om side på storstuens væg , bevidnede . 
Her skulle hun gå som nummer fire 
i rækken og fortsætte opdyngningen , her hvor 
travle hænder spøgede i alle kroge , hænder som 
misundte hende at spinde på deres rok og ordne 
i deres skabe . 
Dertil var det , hun var gået ind — dag ud 
og dag ind det samme trøstesløse . Da sneg det 
dybe tungsind sig over hende ; hun , som havde 
været så spillende livsglad , gik omkring som en 
skygge . Havde ikke det store hus krævet meget 
arbejde og tilsyn , var hun rent gået til , det 
forstod hun bagefter . Ensom gik hun imellem sine 
piger dagen igennem , ingen børn var der at være 

moder for : alle de forrige koners børn var for længst 
gifte og hjemfarne . 
Aftenerne , når Jørgen sad inde hos hende , 
var den bedste tid . Han var god imod hende , 
og hun kom virkelig til at holde af ham på sin 
måde . Han var så beskeden og stille , slet ikke 
påtrængende , og de forelskede øjne , han lånte 
hende , døde hun jo ikke af ; når hun blot undgik 
at møde dem , plagede de hende ikke . Sit tungsind 
søgte hun at skjule for ham , men det lykkedes 
hende ikke . Vel talte han ikke derom , men hans 
beskedne , plumpe ømhed og gaverne , han overvældede 
hende med , røbede , at han godt forstod . 
Hun smilte , så godt hun kunne , hver gang han 
kom hjem med tøj til en ny kjole ; men hun 
lagde det hen , hun havde slet ikke længere lyst 
til at pynte sig , bad ham blot om at holde op . 
Men Jørgen blev trøstigt ved . 
Hans ømhed udfyldte ikke tomheden for 
hende , den lokkede blot for gråden , som sad og 
spændte i hendes bryst . Men hun kæmpede imod , 
hun ville ikke græde . Kun om natten , når han 
sov ved hendes side , kunne hun give efter , idet 
hun borede hovedet ned i puden , for at hendes 
hulken ikke skulle høres . Og da var tomheden 
ikke det værste , nej da kom det sorte , stingende 
nag over det , hun havde gjort mod Søren , og 
sved med en pine , der intet råd var for , så 
hun måtte sætte sig op i sengen og rokke hvileløs 
frem og tilbage . 

hendes eneste fred i den tid var håbet 
om barnet , som skulle komme , og hun sang 
tungsindige sange for dette barn , der som en 
guds engel skulle løse hende ud af pinen . Men 
barnet kom ikke . 
Men da var hjælpen kommen , netop som 
byrden var mindst til at udholde . Og nu bagefter 
troede hun at forstå , at det var guds beskikkelse 
alt sammen , både hendes troløshed og hendes 
ægteskab — at gud havde ført det således for 
at drage hende til troen . 
Det var en eftermiddag , hun var alene i sit 
køkken — pigerne var nede at malke — en stille 
solskinseftermiddag , hvor der ikke hørtes anden 
lyd end en gang imellem en raslen af en zinkspand , 
når pigerne bar mælken ud af nødset og 
hældte den i mejerispanden . Solen blinkede i en 
rude ovre i hestestalden ; hver gang hun siden 
tænkte på , hvad da var hændet , så' hun altid 
den blinkende rude for sig og de hvide høns , 
som havde gået og kradset mellem brostenene . 
Netop i det øjeblik hun satte et fad hen , 
hun havde vasket , og så’ ud i solskinnet , faldt 
det hende på sinde , at der var tilgivelse hos 
Jesus for , hvad hun havde forbrudt , at han havde 
betalt for det med sit blod . Det var hverken 
noget ord , præsten havde sagt i kirken , eller 
noget skriftsted eller salmevers , der randt hende 
i sinde — bare dette , hun havde vidst så længe 
og dog ikke vidst : at Jesus var død for hendes 

synder . Da var hun kommen til at græde stille 
og velgørende , og hun måtte ind i sengekammeret 
og knæle ned og  .udøse i den nys fundne vens 
bryst alt , hvad der havde pint hende i de mange , 
lange måneder . 
Endnu samme aften gik hun til Knudstrup 
og betroede sig til madam kær . Den vej var 
ikke ganske let for hende , thi hun vidste , at Sofie 
havde dømt hende hårdt , den gang hun sveg Søren . 
Men der var noget tillidvækkende ved Sofie , og 
Mette Katrine syntes , at der ikke var det menneske 
i verden , med hvem hun hellere ville tale 
om det store , som var sket hende . Og hun blev 
ikke skuffet . Den dybe , glade deltagelse , med 
hvilken Sofie modtog hendes meddelelse , forvissede 
hende om , at hun havde fundet en ven . Hun havde 
havt mange veninder i sine viltre pigedage , men 
aldrig før havde hun følt , hvad venskab kan 
være , følt det varme lige til hjerteroden , som nu , 
da dette gamle ansigt strålede kærlighed og fred 
over hende . Hun vidste med usvigelig sikkerhed , 
at hun med glæde kunne ofre alle verdens venskaber 
for fredlysningen fra sådant et eneste 
guds barns milde øjne . 
Og hun fik mange venner . Sofies kreds tog 
imod hende med åbne arme . Men der var jo 
også døre , der lukkedes , og det smertede hende 
ikke . Måske var det hende selv , som slog dem i . 
Herren jævnede så mildt alting for hende . 
Hun havde med ængstelse tænkt på , hvordan 

Jørgen ville stille sig til de ny forhold , hun 
droges ind i ; men der var intet at ængstes for : 
Jørgen så’ , at hun var bleven glad , og så var 
også han glad . Lidt forundret var han jo nok , 
for han kendte hende ikke rigtig igen i hendes 
glæde ; det var ikke den samme , som havde stormet 
i hende , da hun var ung pige , og som dengang 
først havde draget hans øjne på hende . Men 
glad var hun , stille , mildt glad dagen lang , det 
kunne Jørgen se , og så åbnede han beredvilligt 
sine Stuer for Mette Katrines ny venner . Hun 
kunne ikke fuldt takke gud for den gode mand , 
hun havde . Hans time kom vel også . 
Nå , det ny liv var jo ikke fest alt sammen , 
og glansen gik jo af de ny venner efterhånden  ; 
de var ikke så gode , som de kunne være . Men 
det var dog dem , hun havde noget sammen med , 
og deres blikke og håndtryk gød altid en velgørende 
varme ind i hende ; sådan som guds 
børn tog i hånden og så’ på en , kunne ingen 
andre gøre det . Men broder- og søsterkysset , 
som lilbjerg havde foreslået at indføre , havde 
hun dog bestemt modsat sig . 
Nej hun skulle ikke dømme guds børn for 
deres skrøbeligheder , hun havde nok af dem selv . 
Hun mærkede godt , at hendes kåde ungdom 
ville op igen , kun i andre skikkelser . Hun vidste , 
at hun var selvrådig og gerne ville tage sig ud . 
Hun kæmpede derimod , og havde det ikke været , 
fordi hun ikke kunne sætte sit hår uden spejlets 

hjælp , så var . denne fortrolige , som hver morgen 
fortalte hende , at hun var køn , for længe siden 
bleven sat på loftet . 
Heller ikke var jo fornemmelsen af guds 
nåde altid lige stærk i hende ; der kunne komme 
tider , hvor hun til sin forundring følte sig helt 
dagligdags til mode , hvor småbryderier kunne 
ærgre hende , eller de gaver , hvormed Jørgen stadig 
betænkte hende , kunne fylde hende med en glæde 
af rent verdslig Art . Da måtte hun mangen 
gang bedrøves og spørge , om gud ikke havde 
taget sin ånd fra hende . Og da var der intet , 
der hjalp , som at høre guds ord ; det kunne atter 
løfte hende op på højderne . Men i sådanne 
tørre tider var der et , som altid vendte tilbage 
og pinte hende , det var bebrejdelsen for , hvad hun 
havde gjort mod Søren . Og da nyttede det ikke , 
at hun foreholdt sig selv vennernes trøstegrund : 
at dette jo ikke var større synd end alt , hvad 
hun havde gjort og levet som et uomvendt menneske ; 
alt , hvad et verdens barn gjorde , var synd : 
både hvad mennesker kaldte godt og hvad de 
kaldte ondt , synd var det alt sammen , lige stor 
synd det hele . Og de viste hende på tryk i 
testamentet , at de havde guds ord for sig ; men 
det hjalp ikke , hendes samvittighed lod sig ikke 
tale til ro , ja en og anden gang syntes hun 
endog , at vennerne var lovlig hurtige til at give 
hinanden og sig selv forladelse for , hvad der var 

syndet mod mennesker ; kun lunkenhed i ånden 
tilgaves ikke . 
Hun sagde tit til sig selv , at det vist var 
vantro fremdeles at gå og bryde sig med den 
synd ; men hun kunne ikke lade være . Skønt 
Søren for lange tider siden var kommen helbredet 
ud af anstalten og nu var gift i et nabosogn , 
så’ hun endnu af og til de våndefulde øjne , 
som havde mødt hendes , den eneste gang hun 
havde truffet Søren , efter at hun havde givet 
Jørgen sit ja . 
Og dog var det jo alt sammen guds beskikkelse . 
Men heller ikke den tanke kunne tage 
brodden bort . 
Og hvad ville Marinus sige , når han hørte , 
hvor ussel hun havde været ? Han ville sikkert 
dømme hende hårdt , han som havde kunnet 
bringe sin kærlighed som offer for Herrens skyld . 
Men han skulle vide det , selv om han ville foragte 
hende . Var der ikke fortrolighed imellem 
dem , kunne han ikke blive den støtte for hendes 
åndelige liv , som hun trængte til . 
Men hun vidste ikke , hvordan det var : nu 
hun ville tale , følte hun ikke længere den forrige 
tryghed ved at lytte til de skridt , der fulgte 
hendes egne . Der var kommet noget ubarmhjertigt 
i deres faste trit , syntes hun ; under hvert fjed 
knasede løvet og knækkede de nedfaldne kviste . 
De lød i hendes øren kun som en dom , der 
nærmede sig , og hun gik uvilkårligt raskere til . 

men skridtene bagved holdt stadig trit , og før 
hun vidste det , var hun ude af skoven , og gården 
lå ganske nær . 
Nu var det for sent at betro sig til Marinus 
denne gang , og det var hun ganske glad ved . 
Jørgen gik og harvede nær ved gården . 
Han var anstrengt og svedt ; det var længe siden 
han selv havde taget hånd i med , og det var 
ikke efter hans regning , at Marinus var til møde 
i dag midt i den travle arbejdstid . Men for Mette 
Katrines skyld havde han ladet karlen komme 
af sted og gik selv i hans plads bag hestene . 
Han var noget utålmodig , da han råbte de 
kommende i møde : „ Skynd dig og kom i arbejdstøjet , 
Marinus , og kør så harven til nadvertid ." 
Karlen skulede lidt , han havde gjort regning 
på en halv fridag i anledning af mødet . Og 
guds børn trængte jo da til at tænke en stund 
i fred over ordet , de havde hørt . Han så’ 
spørgende på Mette Katrine , men hun lod som 
ingenting . Så satte han en overbærende mine 
op og slentrede langsomt ind ad gårdsledet . 
Jørgen så’ hovedrystende efter ham . Han 
havde før set det trit på karle , og det huede 
ham ikke . 

vi 
frøken Sigrid var dog en underlig pige . 
Julius kunne slet ikke blive klog på hende , så 
uens hun var . Hun kunne lægge mere i et øjekast 
og et smil end nogen anden ; hun havde 
denne egne måde at smugle dem til ham på , 
så de blev til noget for ham alene , noget hvorved 
der kunne underforstås dybe perspektiver at 
stille ømhed og fortrolighed . Og så kunne hun 
igen være så stiv og afmålt og hendes øjne 
så kolde , kolde , når hans egne blev varme og 
spørgende . 
Alt hvad der var i ham af uformet længsel 
og begær , det lokkede hun for med sin musik . 
Når hun talte med Chopins og Beethovens tunge , 
fandt hun udtryk for disse fine , stemningsduggede 
følelsessvingninger , som både græder og ler i et 
ungt hjerte og ikke kan klædes i ord . Talte 
nej derom vidste han jo intet . Måske hun bare 
spillede , gav fremmede stemninger udtryk - hvad 
vidste han ? Men han blev beruset , det vidste 

han — der var dog intet i verden så æggende 
for et følsomt stemningsliv som musikken , intet 
med sådan magt til at spinde en ind og stille en 
ansigt til ansigt med sine egne inderste tanker . 
Han længtes hele dagen efter denne halve 
times musik ved eftermiddagskaffen , skønt han 
forud vidste , at den ville pine ham , for han kom 
aldrig videre end til at vugges ind i stadig den 
samme uro , altid det samme dunkle begær . 
Så kunne der gå dage , hvor hun ikke 
rørte klaveret , når han var i stuen ; og han undså 
sig for at bede . Men næppe havde han fået 
lukket sin bog op og sad igen inde hos sig selv , 
så hørte han hende begynde . Når da hendes 
spil lød ind til ham fjernt fra og ligesom udvisket 
og kun en gang imellem klang fuldt igennem , 
når en dør gik i det eftermiddagsstille hus , kunne 
han sidde og smile for sig selv , når han hist og 
her fik samling på et par kendte takter . Da 
kom tonerne til ham som en befrielse , thi han 
behøvede ikke at lægge noget ind i dem ; han 
vidste , at det ikke var for ham , hun spillede . 
Han undgik hende i mange uger . Til sidst 
gik han endogså ind til sig selv straks efter 
middagen uden at afvente , om hun ville spille . 
Hun spurgte ikke , ja så’ ikke engang forundret 
efter ham , så han ikke fik brug for det udmærkede 
påskud , han havde : at han måtte bruge hvert 
minut i sin præstegerning . 
Han havde meget at gøre , og han skaffede 

sig endnu mere . Han forberedte sig med ængstelig 
omhyggelighed til enhver kirkelig handling , han 
besøgte de syge , han studerede — og sov hver 
nat som en sten , når han dødtræt havde lagt sig 
til hvile . Arbejdet dulmede prægtigt og bragte 
hans stemningsliv i ligevægt . Efter nogen tids 
forløb var han helt uanfægtet de korte øjeblikke , 
hvor han var sammen med Sigrid , og når han 
fik hendes hånd til velbekomme , følte han ikke 
noget som helst ved berøringen . 
Sommeren kom , og arbejdet svandt ind til 
det ganske jævnt overkommelige . Nu ville det 
have vakt opmærksomhed , om han vedblivende 
havde trukket sig tilbage ; han behøvede det jo 
heller ikke længere , nu han følte sig så rolig 
og sikker på sig selv . 
Haven stod i sin første pragt . Den var holdt 
i den ængsteligste orden ; en gammel indsidder 
fra byen havde ikke andet at gøre end at gå og 
pille i den fra det tidlige forår . Man havde 
næsten samvittighedsnag ved at plante sine fødder 
i de frisk revne gange . 
Julius havde valgt sig nøddegangen langs 
havens sydlige side ; dér gik han så godt og 
tænkte om formiddagen . Rigtignok lokkede det 
muntre solskin , som dirrede mellem hasselløvet , 
hvert øjeblik hans tanker langt bort , og når 
han kom til gangens ende , måtte han ofte op 
på udsigtshøjen og se ned over byen med den 
hvide kirke og følge med øjet dem , der pløjede 

ude på agrene , omsværmede af kår og krager . 
Eller han måtte hen og hjælpe den gamle præst 
med at beundre ,  .når denne havde stukket en 
særlig tyk asparges i bedet , som det var alle 
andre strengt forbudt at røre . Så det kunne 
gerne hænde , at Julius , når han kom ind efter 
denne formiddagstime , opdagede , at han ikke var 
kommen et eneste fjed videre med sin prædiken . 
Men når det ikke netop var lørdag formiddag , 
behøvede han ikke at græmme sig derover : han 
havde svært god tid nu på sommeren . Men 
underligt var det , at jo mere tid han havde , des 
mindre fik han studeret ; han havde lagt adskillige 
digre værker hen til sommertiden , men fik næppe 
åbnet dem . 
Om eftermiddagen , når præsten tog sin 
middagslur , kunne Julius være sikker på at træffe 
damerne i lindelysthuset ved deres håndarbejde . 
Fruen havde sjældent ro på sig længere end et 
kvarter ad gangen ; hver gang en høne kaglede , 
måtte hun af sted . Men Sigrid gav sig ro ; disse 
eftermiddagstimer , som man havde helt for sig 
selv , og hvor man kunne tænke eller tale efter sin 
lyst , var hendes bedste tid . Læse kunne hun 
aldrig herude , sagde hun ; en solskinsplet , som 
skælvede på bogens blade , en summende humlebi 
eller stærenes pludren i kirsebærtræerne drog straks 
hendes tanker bort fra bogen . Stilhed i naturen 
var noget , som slet ikke fandtes , en opfindelse af 
folk , som både var døve og blinde ; et lysvågent 

menneske mærkede bestandig livets bølger brydes 
omkring ham . Om kær ikke syntes det samme ? 
Bøger var dog kun en bleg erstatning for liv . 
Så talte de . 
Vægtige samtaler , alvorlige tankeudvekslinger , 
hvis solide indhold holdt et Skjold op for alle 
muligt mødende erotiske anfægtelser . Det var jo 
da aldeles umuligt , når man talte om så grundmuret 
en ting som teologi , at få en betoning 
i sin stemme eller et strejf i sit blik , som kunne 
mistydes af nogen af parterne . Julius følte sig 
på kendt grund , og hans tone blev en smule 
belærende og så umådelig sikker . Også hun 
var bleven en anden : der var ikke glimt af usikkerhed 
i hendes blik , hendes grå øjne betragtede 
ham så åbne og rolige og udtrykte en ærlig 
tørst efter kundskab . Og han kunne så godt 
lide det træk ved mundvigene : det var , som om 
indvendinger lå gemte der , hun var ikke en tilhører , 
som slugte alt råt , hun kunne tænke selv . 
De var havnede i den gammeltestamentlige 
kritik , og den optog dem mangen lang eftermiddag . 
Var der noget område i teologien , 
hvor Julius turde sige om sig selv , at han havde 
anlagt selvstændige studier , så var det i de 
gammeltestamentlige spørgsmål . Dog havde han 
med flid undgået at røre ved dem for ikke 
muligvis at kaste tvivl ind i hende ; han vidste 
jo ikke , hvor befæstet hun var i sin tro . For en 
bevidst kristen var der jo ingen fare ved kritiken 

ikke fjerneste spor —- men man kunne ikke 
være for forsigtig . 
Det var hende , som berørte spørgsmålet , 
idet hun kom til at nævne , at hun havde læst et 
og andet skrift derom fra faderens læsepakke . 
Han måtte smile lidt overlegent , da hun 
nævnede bøgerne . Jo han kendte dem , de var af 
disse små beroligende slukningsmaskiner , som 
med en vis hast dukker op i vor teologiske 
literatur som de første hjemlige vidnesbyrd om , 
at det udenlands brænder i lys lue . 
Det betød vel ikke noget videre ? spurgte 
hun med en kendelig uro i sit blik . 
Betød noget ! Jo det måtte han rigtignok 
sige , at det var det mest epokegørende i teologien 
i den sidste menneskealder . 
Teologien var vistnok en temmelig søvnig 
videnskab , formente hun med et spydigt smil : 
der skete aldrig noget epokegørende indenfra , der 
rygtedes først noget , når folk kom og brød ned . 
Darwin havde vist været en svær velgører for 
teologien som wellhausen nu . 
Se se , hun kunne også være ondskabsfuld ! 
Ja—a , docerede han , det kunne jo ikke være andet 
med de kår , teologien havde som vogter for 
en åbenbaret sandhed , end at dens daglige ar 
bejde måtte bestå i tanketilegnelsen af det 
givne , og sligt tildrog sig ikke udenforståendes opmærksomhed . 
Men den historiske kritik havde 

ganske sikkert givet stødet til en hel ny opfattelse 
af skriften som åbenbaringsbog . 
Og han udviklede for hende , hvilket i sandhed 
befriende resultat der var nået , efter at kildesondringen 
med næsten fuldstændig sikkerhed var 
gennemført i de historiske skrifter — hvorledes 
åbenbare modsigelser , der før havde bragt bibellæsere 
til fortvivlelse , nu viste sig som forskellige 
beretninger , der hidrørte fra hver sit tilgrundliggende 
kildeskrift . Han blev veltalende på 
dette punkt ; det var ham om at gøre , at hun 
skulle føle den samme befrielse , som han havde 
følt . Han mærkede selv , at han alt for tit brugte 
ordet befrielse , og så forsøgte han at spare på 
krudtet . Men selve sagen måtte han gøre hende 
indlysende , og han gav sig god tid . Dag efter 
dag sad de i lysthuset med bibelen foran sig , 
og han læste først de bibelske beretninger og 
løste dernæst kilderne ud fra hinanden . Og han 
så’ triumferende på hende , hver gang han 
havde udredet „ Redaktørens" sindrige vævning 
og lagt den frem for hende som rending og islæt . 
Sigrid mærkede intet til „ Befrielsen" . Det 
pinte hende at skulle vælge noget og forkaste 
andet , når hun ville beholde det hele . Hun 
ville ikke opgive noget træk af de fortællinger , 
som var blevne hende kære , og hun stred drabeligt 
for hver fodsbred historisk jord , som skulle 
gøres til sagn . 
Skulle hun endelig træffe et valg , forhørte 

hun sig med stor nøjagtighed i hvert enkelt tilfælde 
om , hvilken beretning der var at anse for 
sand og hvilken for falsk . 
Men derpå ville Julius sjældent indlade sig ; 
han fandt , at dette var af mindre betydning på 
undersøgelsens nuværende standpunkt . 
Han gik videre og fremsatte de nyeste resultater 
med hensyn til kildeskrifternes affattelsestid . 
Profeterne var ældre end den skriftsamling , 
man kaldte loven . De aller ældste 
kilder til patriarkhistorien for eksempel var fra 
det niende århundrede , fra profeten Elisas tid . 
Hun havde lagt sit sytøj og sad og vuggede 
uroligt på bænken ; øjnene var sænkede mod 
jorden , hvor spidsen af hendes lille sko skovlede 
i gruset . 
Men så var der jo gået umindelige tider 
efter Abrahams dage , inden der blev skrevet 
om ham ? 
Umindelige — å nej : mindet var endda langt . 
Men dog et tidsrum som fra Gorm den 
gamle indtil vore dage — ikke ? spurgte hun med 
et helt utrøsteligt udtryk i sine øjne . 
Sådan noget ja , eller længere . Han blev 
usikker under dette blik , som syntes ham at bede 
for sine helligdomme . 
Så skulle det altså ikke være pålideligt , 
hvad der var skrevet om Abraham , siden der var 
hengået så lang tid ? Der var en uvant skælven 
i hendes stemme ; om det var af vrede eller af 

bedrøvelse kunne han ikke afgøre . En meget 
uvidenskabelig skælven i alt fald . Og det forekom 
ham , at hun blev ganske bleg i det grønne 
lys , som trængte ind mellem lindebladene . 
Upålideligt ville han ingenlunde sige det 
var . Men det var jo rimeligt nok , at senere tiders 
religiøse udvikling uvilkårligt havde præget billedet 
af folkets stamfader med en religiøs idealitet , 
som den virkelige Abraham ikke havde besiddet . 
Man kunne ikke godt så at sige i åbenbaringens 
morgentime tænke sig et så udviklet gudsforhold 
som det , der tillagdes Abraham . 
Han havde talt langsomt og valgt sine ord , 
for han ville så nødig støde hende og ønskede 
at fare varlig med hendes ubefæstede tro . Men 
han var ikke rigtig tilfreds med sig selv ; udtrykket 
„ Åbenbaringens morgentime" vamlede 
ham , straks da han havde brugt det . 
Hun havde rejst sig og gik med hastige skridt 
op og ned . Det var tydeligt , at en indre bevægelse 
satte hende i fart . Lysthuset blev hende 
for snævert , hun forlængede sin ilsomme vandring 
ud i solskinnet og dukkede atter ind i skyggen , 
frem og tilbage , frem og tilbage : hendes kjole 
strejfede hans knæ , hver gang hun vendte sig 
derinde . Han blev næsten svimmel af at betragte 
denne skikkelse , som skiftevis glødede i sommerdagens 
lys og mørknede i lysthusets skygge . 
Pludselig standsede hun overfor ham , , hendes 
bryst gik højt , og hun glippede med øjnene for 

at holde tårerne tilbage . Hendes stemme blev 
grødet , da hun søgte at gøre den fast , idet hun 
sagde : „ Det er synd af dem at ville tage fra 
mig , hvad jeg har elsket , siden jeg var barn . “ 
Han fik en ond samvittighed ved hendes 
ord ; thi det gik med et op for ham , hvor ulige 
partiet var : hvad han følte som en befrielse , 
måtte hun fornemme som en plyndring ; hvad 
han kunne opgive med stor sindsro , fordi han 
ikke levede i det , måtte hun klynge sig til , fordi 
hun elskede det . 
Han var derfor heller ikke selv tilfreds med 
det svar , han kunne give . „ Jeg tager ikke noget 
fra dem “ , sagde han , „ Fortællingen om Abraham 
bliver jo religiøst lige sand og værdifuld , hvad 
enten den gengiver en bestemt historisk virkelighed 
eller ej ." 
Hun stod lidt . „ Det forstår jeg ikke" , svarede 
hun ; „ hvis den Abraham , jeg kender , ikke 
er den virkelige , kan jeg ikke bryde mig om ham ." 
Hun gjorde sig ikke længere umage for at lade 
være at græde . „ Men jeg giver ikke slip på 
Abraham , hvad de så siger ." 
De sidste ord kom med et så energisk udbrud 
af indeklemt følelse , at Julius blev ganske 
underlig til mode . Han syntes et øjeblik , at 
alle hans videnskabelige grunde smeltede i denne 
lavastrøm af en personlig overbevisnings vælde . 
„ Havde det endda kun været Jakob , for ham 
har jeg aldrig kunnet lide" , hviskedee hun med 

lommetørklædet for øjnene . Der var ikke spor 
af selvironi i tonen ; men på Julius gjorde denne 
kvindelige partiskhed , der stak sit hoved frem , 
just som hun var så dybt religiøst optaget , et 
overordentligt pudsigt indtryk . 
Havde det endda kun været Jakob ! Det 
kom så uvilkårligt , at det rørte ham , måske 
netop fordi det bestyrkede ham i den overlegenhedsfølelse , 
som havde været ved at glippe . 
Hendes tilståelse rykkede hende pludselig ned i 
et plan , hvor hun ikke længere var unærmelig . 
Han havde digtet hende op til noget enestående 
af højere Art ; men nu gled der ligesom en lem 
til side , så at han troede at se ind i hende , og 
hun blev ny for ham og hjemlig tillige — en 
lille pige som andre , en , der ægte kvindeligt lod 
sig beherske af sine sympatier og sin modvilje , 
et lille hjælpeløst skind , der græd , når hendes 
drøm fik en revne . 
Havde det endda kun været Jakob ! Ordene 
vedblev at genlyde i hans øren , mens hun sad 
og græd selvopgivende , som om hun havde glemt 
hans nærværelse . Smilet forsvandt fra hans ansigt , 
og han blev mere og mere rørt . Hans fantasi 
uddybede tonen , hun havde talt i ; til sidst 
syntes han , at den havde lydt som et råb efter 
ømhed , som et suk , der søgte om bistand hos 
en stærkere sjæl . 
Fra den stund var han ubodeligt forelsket . 

så havde wellhausen det med på sin samvit 
tighed som så meget andet . 
Han havde listet sig ud af lysthuset , uden 
at hun mærkede det , ud i solskinnet , som han 
aldrig før , syntes han , havde set så tindrende og 
farverigt . Den stemningens lette rus , han var i , 
skærpede hans Sans for al sommerdagens herlighed . 
Løvets vuggende , blå skygger over den 
hvide husvæg , tulipanernes røde blus mod det 
sorte muld , guldregnens blødt svævende klynger , 
græsplænernes lysegrønne og løvmurens fyldige 
mørkegrønne , stænket af blodbøgens purpurpletter , 
alt løftet og tændt af et lys , der rørte alle farver 
sammen i et dirrende strålebad , mens det dybe 
blå deroppe over trætoppene var som en brønd 
af evig stille klarhed — — alt sammen var det 
en fest af farver , der hilste ham som en medvidende 
jubel over den vished , der nu fyldte ham : 
at han elskede , elskede . 
Han havde jo elsket hende hele tiden , det 
forstod han nu . Men hin gæringstid , hvor han 
ville og ikke ville , hvor han droges og stred 
imod , hvor musikkens uskyldige næt af måneskinsstråler 
var ham som et fanggarn , hvis 
masker han forgæves havde søgt at sønderslide , 
den havde jo været som pinlige nattesyner imod 
den dagklare , strålende virkelighed , som nu omgav 
ham . Han elskede — ordet var så sødt at 
sige , at han rnåtte gentage det atter og atter , 
og hans øjne blev våde derved . Hvordan hun 

var sindet mod ham , det skænkede han i den 
stund ikke en tanke , det var ham nok at lade 
alle sin sjæls rigeste følelser stige som en offerdamp 
op imod hende , den skønne , den rene . 
Han så’ for sig hendes hjælpeløst sammensunkne 
pigeskikkelse derinde på bænken . 
„ Å du søde , søde ! “ Og han gjorde en bevægelse 
med hånden , som om han strøg trøstende 
over hendes askeblonde hår . 
Og han , som ellers ikke brød sig synderlig 
om blomster , plukkede med fræk hånd den 
smukkeste rose i præstens fredhellige bed og 
syntes , at den blomst var den dejligste , han 
havde set . Han stod og smilte og stammede 
noget vås om , at den lignede Sigrid ; ordene 
klang i hans øren som de skønneste Vers . 
Men det var ganske heldigt , at ingen af 
sognefolkene så’ ham i den tilstand . 

Viii 
der skulle være konvent i bøgeskov hos 
Balles , og Julius havde ikke kunnet sige nej . 
Men han var helst bleven hjemme ; thi Sigrid var 
bleven hans daglige brød .- at leve en dag til 
ende uden at se hende , stod for ham som noget 
ulideligt . Hun var indbudt sammen med forældrene , 
men da disse besluttede at blive hjemme , 
vikle heller ikke hun af sted . Julius fandt det 
så rimeligt , at de gamle ikke tog med ; præsten 
var bleven temmelig uflyttelig på det sidste , siden 
kirkebøgerne , berlingeren og roserne var blevne 
det eneste , som beskæftigede ham , og fruen kunne 
kun dårligt overvinde sig til at være borte fra 
sine kyllinger en hel dag . Hver gang de med 
ældre folks vankelmod spurgte ham , hvad han 
syntes — det var nemlig kommet dertil , at enhver 
udflugt blev til en begivenhed , som krævede 
mange dages forudgående drøftelse — havde 
han listelig givet deres ulyst medhold , fordi han 
glædede sig til at få Sigrid for sig selv alene 

på turen . Men da det kom til stykket , ville 
heller ikke hun med . 
Han gik og pinte sig selv med , hvad grunden 
kunne være , mens han med sin stok tankeløst 
halshuggede blomsterhovederne langs vejgrøften . 
Han var vis på , at det var for hans skyld . 
Naturligvis havde han båret sig dumt ad ; men 
han kunne dog ikke gå og lyve og spille den 
ligegyldige , når hans hjerte . tog til at banke , 
hver gang han var hende nær . Han vidste godt , 
at hvert ord og hvert blik blev til en bejlen , 
men han kunne ikke have ændret det . 
Nå , han måtte jo vide , hvordan hun med 
sin sky natur ville tage hans forandrede færd . 
Hun havde trukket sig tilbage mere afgjort end 
nogen sinde , og i lysthuset traf han hende ikke 
mere . Hendes ansigt havde igen fået maske for , 
og kun sjældent hændte det , at et af de smil og 
blikke , han kendte fra før , gennembrød stivheden . 
Undte hun ham en gang imellem et smil eller 
lagde en smule varm betoning i et ord , som var 
henvendt til ham , da talte og vejede han dem og 
kunne i lange tider gruble over , hvad de betød . 
Han kunne leve af et smil , indtil han fik det 
næste . 
Nej der var ingen grund til at fortvivle , vist 
var der ikke . Han måtte give hende tid , naturligvis 
måtte hun have tid . Hun kunne da ikke 
gøre for , at han var bleven så nervøs i den 
sidste tid . Det var et dårligt tegn , at han var 

begyndt at skrive Vers . Disse kærlighedens filipenser 
havde han gjort nar af , hver gang han 
havde set dem slå ud hos sine venner , og selv 
havde han ikke begået dem , siden han gik i 
øverste klasse . Nu gjorde han sig selv den skam 
på sine gamle dage . 
„ Ingen børnestreger , Julius — ikke et Vers 
mere , før du er  .  .  . “ 
Han havde talt højt med sig selv . Det ord , 
han ikke fik udtalt , rummede en sådan hemmelig 
fryd , at han ikke nænnede at give sommervinden 
det at løbe med . Men han måtte smile 
og løfte hovedet , da . han så’ ind i den solgyldne 
fremtid , som ordet forlovet åbnede for ham . 
Han standsede på bakken overfor lyngerup 
og så’ sig om . Her var vidt udsyn til alle 
sider mod grønne skove og fjerne , blå lyngbakker . 
Fjordens solgnistrende flade skar ham i 
øjnene , når han vendte sig mod syd . Ned over 
bakken , han stod på , drog sig agrenes skinnende 
tavl med brakmarkernes grå muld imellem . 
Rugmarken bølgede som et slør , skiftende i gulgrønt 
og brunt , og vårsædens kraftigere grønne 
lå over den modsatte bakke og fangede solskinnet . 
Oven over bakken dukkede den hvide 
Randrup kirke op midt i vårsæden ; det så’ ud , 
som om den var ganske nær . Og til højre skimtedes 
lige de runde kupler af præstegårdshaven , 
hvor hun var . 
I dag var hun nok at finde i lysthuset , da 

der ingen var til at søge hende der . Det trak i 
hans fødder i retning af Randrup . Skulle han ? 
Snak , Julius — i morgen , i overmorgen , en lang , 
lang række af lyse dage . Og det syntes ham en 
given ting , nu da han var skilt fra hende , at 
den tid , der kom , måtte være fyldt af fortrolighed 
og forståelse fra time til time . 
Han vendte sig imod lyngerup , som lå 
ganske nær . Under en granklædt bakke sænkede 
den sandede vej sig ned midt igennem møllens 
brolagte gård og slyngede sig så igen op imod 
kirken og de tæt sammenbyggede gårde . Møllevandet 
havde han under sig til højre : en bred 
bæk , der blå og riflet drog sig langsomt hen i 
den snævre dalbund , indtil den hen imod slusen 
pludselig tog fart og dannede et brusende fald 
ned i mølledammen , som syntes fyldt til randen . 
Møllens hvide længer og det slimgrønne hjulhus 
lå lavere end dammen ; oppe fra bakken kunne 
man kun lige se det øverste af vinduerne og 
gangdøren rage op over vandfladen . 
Hvis Julius ikke havde været så optaget af 
sine egne tanker , kunne han have bemærket et 
rundt pigeansigt , som viste sig påfaldende højt 
til vejrs i et af møllens åbne vinduer . Denne 
giraflignende fremtoning skyldtes Marie Hansted , 
som havde anbragt sin indtagende , korte person 
på en stol i dagligstuen . Hun var i fuld puds , 
parat til at gå ud , og så snart hun havde forvisset 
sig om , at han , som kom gående ned ad 

bakken , var den , hun ventede , hoppede hun ned 
og rettede foran spejlet på sin hat , som var 
kommen i en noget ublid berøring med vinduets 
øverste karm . Inden Julius , helt uvidende om 
det baghold , der lagdes for ham , var kommen 
halvvejs ned ad møllebakken , var hun allerede 
smuttet over gårdens stenbro og drejet op imod 
kirken , den samme vej , som han skulle . 
Oppe bag ved byen lod hun sig indhente . 
Han var nær gået forbi hende med en let hilsen 
uden at kende hende , så hensunken i sine tanker 
var han . Hun skammede sig over , at hun havde 
passet ham op — hvad ville hun ham i grunden  ? 
Men den halve drejning , som usikkerheden fik 
hende til at gøre , bragte ham til at se op , og så 
måtte han jo række hende hånden og tale til 
hende . Men han var en lille smule gnaven over 
mødet , for han havde et så udmærket selskab i 
sine egne tanker . 
„ Skal vi samme vej ?" spurgte han . 
Præsten skulle måske til bøgeskov ? svarede 
hun med den elskeligste uvidenhed ; jo dér skulle 
hun også hen , Balles havde bedt hende komme 
og hjælpe ved konventet . 
„ Nå sådan" , sagde han . Han følte sig en 
smule stødt over , at hun havde udeladt det vedbørlige 
pastor foran navnet . Han havde den 
konservative tænkemåde , som bondesønner gerne 
får , når de kommer lidt højere på strå , og 
han kom til at tænke på pastor Hansens gentagne 

klager over højskolernes uheldige nivellerende 
indflydelse og måtte stiltiende give 
ham ret . 
„ Pastor Balles hører nok til deres gode 
venner ?" sagde han lidt efter med et vist eftertryk 
på det første ord . „ De skulle vel ikke 
også dér have en bedste veninde ?" tilføjede han 
med et smil . 
Hun blev rød over det uskyldige drilleri : men 
det berørte hende alligevel behageligt , at han så 
godt huskede deres første samtale . Og dog skar 
den hentydning til Sigrid , som var i hans ord , 
hende en lille smule i hjertet . Hun forstod ikke , 
hvad der gik af hende , for Sigrid var da virkelig 
hendes allerbedste veninde . 
Hendes tavshed undrede ham . „ De forstår 
da vel spøg ?" spurgte han i en tone så ligefrem , 
at den fuldstændig tog duften af den lille 
hemmelighed , som det forekom hende , at de 
havde haft med hinanden i venindekapitlet . 
Så gav hun sig med en vis ivrighed til at 
forklare , at Balle var hendes moders præst fra 
mange år tilbage , og at de altid havde søgt til 
kirke i bøgeskov ; hun var selv konfirmeret af 
Balle , og både hun og moderen kom meget tit 
i præstegården . Ikke for det , hendes moder 
satte jo også megen pris på Hansen , mest fordi 
han var sådan en fredelig mand , som lod enhver 
søge derhen , hvor man helst ville . Sognebånd 
havde de aldrig løst , men der var en stiltiende 

enighed om , at de gik både i kirke og til alters 
i bøgeskov . For der havde jo ikke været meget 
ved Hansens forkyndelse , hvor rar en mand han 
ellers var . 
Julius hørte højskolen igennem hvert ord , 
hun sagde . Især ordet forkyndelse havde det 
rigtige højskolesnit , og han syntes , at det lød 
pudsigt i hendes mund . Men den beskyttende 
tone , hvori hun omtalte hans foresatte , smagte 
ham ikke rigtig . Og så at kalde ham slet og 
ret Hansen ! Det var dog næsten for demokratisk 
at røre denne fornemme gamle herre med den 
fine profil , det hvide halsbind , den ulastelige sorte 
frakke og det hele sammen med alle de hansener , 
der var til i verden . Det var aldrig før faldet 
Julius ind , at den gamle præst havde et så jævnt 
navn , i den grad adlede personen navnet . 
„ Men dem ser jeg jo altid i kirken" , sagde 
han , „ og deres moder har vist også været der 
af og til ." 
„ Nu er det jo noget andet" , svarede hun og 
så’ op på ham med det frimodigt ligefremme 
blik , hvormed man på højskolen plejede at 
takke en yndet lærer for et særlig interessant 
foredrag . Men hun blev i det samme forlegen , 
da hun huskede på , hvor koldt han en gang 
tidligere havde modtaget hendes anerkendelse . 
Hun ville så gerne have sagt ham tak for , hvad 
hans forkyndelse var for hende . Det var jo ene 
og alene derfor , hun havde passet ham op . 

moderen , hvem hun i sin begejstring for den nye 
præst nogle gange havde lokket med i kirke , 
kunne længe nok sige , at hun fik hovedpine af 
sådan at blive snurret rundt ligesom i en „ Køresel" : 
alting mellem himmel og jord fik han med i en 
eneste præken , sagde hun , og hun havde føjet 
til : „ Du skal se , min pige , han bliver alt for tidligt 
færdig , hvisomenstid han bliver sådan ved . “ 
Dér var nu Marie helt uenig med moderen , hun 
fik slet ikke hovedpine , men ønskede blot hver 
gang , at han ville blive meget længere ved . 
Der var over hans forkyndelse noget vist — 
på højskolen havde hun lært at kalde det åndsbåret , 
og hun blev helt forelsket i det ord , jo 
tiere hun satte det i forbindelse med kapellanen . 
Åndsbåren , det var netop det , hans forkyndelse 
var . Og så var han så indtrængende og varm 
i sin måde at tale på , at ordene tog hende , 
som ord aldrig havde taget hende før ; det var , 
som om hele verden smæltede bort for hende , 
når hun hang ved hans læber . Når hun så' 
denne milde alvor i hans ansigt , ønskede hun 
så inderligt , at hun kunne blive som han , for 
det var da tydeligt , at det jordiske ingenting betød 
for ham længere . Og når ved sidsttjenesten 
solen skinnede ind ad vinduet ved siden af prædikestolen 
og spandt et guldnet omkring hans 
lyse hår , måtte hun ordentlig lukke sine øjne 
for glansen . 
Hun kunne mærke , at det ikke blot var søndagsglæde , 

ordet skaffede hende ; hver gang hun 
i ugens løb tænkte på , hvad han havde sagt om 
søndagen og så tillige så’ for sig disse klare 
øjne som to flammer , guds ånd havde tændt , 
kunne hun ikke andet end være mild og god , og 
hun gjorde ikke mere sure miner , når moderen 
satte hende til et arbejde , som ikke behagede 
hende . Nu mens moderen havde været syg , havde 
Marie måttet stå for det hele og endda tage del 
i sygeplejen , men det var alt sammen gået som 
en Dans , og hun havde været så optaget af sine 
pligter , at hun , skønt moderen næsten var rask , 
havde været bestemt på at sige nej til Balles . 
Det var moderen , som havde fået hende af sted : 
Marie kunne trænge til den oplivelse , mente hun . 
Julius havde læst i hendes øjne den tak , hun 
ikke fik udtalt , og han kunne ikke undgå en vis 
kildrende fornemmelse ved at erfare af en køn 
ung piges mund , at det nu var „ noget andet11 end 
i pastor Hansens tid . Han var iøvrigt stadig på 
vagt overfor Ros , og for at slå indtrykket hen , 
spurgte han til hendes moder og blev lidt skamfuld 
ved at erfare , at hun var syg , uden at han 
havde vidst noget derom . 
„ Ja så ser jeg snart ind til dem “ , sagde 
han , og hun blev rød indtil hårrødderne ved udsigten 
til hans besøg . Hun følte en ubestemt 
forundring over , at hans nærhed også nu , da de 
talte om ganske jævne ting , øvede den samme 
virkning på hende , som når han talte i kirken . 

kun endnu stærkere . Hun mærkede ikke fødderne 
under sig , så let følte hun sig , og hun 
havde mest lyst til at lukke øjnene og lade sig 
vugge fremad i takt med sit hjertes banken . 
Men hun kunne ikke få øjnene fra hans hænder , 
der var så hvide og smalle ; hun tænkte på 
sine egne røde og var glad over , at hun havde 
handsker på . Hans skikkelse var så rank og 
mandig , og da hun engang tog mod til sig og 
så’ op i hans ansigt , syntes hun så bestemt , 
at det lignede Ansgars på Dalsgårds billede , 
som for hende var højdepunktet af skøn kunst . 
Det er undertiden farligt at gå på en landevej 
ved siden af sin helgen , man kan brænde sig 
på hans glorie . 

Ix 
præsterne og deres koner sad ved frokostbordet , 
da Julius kom . Balle og den præst , som 
skulle holde skriftetalen , havde allerede rejst sig , 
og Balle , som skulle hjælpe til ved altergangen , 
snurrede ud og ind gennem stuerne i sin præstekjole . 
Han kom farende ud af sovekammeret 
med en tom præstekraveæske og røg lige i armene 
på Julius . 
„ Velkommen , kær , nå er de dér ! Å mor , 
sig ham , hvad de hedder , og giv ham noget 
kaffe ." Og af sted for han ind i studereværelset 
og kom lige så hurtigt tilbage igen . 
„ Havde jeg ikke en ren krave , mor ? Jo 
vist havde jeg . Nu har du naturligvis sendt 
den af sted til jomfru Jensen med de snavsede . 
Hvad siger i , unger , havde jeg ikke en ren 
krave ?" 
De tilstedeværende „ Unger" , som var to nysselige 
rosenknopper på atten og seksten år , 
kunne heldigvis oplyse , at han ganske vist havde 

havt en ren krave , men den havde han taget i 
brug til påske . 
„ Det er det , jeg siger , kær , gift dem aldrig" , 
sagde Balle , idet han godmodigt deltog i den 
almindelige latter . 
„ Far dog !" sagde fruen lidt genert , „ Kær 
tror , du mener det ." 
„ Vist mener jeg det" , svarede han og kyssede 
hende i alles påsyn . 
Julius , som ikke var blandt altergæsterne , 
fortrød næsten , at han var gået med i kirke ; 
thi pastor Saxild virkede ikke synderlig opbyggeligt , 
skønt han sled ærligt for at få folk med . 
Han brugte så meget vejr , at det rigeligt kunne 
have slået til for to almindelige prædikanter , og 
sagde de fladeste kedsommeligheder med en kraft , 
så det sang i kakkelovnen . Han klingrede med 
sine femører , som om de var gulddukater og udtalte 
med den mest kælne rørelse ting , der ikke 
var spor af rørende ; derfor var der heller ikke 
så meget som en gammel kone der græd . 
Men Brock og Balle kiggede til hinanden og 
rystede på hovedet : her var de to kirkelige modstandere 
for en gangs skyld enige . 
Julius blev nervøs , så selv småting pinte 
ham . Hans æstetiske renlighedssans oprørtes over 
den sløje måde , hvorpå taleren omgikkes med 
tillægsord . Han formelig frådsede i dem , fedede 
sin tales magre rad med dem — et slattet , 
usundt fedt , som blot ville have forringet talens 

kraft , om den havde haft nogen . Julius havde 
en næsten øm kærlighed til tillægsord ; han 
vidste , hvor de kunne gøre talen levende og 
muskuløs , et betegnende tillægsord kunne fryde 
ham som et gyldent fund . Men her så’ han 
sine kælebørn skammeligt forrådte , de fik lov 
at yngle som maddiker i ost , hvert navneord 
havde sit og altid det fladeste og mindst betegnende . 
Og stadig kom de samme tilbage i den 
samme forbindelse , til Julius kunne dem udenad : 
døden var altid mørk og frelseren velsignet og 
synderne arme . 
Og denne Saxild , som Julius antog for en 
tom blære , lærte han så siden at kende som det 
beskedneste menneske , der altid var misfornøjet 
med sig selv og pinte sig med , at han ingenting 
udrettede . 
Man holdt en times hvil i præstens stue 
efter gudstjenesten , og tiden gik meget behageligt 
med økonomiske jeremiader , mens de to tre 
stykker , som for tiden søgte forflyttelse , oplivede 
hverandre og hvem der ville høre på dem med 
en skarp kritik af ministeriets fremgangsmåde 
ved embedsbesættelser . Tykke Eriksen , der sad 
med kone og otte uskyldige børn og for tiden 
havde sin ni og fyrretyvende ansøgning inde , var 
harmfuldt veltalende og mente , at der burde gøres 
noget . 
„ Det skulle de , eriksen" , lo Balle og klappede 
ham på hans omfangsrige mave , „ rejs de 

over og fremstil dem for ministeren ; de vil give 
ham et rystende indtryk af præstesult , bare de 
viser dem . “ 
Lidt efter gik man med de tændte piber 
over i havestuen , hvor damerne sad ved deres 
hækletøjer . Forhandlingen skulle begynde . 
Pastor Frich , som skulle lægge for , var en 
lille mand med hanekam og røde bakkenbarter . 
Da han som kandidat havde ligget et semester 
ved et tysk universitet , havde han et vist ry for 
videnskabelighed , og det forlød , at han i de sidste 
femten år havde arbejdet på en licentiatdisputats , 
som med behersket spænding imødesås 
at ville blive færdig i løbet af de næste 
femten . 
Selvfølgelig var det om det gamle Testa 
mente , han ville tale . Fra positivt hold , sagde 
han . Og mens Fru Balle med bekymring iagttog 
den skrøbelige stoleryg , hans hænder baksede 
med , idet hans lille person vuggede op og ned 
på tæerne , udviklede han , at den positive kritik 
var både tilstedelig og nødvendig for kirken . 
Man havde sagt , at indrømmelser til kritiken 
førte ind på et skråplan , så man ikke vidste , 
hvor man endte . Dette var uvidenskabelig tale . 
Vi var inde på skråplanet , thi indrømmelser 
måtte gøres . Og idet han foreløbig meget liberalt 
ruttede med indrømmelser , kurede han nok 
så lystigt ned ad skråplanet , mens både 
patriarkerne og loven føg bort bag ved ham i en 

mytisk damp , indtil han med et energisk tag 
plantede sine gråbuksede ben i profeterne . Fra 
dette faste punkt , hvis urokkelighed selv den 
mest yderliggående kritik måtte indrømme , var 
det hans håb , at alt det væsentlige kunne vindes 
tilbage , og det lykkedes ham da også ud fra 
profeternes vidnesbyrd at nå til det beroligende 
resultat , at Moses upåtvivlelig havde levet og 
havde givet en lov , skønt det rigtignok var 
umuligt at sige hvilken . 
Hvorpå han foreslog , at man passende kunne 
synge : guds ord det er vort arvegods . 
Samtidigt holdt han med et udtryk af fåret 
ulykkelighed stolens bagstykke i vejret , det var 
endelig lykkedes ham at frigøre det for sit tilbehør . 
„ Gud , frederik" , sagde Fru Frich . 
Næppe var salmeverset sunget , før pastor 
Brock sprang op , som om sofafjedrene havde 
puffet ham til vejrs . Han var meget rød i hovedet 
og mærkede aldeles ikke sin kones beroligende 
ryk i hans frakke . Han havde bedt om ordet , 
sagde han , for at nedlægge guds børns alvorlige 
indsigelse imod den vantroens tale , som nys 
havde lydt . Han gjorde det ikke gerne , men anså 
det for sin pligt og skulle heller ikke tilbageholde 
den tilståelse , at efter hans overbevisning 
var flertallet af Danmarks præster vantro . 
Så det . undrede ham ikke , at sådanne 
anskuelser kunne komme til orde blandt præster , 

så meget mere som samtlige universitetets pro 
fessorer , der førte de unge ind i den såkaldte 
videnskab , var på gled ned ad den rationalismens 
rutschbane , der måtte føre til fuldstændig 
fornægtelse . Han ville alvorligt råde 
præsterne til at give sig af med deres præstegerning , 
så fik de slet ikke tid til at læse disse 
tykke tyske bøger , som var satans nyeste opfindelse 
til at lokke sjæle med . 
Pastor Frich var bleven ganske hvid i ansigtet . 
Han var en hidsig lille mand , der var 
under stadig indflydelse af sin dårlige mave . 
Dirrende af forbitrelse kom han hen til Balle og 
erklærede med en hvisken , der hørtes til stuens 
anden ende , at han ville hjem , personlige fornærmelser 
kunne han ikke høre på . 
Balle kløede sig højst ulykkelig i parykken . 
„ Hvad er nu det for noget ? Nu tegnede det til 
sådan et rigtig hyggeligt skænderi , og så vil 
de hjem . Jeg kunne jo have frataget ham ordet 
naturligvis , men jeg kan så grulig godt lide at 
høre på Brock , når han får dampen op ; han 
har sådan en velgørende frimodighed ." 
„ Ikke sandt , frue" , henvendte han sig til 
Fru Frich , som stod og trippede og tyssede på 
manden , „ ikke sandt , de tager ikke hjem ?" 
„ Han kaldte mig en vantro præst" , snerrede 
Frich . 
„ Tag en sodakage , frederik" , foreslog fruen 

og rodede i hans vestelomme efter det nævnte 
beroligelsesmiddel . 
Det var damerne , som først fandt mælet 
efter det pinlige ophold , som var indtrådt . Fru 
Eriksen betroede hviskende Fru Saxild , at kreteken 
var en farlig ting , og den sidstnævnte frue 
gjorde gengæld ved uimodsagt at hævde , at Josefs 
historie var noget af det yndigste , hun vidste . 
Man talte sig op , og jo mindre fruerne kendte 
til det gamle testamente , en des mere rørende 
kærlighed til den ærværdige bog udtalte de . Fru 
Eriksen havde nu det princip at lade sin mand 
om at sætte sig ind i alt dette nyere , så gav 
han hende det vigtigste ved bordet . Ved hvilken 
udtalelse den små Fru Torp , som hidtil havde 
siddet tavs , gav sig til at klirre krigerisk med 
sine strikkepinde og kaste med nakken . En 
kone måtte følge sin mand i hans åndelige 
sysler , påstod hun spidst , ellers var der da ved 
gud ikke noget ved ægteskabet . 
„ Men herregud , jeg får det jo ved bordet" , 
sagde Fru Eriksen og så’ fortabt omkring på 
de andre . 
Men derfor lignede det da ikke noget , at 
pastor Brock gjorde sig så ubehagelig , mente 
Fru Saxild . Derom var der den skønneste 
enighed , og veltalenheden blev stor , mens farven 
steg i fruernes kinder . Fru Brock , som sad for 
sig selv og hæklede med en påfaldende ivrighed , 
havde møje med at bevare sin martyrmine under 

alle de harmfulde blikke , som drog hende til ansvar 
for mandens ord . 
„ Vi andre har snart nødig at spørge , om vi 
må være her" , pustede Fru Torp . 
„ Det har de såmænd ret i" , indrømmede 
Fru Eriksen , „ uf jeg kunne ruske ham !" 
Hun standsede brat i en malende håndbevægelse , 
og alle fulgte med spændt opmærksomhed 
Balle , som nærmede sig præstegruppen 
i stuens anden ende . Han havde opnået , at 
Frich blev , dersom Brock ville gøre en undskyldning . 
„ Skal jeg ? “ for Brock op , „ skal vidnesbyrdet 
kvæles i min mund ?" Men i det samme fik hans 
ansigt et skalkagtigt smil . „ Å hvad for resten !" 
Sagde han , „ det er aldrig værd at tage det så 
højtideligt , jeg skal nok klare det hele ." 
Og med udstrakt hånd gik han over imod 
Frich , som henne ved klaveret havde indtaget en 
stilling , der skulle udtrykke dyb krænkelse forenet 
med ikke fuldstændig uvillighed til at lade 
sig formilde ; men hans korte ben hindrede ham 
i at opnå den fulde imponerende virkning . 
Konen var stilfærdigt dryppet hen imellem damerne . 
„ Nå nå , pastor frich" , sagde Brock med 
den største elskværdighed , „ så tænker vi ikke 
mer på det ." 
Den andens ligefremhed gjorde Frich helt 
forfjamsket , så han kom til at forsnakke sig . 

„ De må undskylde — undskylde , forstår de . “ 
Hans voksende forbitrelse fik ham til at stamme . 
„ Å jeg be’er" , sagde Brock med det venligste 
smil , „ det er aldrig værd at tale om ." 
Den udsøgte fripostighed , hvormed Brock 
modtog en undskyldning i stedet for at give en , 
gengav Frich mælet . „ De må gøre en undskyldning , 
menneske" , sagde han og brystede sig , 
„ jeg er den forurettede ." 
„ Men det har jeg jo gjort" , sagde Brock med 
den mest frimodige mine , „ De vil da ikke have , 
at jeg skal gøre det to gange ?" 
„ Har han ?" stammede Frich og så’ sig 
forvildet omkring ; han vidste virkelig ikke , hvad 
han skulle tro . „ Hvad mener du , Cecilie , har 
pastor Brock gjort mig en undskyldning ?" 
Balle skyndte sig at tage ordet . „ Jo vist 
har han , Frich . På sin måde , forstår de . 
Når Brock siger nånå , er det lige så godt , 
som når en anden falder på knæ ." 
Med denne kendelse af konventets formand 
slog Frich sig til ro , og forhandlingen fortsattes 
med , at de fleste faldt over Brock for hans såkaldte 
bogstavtrældom , idet man diskede op med 
de godtkøbs eksempler på modsigelser og urigtigheder 
i det gamle testamente , som man havde 
fisket ved læsning af de kirkelige blade . 
Julius ærgrede sig over , at kritikens ret 
skulle forsvares så slet , som det skete , og han 
beredte sig just til at fremføre noget udmærket , 

da i det samme Sigrids søde ansigt dukkede frem 
i hans erindring . Det var hendes sag , Brock 
førte , og Julius ønskede næsten , at denne måtte 
gå sejrrig ud af striden . 
„ Sig noget !" hviskedee Balle , som havde lagt 
mærke til den bevægelse , Julius gjorde på stolen , 
men han rystede kun på hovedet . Og jo længere 
han betragtede Brocks brede skikkelse med 
den skødesløse holdning og hørte denne rullende 
veltalenhed , som overskyllede alle vanskeligheder 
med et hav af ord , des mere indså han det 
frugtesløse i at angribe denne sejrsæle dumhed . 
Dum ja , men et kvikt hoved tillige , tænkte 
Julius . Et væsen med langt skæg og korte 
tanker — med dette heldigt ændrede citat løste 
han for sig selv problemet Brock . 
Da man langt om længe , uden at nogen af 
parterne havde overbevist den anden , var bleven 
så tør i hjernen , at ingen længere rigtig vidste , 
hvilket der var hvilket , oplivede Eriksen samtalens 
træge strøm med det uventede spørgsmål : 
„ Hør , sig mig Brock , var det ikke rent ud sagt 
noget sludder , det de sagde før : at de vantro 
præster er i flertal ?" 
„ Jeg kan desværre ikke tjene dem , eriksen" , 
svarede Brock , „ det siger da den sunde fornuft , 
at de vantro præster er de fleste . Præsterne er 
jo da folkets børn ; som flertallet af folket er , 
sådan er flertallet af præsterne , det kan de da 
sige dem selv ." 

„ Det var da det nysseligste reguladetristykke , 
jeg har set" , sagde den unge pastor gigas , han 
havde under det foregående ordskifte været den 
ufortrødneste til at falde Brock i flanken , „ af 
tusind tagsten er de halvtreds knækkede — 
hvor mange knækkede æg kommer der så på 
en snes ?" 
„ Nu smutter de , gigas . Præsterne er folkets 
børn , sagde jeg . Læg mærke til det . “ 
„ Lad gå ! så stiller vi regnestykket op 
på en anden façon . Når der i Danmarks 
land findes en vis procent af blinde og en vis 
procent af enbenede , tror de så , de finder den 
samme procent af blinde blandt fotograferne og 
af enbenede blandt linedanserne ?" 
„ Nu er jeg ked af at være deres euthydemos , 
min kære sokrates" , lo Brock og klappede 
den anden gemytligt-overlegent på skulderen , 
„ var det ikke euthydemos han hed , det 
attiske fjottefår , som bare havde at sige ja eller 
nej , når den gamle gjorde sine logiske hundekunster ?" 
„ Det kan de selv være" , sagde gigas , „ det 
er dem , som gør logiske hundekunster ." 
„ Nej vel er det dem . Men bliv bare ved : ad 
den vej kører de lige lukt i grøften ." 
„ Det var meget !" 
„ Men hør nu , lille gigas , skal vi ikke være 
enige om , at mens en fotograf ikke kan arbejde 
uden øjne , så kan man så dejligt prædike uden 

tro . Og der spørges jo slet ikke om tro , når 
man giver en mand embede som præst . En enbenet 
linedanser , ja han er en umulighed , for 
han ville straks dratte ned ; men er en vantro 
præst kommen på prædikestolen , han dratter 
sandelig ikke ned , han bliver stående i stive tre 
kvarter og fortæller folk , at de er alle sammen 
troende .  “ 
„ Men kaldet da — de glemmer kaldet" , faldt 
Eriksen ind . 
„ Men kære Eriksen , de vil da vel ikke påstå , 
at det er noget svært tvingende kald , en 
ung fyr føler , når han giver sig til at studere 
teologi . Det er måske familietraditionen , han 
følger , eller det er præstegårdsidyllen fra sommerferierne , 
som ubevidst lokker ham , eller han har 
måske en from lille mor , som vælger for ham , 
uden at han ved af det . Og har han så først sin 
eksamen , er han jo selvskreven til at blive præst . 
Nej det rigtige kald kommer først , når man er 
i kjolen og kommer ud imellem guds børn og 
får livet på nært hold . Så kan det hænde , 
at man kommer til at skamme sig over , hvor død 
man selv er ." 
„ Jaja , Brock , livet er nu så mange slags" , 
sagde Balle , „ men der var ellers en hel del i , 
hvad de sagde om de skrøbelige garantier for 
præsters tro . Men det er alligevel ikke så rent 
tilfældigt , at en vælger præstegerningen . De sagde 
noget om en lille from moder , der vælger for en . 

hende har vist de fleste præster haft , det tror nu 
jeg , og gud ske lov for hende . Ja hun har 
valgt for os , men ikke ved at lirke og lokke og 
ved at sige os , hvad vi skal være . Hun har 
valgt for os ved det , som hun har nedlagt i vort 
blod og i vort sind . En præstemand dannes fra 
moders liv . Der er noget , der hedder slægtsarv , 
og det er ikke helt løgn , når vi synger : guds 
ord det er vort arvegods , det skal vort afkoms 
være . 
Derfor skulle i også give de unge præster 
lidt ro til at finde bunden i sig selv , hellere end 
at løbe dem på dørene for at omvende dem . 
Det er måske ikke de dårligste , dem i støder 
fra . Og de andre , de som lader sig afrette — 
tror i virkelig , at de er omvendte , fordi de kan 
kvidre jeres melodunter ? En lirekasse mere i 
orkestret , det er alt , hvad i får . 
Lad dem dog få lov at gro , efter som gud 
giver vækst , og gå ikke hen og spil Vorherre 
og skab mennesker i jeres eget billede . Det er i 
svært slemme til . Ikke sandt , kær ?" 
„ Hvad mener de ? “ spurgte Julius . 
„ Jeg mener , at de ikke trænger til en goldamme . 
De er en af dem , der har fået en god 
arv . Vel er deres mor ikke af min kulør , men 
god er hun ." 
Julius blev lidt forlegen over at få sine personlige 
forhold dragne frem i alle de fremmede 

menneskers påhør . „ Arven alene gør det vel 
ikke ud “ , sagde han . 
„ Har jeg sagt det ? Det er et rædsomt 
gnavent menneske , den kær . Men jeg ved godt , 
hvad der er i vejen med dem . “ 
„ I vejen ?" 
„ De er sulten , mand . Ja det tager på kræfterne 
at tie så længe , som de har gjort . Men 
trøst dem , dér kommer mor i døren , de kan tro , 
det betyder noget . Fru Saxild , skal det så være 
os to ? “ 

X 
ved bordet var stemningen straks yderst 
fredelig . Om nogen havde følt sig såret på de 
vantro præsters vegne , så lagde dampen fra Fru 
Balles indbydende budding balsam over sårene . 
Om det så var Frich , så havde han aflagt sin 
fornærmede mine og sad og udviklede for Fru 
Eriksen , hvor forsigtig han måtte være på grund 
af sin svage mave , og stadig holdt han øje med 
buddingen , efterhånden som den kom nærmere , 
ikke lidt spændt på , om den var af den beskaffenhed , 
at han turde byde sine indre organer den . 
„ Hvad er det ?" spurgte han Marie , da hun 
bød ham . 
„  blomkålsbudding . “ 
Hans ulykkelige mine kunne have rørt en 
sten . „ Jeg tør sandelig ikke" , sagde han med en 
afværgende bevægelse med hovedet . 
„ Jo vist tør de “ , lokkede Fru Eriksen , „ jeg 
spiser nu altid det , jeg vil , og lider det , jeg 
skal ." 

denne heltemodige grundsætning , som så 
letsindigt gjorde oprør imod alt , hvad der hed 
fordøjelsesmoral , var ikke skikket til at berolige 
Frich . „ Cecilie" , råbte han over bordet , „ tror 
du , jeg tør ?" 
„ Jo prøv blot" , sagde fruen opmuntrende , 
„ men smørret , Frederik , pas endelig på smørret , 
tag kun en antydning ." 
Frich sukkede , han havde nemlig en svaghed 
to rørt smør . „ De kan tro , Fru Eriksen , det er 
et kors" , sagde han og kneb munden sammen 
med et udtryk af ædel resignation . „ Især når 
man er ude . Et sandt kors , ok ja , ok ja ." 
„ Nej ved du hvad , frederik" , indvendte Fru 
Frich fra den anden side af bordet , hun havde 
den evne til tankelæsning , som hustruer ikke 
sjældent får , „ Forpagteren , han er i sandhed dit 
kors og mit med . Uh det menneske !" 
Frich blev rød i hovedet , tanken om hans 
plageånd i forbindelse med smørret oprørte 
hans indre dele . „ Tal ikke om den karl" , stønnede 
han . 
Men Fru Frich måtte lette sit hjerte . „ Han 
driller os hver eneste dag" , sagde hun , „ og han 
ved , at Frederik ikke kan tåle det ; netop derfor 
morer det ham . Har de set den spattede hoppe , 
han lader os køre med ? Den kunne ikke halte 
værre , om den havde træben . Den har han naturligvis 
købt bare for at ærgre os ." 
De fleste af fruerne ytrede deres samstemning , 

de var selv forpagterplagede . „ Forpagtere 
er noget rak “ , sagde Fru Eriksen , i korthed sammenfattende 
resultatet . 
Brock nikkede over til gigas : „ Vi to har 
alligevel taget det fornuftigste parti ." 
„ Ja gigas er en dristig mand" , sagde Balle . 
„ Går det ellers godt med avlingen ?" 
„ Brilliant" , svarede gigas med en selvejermine . 
„ Og så kommer jeg så dejlig tidligt op 
om morgenen ." 
„ Hvordan det ?" 
„ Jo min Karl er ikke af de allermest lysvågne , 
så jeg må hver morgen ned og få 
ham af fjerene . Når jeg undtager , at han er en 
lille smule doven , er der ellers ikke det allermindste 
i vejen med ham ." 
„ Nå— å ! “ hørtes Fru gigas at protestere 
med et energisk hovedkast . 
„ Det er ikke rigtig kærligt af dig , Anna , at 
du ikke kan tilgive ham den griseso" , sagde gigas 
mildt bebrejdende . 
„ Og som det menneske spiser" , vedblev Fru 
gigas forarget . Ordene kom med en sådan kraft , 
at Eriksen for op med en ond samvittighed malet 
på sit ansigt . Han havde været så inderligt 
fordybet i lammestegen , som om han fouragerede 
tillige for de uskyldige otte . 
Ved desserten kom man til at tale om ungdommen , 
og den almindelige mening var , at den var temmelig 
rå og vanskelig at få i tale . Brock slog 

et slag for ynglingeforeningerne . Balle sagde 
ingenting , sad blot og smilte lunt . Da man var 
færdig til at rejse sig fra bordet , fik han mælet 
igen . 
„ Ungdommen , siger de , den stakkels ungdom , 
ja , den er naturligvis meget værre , end da vi var 
unge ." 
„ De vil da ikke sammenligne os med bønderne" , 
sagde Fru Torp harmfuld . 
„ Det har de i grunden ret i" , svarede Balle 
sagtmodigt , „ det ville være uret imod bondeungdommen , 
for den er jo langt fra så fordærvet 
som de dannede klassers . Dens råhed svøber 
sig ikke ind i de slebne former , som gør synden 
dobbelt ondartet . De naive er der altid håb for .  “ 
„ Men hvad er der at gørelu råbte Fru gigas , 
hvis interesse var ligelig delt mellem landbrug og 
moralske reformer . 
„ Hvad der er at gøre  .  .  . sja—a  .  .  . Det 
kan vi for resten en sang om her i huset , som 
den små Marie har lært os . Marie Hansted , du 
skal op med din højskolesang — ingen sludder 
om den ting . 'asta , spring ind efter min bratsch , 
så sætter Gerda sig til klaveret ." 
Efter at man venskabeligt havde trykket samtlige 
svedige håndflader imod hverandre og sagt 
tak for mad , samledes man i havestuen . Men 
Marie var ikke at formå til at synge , så Balle 
måtte forbarme sig over hende . Med hovedet 
bøjet ned over instrumentet , han filede på , 

forsøgte han at passe både dette og sangen , men 
det gik ikke ; efter et par takter måtte han sætte 
det kære instrument fra sig . 
„ Forfra , lille Gerda ." 
Så rejste han sig og sang : 
kom lad os trøstigt slå hånd i hånd 
vi alle , som vil det samme , 
vi alle , som fik dog af dådens ånd 
en lille flimrende flamme — 
som elsker vort folk , som det er i dag 
med ansigtets trofaste , brede drag , 
elsker det mere for , hvad end det kan blive , 
når kræfterne kaldes til live . 
Håb har vi sat til det raske kuld , 
som bor langs de åser grønne : 
vi ejer en ungdom med frugtbart muld , 
som rigt vil udsæden lønne . 
Er karlen imellem lidt sløv og rå , 
der lyser dog vilje i øjnene grå ; 
pigen den tunge har drømme så fagre 
og længsler , som langvejs flagre . 
Kom skyl dem vågne i sangens væld 
og lær dem en verden at vinde : 
den store derude bag sognets skel 
og den , som de bærer herinde . 
Og tågeslørets den sure rest 
den puster vi væk med en sagablæst — 
ånder lad tale , giv minderne mæle , 
da tændes der gnister i sjæle . 
Giv dem det bedste , ja giv dem gud , 
men præk ej om laster og Lyder : 

en djævel du driver ej grundigt ud , 
før glæden i bytte du byder . 
Ja fyld dem med glæde til sjælens rand 
og slip dem så atter til plov og til spand — 
solskin de bære i hjemmenes Bure 
og bygge det kommendes mure . 
Balle satte sig . Lidt efter sagde Brock : „ Med 
forlov at spørge , hvad var så moralen af den 
vise ?" 
„ Hvad de selv vil ." 
„ At vi skal sende de unge på højskole 
altså ?" 
„ Å ja , for eksempel det" , svarede Balle . 
„ Eller hold selv højskole . Den dannelse og kundskab 
og selvforståelse , som præstefolk tør antages 
at besidde , i nogen måde i alt fald , den 
er jo en helt uforsvarlig luksus , så længe i vil 
beholde den for jeres egen mund alene . Del ud 
deraf til de unge ." 
„ Men kære Balle , vi er jo da præster , præster . 
Dannelse og kundskab det respekterer jeg naturligvis 
 .  .  .  . “ 
„ Nej vist gør de ikke nej ." 
„ Vel , så respekterer jeg det ikke . Der er 
kun et , jeg rigtig bryder mig om . Jeg og mine 
venner kan ikke bekvemme os til at servere gud 
som en mellemret imellem en hel del andre herligheder . 
Vi vil give de unge det ene fornødne ." 
„ Igen ynglingeforeningerne , hvad ?" sagde Balle . 
„ Men er det da ikke en underlig blegsottig , ranglet 

afgrøde , i der får — en rigtig aspargeskultur , 
eller som når man driver champignons i en 
kælder . Er . det unge mennesker ?" 
„ Ved de nu hvad , Balle — hellere dem end 
disse  .  .  . disse  .  .  . Andelsmejerigrundtvigianere , 
som jeres højskoler laver ." 
„ Ha ha" , lo Balle , „ slet ikke så dårligt 
sagt . Ja glem ikke dem ; det er måske dem , der 
holder os alle sammen på benene i disse vanskelige 
tider . Men i kan umuligt holde på de unge 
i længden , for i mangler ungdom selv ." 
Brock så’ blot overlegent-spørgende på ham . 
„ Blot et vidnesbyrd blandt mange" , vedblev 
Balle , „ — jeres bundløse fattigdom på sang ." 
„ Hvad for noget — kan vi ikke synge ?" 
„ Jo vore salmer . I låner jer frem , godtfolk . 
En ny sang har i aldrig sunget — ingen 
som duer da ." 
„ Det var nu så meget sagt . — nanna" , 
henvendte Brock sig til sin kone , „ skal vi vise 
dem , at de hellige kan også synge en ny sang ? 
Den du ved nok ." 
„ Er det nu værd ?" sagde hun , men satte sig 
alligevel til klaveret og sang med en dyb , ren 
stemme : 
hvor ingen kilde vælder 
og sol er ikke tændt , 
går verdens folk og træller , 
fra Herrens ånd bortvendt . 

men enten de sig døver 
i dagværk eller dynd , 
så er dog alt , de øver , 
synd , synd , synd . 
De slæber sten og rejser 
et babelstårns Kolos , 
de stolte nakker knejser : 
hvem måler sig med os ? 
Men døden leen stryger , 
snart fældes de som løv , 
og over Marken fyger 
støv , støv , støv . 
Guds børn i verden vide 
har ingen del med dem ; 
for kronen vil vi stride 
og for vort lyse hjem . 
1 natten har vi skælvet , 
i angst og dødens Gys , 
men Herren for os hvælvede 
lys , lys , lys . 
Han fødte os i dåben 
til herligheden hist , 
han gav os uskyldskåben , 
som skjuler synd og brist . 
Han har det ord , som læger , 
som rejser brudte siv : 
vi drikker af hans bæger 
liv , liv , liv . 
Guds folk , om du er såret 
og hånet og forskudt : 

den tornevej , du kårede , 
har aldrig du fortrudt . 
Thi foran går din hyrde 
— blodroser i hans fjed — 
han gi’er dig for din byrde 
fred , fred , fred . 
Løft trøstigt op dit øje , 
er det end tårevådt , 
mod evighedens høje 
og mod din faders slot . 
Al møjen vil du glemme 
og nøden , du fornemmede , 
så snart du ser derhjemme 
ham , ham , ham . 
Sangen havde grebet tilhørerne . Der var 
længe ingen som talte . 
„ Nå ? “ spurgte endelig Brock , vendt mod 
Balle . 
„ Jeg siger jo ingenting" , svarede denne og 
smilte polisk . 
„ Gener dem ikke" , sagde Brock , „ hvad mener 
de om den ?" 
„ Det er en køn sang ." 
„ Men —  ? “ 
„ Der er intet men ." 
„ Jo vist er der så . Jeg kan se det på 
dem ." 
„ Hvorfor skal de nu ødelægge en køn , blød 
stemning for mig , Brock , ved at kalde på min 

kritik ? Det er en køn sang , og jeg kan godt 
synge den med jer . Men når de endelig vil 
.  .  . så synes jeg jo nok , at den er stemt en 
smule for højt — sådan en lille halv tone , 
hvad ? — jaja , lad os så få en af gamle Grundtvig 
til at slukke efter med . “ 

Xi 
„ Så de vil besøge madam Hansted ?" sagde 
pastor Hansen ved middagsbordet den følgende 
dag , „ ja det gør de ret i . De ved vel , at hun 
har prøvet en hel del i sine dage . Men hun er 
et frisk menneske og en lys natur , så modgangen 
har kun gjort hende stærkere . Havde hun ikke 
havt pastor Balle , var hun alligevel næppe bleven 
den , hun er . “ 
Præsten satte sig tilbage på stolen og tømte 
langsomt det store glas vand , han altid skulle 
have oven på eftermaden . Og mens han omhyggeligt 
tørrede sin mund i servietten , så’ han 
over på sin kone , som med en vis ilfærdighed 
havde givet sig til at skære løs på stegen , skønt 
alle var tilfredsstillede . „ Det kan min kone nu 
aldrig tilgive pastor balle" , sagde han , „ men det 
gør du uret i , Kirstine ." 
Fruen løftede besværgende forskærergaflen . „ Du 
er virkelig alt for hensynsfuld , Hansen , hvor tit 
har jeg sagt dig det ? Det er dog i højeste grad 

stødende , at madam Hansted ikke har sat sin 
fod i din kirke i jeg ved ikke hvor mange år . 
Og aldrig har du sagt hende et ord , skønt hun 
har trukket mange med sig . Du har roligt ladet 
Balle tage de bedste ." 
„ Jeg duer ikke til pave , lille kirstine" , sagde 
præsten og rystede på hovedet , „ nej jeg gør 
ikke . Balle på sin måde og de såkaldte hellige 
på deres , de har noget , som jeg ikke har haft : 
de kan få folk i tale . Og det måtte vi jo da 
være glade ved , lille kone : menigheden er da ikke 
til for præstens skyld ." 
Fruen svarede kun med en kraftig hovedrysten , 
og Sigrid , der havde siddet tavs og rullet 
brødkugler , sendte Julius et bedrøvet blik . 
Julius havde ondt af dem alle , mest af den 
gamle præst , der sad sammensunken på sin stol 
i stille grublen ; furerne om hans mund røbede , 
hvor besk det var at føle sig overflødig . 
„ Madam Hansted har altså haft modgang i 
sit liv ?" spurgte Julius for at bryde den pinlige 
tavshed og blev i det samme lønnet med et taknemmeligt 
blik fra Sigrid . 
„ Det kan de tro , hun har" , sagde fruen . 
„ Manden , ved de ." 
„ Ja jeg tror , jeg kan huske noget om , at han 
var forfalden ." 
„ Det var den mands ulykke , at han havde 
principper" , sagde præsten og rejste sig igen i 

stolen ; øjnene fik på ny liv og munden sit 
fine smil . 
„ Så , hvordan , det ?" 
„ Jo han havde blandt andet det princip kun 
at drikke en toddy om aftenen . „ Det er nu mit 
princip" , sagde han ved alle mulige lejligheder , 
men når han sagde det om den aleneste toddy , 
var der en ubeskrivelig fasthed og værdighed 
over hele personen ." 
„ Men det var jo et meget bravt princip : en 
toddy om aftenen kan man da ikke blive forfalden 
af ." 
„ Ja—a vogt dem for principper , kære pastor 
kær , og mest for principfaste toddyer . For et 
princip fører altid et andet med sig ." 
„ Nå sådan at forstå ! han drak alligevel 
flere ?" 
„ De misforstår mig aldeles : Møller Hansted 
var ikke den mand , der afveg fra sine principper . 
„ Men når jeg kun drikker en toddy , ser de" Præsten 
efterlignede ret vellykket en værdig kognaksbas 
— „ så er det nu mit princip , at den 
skal være akkurat efter min smag ."" 
„ Men det var jo da meget rimeligt sagt af 
manden .  “ 
„ Ja men ulykken var , at det var ham helt 
umuligt at træffe sin smag ." 
„ Det var jo slemt for ham ." 
„ Det var skam værre for kognaksflasken . Ser 
de , han fik altid toddyen for stærk til at begynde 

med , og han kunne ikke fordrage den for stærk . 
„ Alting til måde , det er nu mit princip “ , sagde 
han . Følgen var , at han måtte drikke glasset 
halvt ud for at få plads til mere vand , og det 
gjorde han med et pligtmenneskes ophøjede bevidsthed , 
mens hans ansigt udtrykte en dyb uvilje 
mod ublandet alkohol . Men når han så spædte 
den , gik det altid så uheldigt , at han fik for 
meget vand i eller for meget sukker ; så var der 
jo ikke andet for , end at han igen måtte drikke 
halvt ud og så hjælpe efter med Kognak ." 
Præsten spillede en hel komedie med sit glas 
og den tømte vandkaraffel , som han skiftede fra 
højre hånd til venstre , efter som den skulle forestille 
at indeholde vand eller Kognak ; skaftet af 
sin gaffel brugte han som teske , og hans skiftende 
minespil var så uimodståelig pudsigt , at Julius 
måtte le højt . 
„ Se sådan blev den ene toddy temmelig 
langstrakt , han miksede og miksede og kunne ikke 
forstå , hvad der gik af den toddy . Først når 
han vendte bunden i vejret på flasken , lykkedes 
det ham nogenlunde at træffe sin smag . Han 
blev et offer for den gode smag , stakkels mand . 
Og han levede og døde i den bevidsthed , at han 
var den mest ordentlige mand under solen : „ Orden 
i tingene , det er nu mit princip . “ 
Sigrid var noget genert . „ Men far “ , sagde 
hun , „ du har da aldrig set ham sådan  . . . . 
Pimpe .  “ 

„ Nej naturligvis barn , jeg har det jo fra 
justitsråden" , svarede præsten en smule skamfuld 
over , at han havde glemt sin sædvanlige værdighed , 
han lagde sin hage til rette i halsbindet , og 
svarende på den skjulte bebrejdelse , som kunne 
være indeholdt i datterens ord , tilføjede han : 
„ Hvad skulle det have nyttet at tale med ham 
om det , barn ? Når ikke engang konen kunne 
få ham fra det . Hun sled for ham og græd over 
ham , men ham viste hun altid et glad ansigt . 
Ja madam Hansted er en trofast sjæl , kær . Hun 
måtte passe både mølleriet og landbruget og 
det hele ; godt var det da , at hun fik ham under 
jorden . Alt går som en leg for hende , så hun 
endog har fået tid til at samle sig ganske respektable 
kundskaber og en vis dannelse . Men når 
hun bliver ilter , snakker hun det fornøjeligste brede 
jysk , de kan høre . “ 
Julius havde ventet at finde møllerkonen i 
sengen , men det var hende , som sagde „ Kom ind ! “ , 
da han bankede . Hun havde set ham komme 
oppe på bakken og var derfor ilsomt beskæftiget 
med at bringe stuen i orden ; støvekluden gjorde 
netop det sidste strøg over sofaryggen , da døren 
gik op . 
„ Ih god dag , kær , og velkommen skal de 
være , det var kønt af dem at se herind engang" , 
sagde hun og bød ham en stor hvid hånd etter 
at have skiftet støvekluden over i den venstre . 

„ Ja sandt at sige har jeg jo en forsømmelse 
at oprette" , sagde Julius . „ Jeg troede ellers , at 
de var syg ; det glæder mig at træffe dem på 
benene igen ." 
„ Ja nu går det jo igen , skønt det er snavs 
med avvetitten" , svarede hun . „ Så de kommer 
jo efter påskefesten , som han siger Hansen , om 
de har ventet at træffe mig i sengen ." 
Julius havde netop sproglig gætningsevne nok 
til at forstå , at det var post festum , hun mente , 
så han blev ikke synderlig forundret over , at 
hun puttede påsken ind i trinitatistiden . 
„ Men den her sengegudelighed" , fortsatte 
madam Hansted , „ hvor en bliver så svært højtidelig , 
når den bliver lagt ned , og får sådan 
et ilendes jav efter Vorherre , men allermest efter 
præsten , den har jeg nu aldrig haft indere tilovers 
for ; der er alt for mange , der kun fremstiller sig 
for Vorherre med natkappe på ." 
„ Sygdom er jo da også et middel i guds 
hånd til at drage mennesker" , indvendte Julius 
spagfærdigt . 
„ Det har jeg ikke det fjerneste imod , kær , 
ikke det fjerneste . Lærebogen er en meget god 
bog , og jeg ved godt , at sådan står der . Men 
jeg tror alligevel , at Vorherre helst vil ha'e os , 
mens vi er raske , så vi giver os frit og ikke 
først , når vi har kniven på struben . Jeg ved 
jo da og , at skriften nævner de feje sammen 
med de vantro . 

jaja kær , der ser de , hvordan jeg er . De 
har ikke været fem minutter i stuen , før vi allerede 
er kommen til slutningen af johannes’ åbenbaring . 
Og jeg har ikke engang budt dem at sidde ned . 
Værsgo’ og prøv sofaen , mens jeg går ud og 
lægger mit forklæde ." 
Og ud rullede den trivelige madam Hansted , 
mens Julius satte sig i den hårdtstoppede sofa . 
Hendes stemme havde fyldt så godt i stuen , at 
han følte stilheden trykkende , skønt den var summende 
fuld af lyde . Der var en susen og plasken 
af vand rundt omkring , så Julius havde en fornemmelse , 
som om han var ude at sejle . Stuen , 
som gik gennem husets bredde med vinduer ti ! 
Begge sider , lå nemlig tæt under mølledammen 
og omgaves på den modsatte side at et afløb 
fra denne . Kun en smal , trekantet havestrimmel 
skar sig ind imellem bækken og husvæggen , og 
genskinnet fra vandfladen faldt ind mellem poppelbladene 
og tegnede lyse , skælvende bølgelinier 
over stuens lave , hvidmalede bjælkeloft . En humle 
surrede i vindueskarmens solskin med regelmæssige 
bump mod ruden , og langt borte hørtes duren af 
møllehjulet . 
Stuens møbler havde det samme upersonlige , 
småborgerlige præg , som han kendte hjemme fra 
forældrene . Hvide hæklede stykker var anbragte 
alle vegne , hvor det blot var muligt , og røbede 
med deres store runde masker onde hensigter over 
for ethvert frakkeklædt individ , der vovede at tage 

plads i deres nærhed . Julius måtte uvilkårligt 
føle efter , om han havde ryggen fri . 
Ved væggenes udsmykning var der derimod 
noget virkelig personligt ; han syntes , at der 
åndede højskoleluft ud fra dem . Over sofaen 
hang Frederik den syvende i farvetryk og med 
dannebrogsflag over og neden under ham de 
sønderjyske piger , ligeledes dannebrogsmykkede . 
Endvidere billeder af et par danske venstrepolitikere 
og af to slesvigske rigsdagsmænd . På væggen 
lige overfor hang gamle Grundtvig omgiven af bekendte 
præster og højskolemænd , og nederst — i 
fotografi — en højt opstablet bunke højskolepiger 
i sortsmudset utydelighed , så de alle syntes at 
ligne hverandre . Endog en af Blochs bibelske 
raderinger havde listet sig herind , men førte en 
temmelig ubemærket tilværelse i en krog ved 
vinduet bag det nette lille sybord , som øjensynlig 
var Maries ; billedet var halvt dækket under en 
avismappe , på hvis brune klæde noget gult og 
hvidt og grønt i uregelmæssige sting bestræbte 
sig for at forestille kunstbroderi . 
Døren gik- op , og Marie trådte ind . Moderen 
havde vækket hende af middagssøvnen , og hun 
vidste ikke selv , hvilken kjole hun kastede om 
sig , sådan havde hendes hjerte banket ved den 
besked , at kapellanen var der . Søvnen havde 
givet hendes øjne glans og forhøjet ansigtets 
friske farve , og hun så’ meget sød ud i sin 
dagligdragt ; i et uskyldigt husligt koketteri havde 

hun forsynet sig med et stort forklæde , hvis' 
smække i skyndingen var hæftet skævt i brystet . 
Julius blev glad over at se hende og viste 
det . Hun var ny for ham her i sine daglige omgivelser , 
han forstod sin lille flittige tilhørerinde 
bedre , syntes han , her imellem disse vægge , der 
talte et sprog fra egne , han selv kun lige havde 
kigget ind i , men som alligevel havde hans hjerte . 
Og hun , der havde glædet sig til denne stund 
som til en fest , følte med hver nerve i sit legeme 
den usædvanlige varme og fortrolige tone i hans 
hilsen og misforstod dem . Hun blev så forlegen , 
at hun næppe kunne fremføre et ord , og fortrød , 
at hun var gået ned før moderen . Havde han 
ikke været så fuldstændig umistænksom overfor 
hende , som man bliver det , når ens tanker er 
optagne andetsteds , ville hendes opførsel have 
forrådt hende . Men han mærkede intet . Den 
stemning af hyggelig danskhed og folkelighed , 
som havde fyldt ham i denne stue , gjorde ham 
meddelsom , og han fik sagt noget kønt om , at 
de billeder , dér hang — han pegede på højskolevæggen 
— bragte ham levende i minde den 
sang , Balle havde sunget forleden . 
Han havde anslået den rette streng : højskolen 
var hendes liv og glæde , og hun fortalte 
og pegede ud , skottede også halvt stolt og halvt 
undselig til avismappen — om hun turde vise 
ham denne modne frugt af sit højskoleophold . 
Han fandt denne lysvågne interesse , som 

strålede ud af hendes øjne og hendes smil , så 
velgørende . Også Sigrid var jo glad ved højskolen , 
men hun gik stille med sin glæde og 
havde ikke den samme evne til beundring som 
Marie , selvfølgelig fordi hun var modnere og mere 
dyb end veninden . Men et sådant bad af tindrende 
umiddelbarhed som det , der her overskyllede 
ham , var dog så inderlig forfriskende . 
Han gav hende ret i alt , blot for at høre hende 
tale , og før han vidste af det , følte han det som 
et savn , at han ikke selv havde været på højskole . 
Det var kun en øjeblikkelig stemning , men 
i sin overstrømmende velvilje mod alt , hvad hendes 
var , udtalte han den med en varme , som fik ham 
selv til at tro på sine ord . Universitetsdannelsen 
gjorde de vordende præster fremmede for folket , 
sagde han , men højskolen var ægte demokratisk 
og nedbrød skranker , som ikke burde skille danske 
mennesker ad . 
Hvilke øjne hun da satte op , og hvor de 
strålede ! Ikke fordi tanken var hende så særdeles 
overraskende ny , for hun havde jo de hundrede 
gange hørt adskilligt mindre rosende om 
den slemme sorte skole , men netop fordi han udtalte , 
hvad hun selv tænkte . For Marie var ikke 
anderledes end andre mennesker ; det som gør os 
gladest ved en samtale , er altid dette : at høre 
vore egne tanker udtalte af en anden . Og så 
at høre det af ham ! At han , hun sådan så’ op 
til , savnede noget , som hun ejede , det rykkede 

ham så forunderlig nær til hende . Stakkels kær ! 
Ja han så’ rigtignok ikke så stakkels ud , men 
han var jo en mand , som formåede at beherske 
sine følelser . Hun forstod ham . Hvor medlidenheden 
dog er en sød sindsstemning ! 
Hun følte sådan en trang til at række ham 
hånden og lægge i sit blik al den moderlighed , 
hun følte for ham ; men i det samme kom madam 
Hansted ind . Hun havde været noget længe om 
at lægge sit forklæde , men viste sig så også i 
en til den festlige lejlighed svarende skikkelse : 
i en sort blomstret damaskes kjole og med en 
hvid kappe , hvis mageløse violette bånd gjorde 
hende ganske gul i ansigtet . 
„ Jeg måtte da dejlige mig for dem , kær , 
første gang jeg ser dem i mit hus" , sagde hun 
smilende . 
„ Tænk mor" , busede Marie ud , „ Kær havde 
sådan en lyst til at komme på højskole ." 
„ Det er lidt for sent" , mente madam Hansted , 
„ det skulle han have tænkt på , mens han var 
løs og ledig ." 
„ Ja nu er det jo for sent" , indrømmede Julius 
beredvilligt ; han følte sig i grunden lidt flov . 
For det er jo ikke alt , hvad man i et øjebliks 
varme betror til en ung pige , som man sporenstregs 
ønsker bekendtgjort i videre kredse . 
„ Jaja , kan det trøste dem , kjær" , sagde møllerenken , 
„ så har jeg heller ikke været på højskole , 
men mit hjerte er nu dér alligevel ." 

„ Det er netop hvad jeg mener også for mit 
vedkommende" , svarede Julius frimodigt ; madam 
Hansteds milde øjne varmede ham helt ind i 
sjælen , den folkelige kristendom kunne ikke have 
nogen bedre talsmand end disse øjne , og han 
udleverede sig selv godvilligt til dem . Han havde 
aldrig følt sig så jævn' og folkelig til sinds som 
her hos hende , og det var ham ligefrem behageligt 
at blive kaldt kær slet og ret . 
Det kom ham derfor helt overraskende , da 
madam Hansted spurgte : „ Er de nu også rigtig 
vis på det ?" 
„ De mener  .  .  .  . ? “ 
„ Om de nu også føler dem rigtig hjemme 
dér , hvor vi andre står ?" 
„ Jeg ved da ikke bedre" , svarede han og 
slog øjnene ned . Dette var jo ligefrem en mistillidserklæring . 
Var den kommen fra en anden , 
var han bleven fornærmet , men af madam Hansted 
kunne han tåle , hvad det skulle være , for hendes 
øjnes skyld . 
Madammen vedblev : „ For så skulle de tage 
stilling , synes jeg . Vi er da nogle stykker her i 
lyngerup , som forstår hinanden ." 
„ De har jo balle" , prøvede Julius . 
„ Nu skal jeg sige dem en ting , kjær" , sagde 
hun i en noget skarp tone , „ det var ikke deres 
egne ord . Dér var det Hansen , som talte . Han 
skubber gerne fra sig , blot han selv kan blive fri . 
Nå han er jo en gammel mand — skønt han 

var rigtignok lige sådan , da han var yngre . Vi 
har Balle , ja men ved de , hvorfor vi har ham ? 
Jo vi må da søge vort brød , hvor vi kan finde 
det , når vor egen præst ikke vil være noget 
for os . 
Hør , kær , tag imod et godt råd af en 
gammel kone , som godt kunne være deres mor : 
pas på , at Hansen ikke spinder dem ind ." 
Det begyndte at knibe for Julius med tålmodigheden . 
Velærværdigheden i ham krympede 
sig ved sådan at stå skoleret . Den gode madam 
Hansted var dog lovlig frittalende . 
„ Pastor Hansen søger ikke at påvirke mig i 
nogen som hejst retning" , sagde han med et 
stænk af spidshed i sin tone . 
„ Det vil jeg helst tro" , svarede madammen 
ufortrødent , „ for alle retninger er lige gode for 
Hansen . Han har det med at anerkende til alle 
sider , dermed holder han sin samvittighed fri og 
bliver selv udenfor det hele ." 
„ Men kære madam Hansted , der er da virkelig 
også noget at anerkende alle vegne , hvor der er 
kristeligt liv ." Julius følte sig mildt overlegen . 
„ Å snavs med anerkendelsen , den er der 
ingen , der bliver fed af . Nej vi trænger til en 
præst , der vil være noget for os . En præst skal 
ikke stå udenfor og anerkende , han skal tage 
stilling ." 
„ Men ser de da ikke , at de vanskelige forhold 
her i sognene med den megen splittelse gør det 

umuligt for en præst at slå sig på en bestemt 
side , hvor så end hans hjerte er ?" 
Madam Hansted blev ilter , og hendes sprog 
antog uvilkårligt en jysk farve : „ En præjst er 
da fø’st et minnesk’ , ved a “ , sagde hun , „ læ ham 
så følle hans hjaht' , helles blyvver der ingen 
klem i de’ , han ska tage  sæ te’ . “ 
„ Jeg tror netop , at præstens gerning gør det 
højst ønskeligt , at han står udenfor partierne" , 
sagde Julius sindigt , „ De kan sagtens , kære madam 
Hansted , men en præst , ser de  .  . 
Men nu blev madam Hansted først rigtig 
hastig , og hun blev ravjysk . 
„ 'a vil sæj’ dem jen ting , kær , tisse gue 
som hunner : uddenfå partierne , det er uddenfå 
lyvvet . A ka sajt’ , sæjer di — ja sajt’ heller 
ett sajt’ , a blyvver no den , a er , iliwaller . Å a er 
no så møj’ rywgal en grundtvijan , de’ hår a 
åller lå dølsmol epo . “ 
„ Men mor dog !" sagde Marie højst ulykkelig . 
Hun havde stået og trippet en god stund uden 
at kunne få et afledende ord indført . Men at 
moderen talte jysk til præsten , var jo næsten 
kriminelt . 
„ Bryd dem aldrig om det" , sagde Julius 
smilende , „ det er så velgørende at møde et menneske , 
som kan blive lidt varm for sin overbevisning . 
Jeg kan netop lide deres moder for 
hendes jysk ; der er hjertelag deri ." 
Madam Hansted var øjeblikkelig god igen . 

„ Det vidste jeg" , sagde hun med sit gode smil , 
„ det vidste jeg om dem , kær . Det er netop 
derfor , jeg vil have fat i dem . For jeg tror i 
grunden godt om dem . Balle siger , at der godt 
kan blive et menneske af dem engang ." 
„ Jeg ville jo svært gerne blive et menneske" , 
lo Julius en smule forlegen . 
„ Ja de kender jo Balle og ved , at det er en 
svær Ros i hans mund" , sagde madammen med 
et venligt nik . 

Xii 
en pige på hosesokker lettede på døren 
og hostede rådvildt . 
„ Hvad er der , Ane ?" 
„ Ku’ madammen ett' komm' ? “ 
„ Er den røde gået af æggene ?" 
Ane bare virrede med hovedet , hun ville 
øjensynligt ikke ud med sproget . 
„ Å spring du ud , Marie , og se , hvad det er ." 
Julius lettede på sig . 
„ Nej bliv en kende endnu" , overtalte madam 
Hansted og nødte ham ned i stolen igen , „ De er 
sådan et hyggeligt menneske at snakke med . 
Har jeg ikke rent glemt at byde dem en kop 
kaffe — det glemmer jeg ellers aldrig ; dér kan 
de se , hvor glad jeg er ved dem ." 
„ Men jeg opholder dem vist ." 
„ Å der bliver tid til alt , når man bare 
takker Vorherre for minutterne . Kaffen skal de 
ha’e , og jeg har tændt under vandet , men nu er 
det sagtens gået af kog ." 

Marie kom ind i det samme og gav sig til 
at hviske med moderen . 
„ Nu har jeg da aldrig hørt magen" , sagde 
madammen , „ vil de tænke dem , kær  . . ." 
Marie trak moderen i kjolen og tyssede , 
stadig hviskende , på hende . 
„ Nej han skal sandelig vide det" , påstod 
moderen , „ det er da ikke andet end til at le af ." 
Trods denne beroligende forsikring viste hun 
sig ikke ubetydelig oprørt , da hun meddelte , at 
det var den ny Karl til Jørgen skalses af Randrup 
udflyttere — ja ham kendte kær begribeligvis 
— den stabejser var det , som sad ude i 
gæstestuen og gjorde kvalm . Det var den pæneste 
gæstestue , en ville se i nogen mølle , med sand 
på gulvet og spyttebakke og det hele — kær 
kunne selv se efter — og aldrig havde nogen før 
fundet sig for god til at sidde der og få sig en 
bid brød , mens den ventede på sin malning . Men 
nu sad det postament og gav ondt af sig , første gang 
han satte sine ben i møllen , og sagde , at han var 
bestyrer , og at han var vant til , der hvor han 
kom fra , at blive budt ind i familiens Stuer . 
Og det kreperlige var , at der ingenting var at 
gøre derved ; Jørgen Skals var for god en kunne 
til , at man kunne støde ham . Ikke for det — 
Jørgen selv var der såmænd ingen baslemaner 
ved , men han var jo gammel nu og ikke den bestemte 
mand , han havde været . Og konen gjorde 

jo så svært af karlen . Det var ellers grimt , så 
folk snakkede . 
„ Det ved vi jo ingenting om" , tyssede Marie . 
„ Det har du ret i , min tøs , rygter skal 
man ikke lytte efter . Ja gå så du ud og byd 
ham ind . Men jeg skal lige godt snakke med 
Jørgen Skals , når jeg ser ham ." 
Så rejste Julius sig igen for at byde farvel . 
„ Nej kær , nu holder jeg på dem , om jeg 
så skal hugge neglene i “ , sagde madam Hansted , 
„ hvad skal jeg snakke med det menneske om ? 
De må sandelig hjælpe mig ." 
Der var heller ingen tid til at undslippe , thi 
i det samme kom møllerdatteren med Marinus , som 
var noget rød i hovedet og forlegen , og det blev 
ikke bedre med ham , da madam Hansted bød 
„ Hr . Bestyreren" velkommen med en imponerende 
stivhed , som klædte hendes gemytlige person fortryllende . 
„ Så Jørgen Skals har fået bestyrer ?" spurgte 
hun lidt efter , i det hun på den mest udtryksfulde 
måde satte det omtvivlede ord i gabestokken , 
„ han er da ellers en ganske rask mand 
endnu ." 
„ Ja det vil sige  .  .  . “ , stammede karlen . 
„ Det er vel sådan , kan jeg forstå , at konen 
styrer for ham og de igen for hende ?" 
Marinus forstod ikke hentydningen , han var 
ikke stærkt begavet . Men Marie fik travlt med at 

træde moderen på foden . Lidt efter forsvandt 
begge kvinderne i retning af køkkenet . 
Julius gjorde et slag op og ned ad gulvet , 
så et til . Noget måtte der siges . Marinus sad 
og sukkede . 
„ Nå , er de så stadig tilfreds i Randrup ?" 
Begyndte Julius . 
„ Jo jeg kan ikke klage ." 
„ Ja deres husbond er jo en sjælden flink 
mand ." 
Marinus sukkede . „ Han har det ikke godt" , 
sagde han . 
„ Så — er han syg ? Det har jeg ikke hørt ." 
„ Han -har det ikke godt med Herren , hr . 
Pastor" , berigtigede Marinus og skruede et par 
hede øjne ind i juliuses . 
„ Nå sådan . Ja hvor kan de nu vide det 
så sikkert ?" Julius gjorde igen et slag over 
gulvet . 
Marinus svarede ikke , han sad og tænkte på 
den gode lejlighed , han nu havde til at vidne 
for præsten . Når Marinus vidnede , plejede han 
at begynde med at tale om sine egne skrøbeligheder ; 
hjerterne blev ligesom mere villige til at 
lukke sig op for vidnesbyrdet , når de mærkede , 
at den , der talte , stod som en ydmyg synder 
overfor gud . 
„ Ak ja" , begyndte han og vred sig på stolen , 
„ det er ikke altid så let for et guds barn , nej 
det er ikke ." 

Julius standsede og så' på ham , uvis på , 
hvor karlen ville hen . „ Det har de ret i “ , sagde 
han , for den andens blik var så spørgende , at 
han syntes , han måtte sige noget . 
„ Ja ikke sandt , hr . Pastor — tak for det 
ord , tak ! “ Og hånden , han rakte ud , klemte 
juliuses med overdreven inderlighed , mens øjnene 
udtrykte en smægtende glæde over den vundne 
forståelse . 
„ Jeg kender til det" , sukkede han og slap 
juliuses hånd . 
„ Så det gør de" , sagde denne temmelig 
køligt . 
„ Jeg har min pæl i kødet , hr . Pastor ." 
Hans hoved virrede bebrejdende ad bemeldte pæl . 
„ Virkelig ?" 
„ Kvinder , hr . Pastor . Jeg skammer mig ikke 
ved at sige det til dem som sjælesørger : jeg 
kender til urene lyster ." 
Julius gik op og ned ad gulvet uden at svare , 
den andens hede øjne blev ham helt uhyggelige . 
„ Det kan komme over mig midt i forsamlingerne , 
så snedig er satan . Når jeg ser 
søstrene sidde og tage es af ordet — mest når de 
græder — jeg kan ikke gøre for det , hr . Pastor , 
men så kaster jeg urene øjne på dem ." 
Karlens miner udtrykte en underlig blanding 
af begærlighed efter at tale om det urene og af 
virkelig ærlig bedrøvelse , så Julius fik ondt 
af ham . 

„ Så skulle de lade være at se på kvinderne" , 
sagde han . 
„ Det kan præsten da vel vide jeg gør . Så 
snart jeg mærker kødets skrøbelighed , lukker jeg 
jo øjnene , naturligvis gør jeg det . Jeg kan bede , 
til jeg sveder koldt ved det , og bide mig i læben , 
så det gør ondt , men ingenting hjælper det . Og 
er der så blot en af søstrene , der sukker , så 
kommer øjnene op igen — jeg kan gøre , hvad 
jeg vil , de kommer op , og så er jeg leveret . 
Det er begribelig dansedjævelen , der sidder mig 
i kroppen endnu ." 
Julius måtte undertrykke et smil . „ Ja i 
kroppen sidder det , det er sikkert" , sagde han . 
„ Giv mig et råd , hr . Pastor" , sagde Marinus 
og fik igen det hede op i øjnene , mens han strakte 
hånden ud . 
„ Et råd , siger de . Ja blot de nu vil synes 
om rådet ." 
Marinuses øjne fik et mistænksomt udtryk . 
„ Præsten mener vist , at jeg skal blive borte fra 
møderne . Men det kan jeg ikke . 1 de helliges 
samfund har jeg mit rette hjem ." 
„ Nej gå de blot roligt til deres møder . Men 
prøv engang med arbejdet , siden bønnen ikke 
hjælper . De skal slide dem rigtig træt , så de 
er segnefærdig hver aften , når de lægger dem ; 
så kommer blodet nok i det rigtige trit ." 
Marinuses ansigt formørkedes . „ Blodet , siger 
præsten . Det er ikke blodet , det er satan . Men 

ham kender præsten vist ikke rigtig ; de præker 
jo aldrig om satan . — ja undskyld , jeg siger det , 
men guds børn er bedrøvede derover" , tilføjede 
han i en sød tone og med et ydmygt-spydigt 
blik . Marinus holdt ikke rigtig af at blive mindet 
om arbejdets velsignelse , for han satte langt fra 
så megen pris på at slide sig ud som på at 
sidde i sofaen i husbonds dagligstue , hvor Mette 
Katrine om eftermiddagen plejede at byde ham 
ind til sort kaffe og samtale om guds rige , mens 
de øvrige folk nøjedes med et tyndere bryg ude 
i folkestuen . Jørgen var sjældent kommen op af 
sin middagslur , når de to sad sammen ved kaffen ; 
men det kunne da også være det samme , desværre , 
for han havde dog ikke forstået noget af , hvad 
de talte om . 
Marinus sad og faldt i tanker og længtes 
ordentlig efter sin kaffetår i Mette Katrines selskab . 
Der var ingen , der sådan vidste at træffe 
hans smag som hun . Han havde ikke været 
rigtig fornøjet , da husbond sendte ham til mølle 
i eftermiddag , hvorved han gik glip af den halve 
time , som var til så stor velsignelse for hans 
indre menneske . Og derfor var det vel , han havde 
gjort sig gnaven nede i gæstestuen , hvad han i 
grunden nu bagefter fortrød . 
Han så’ for sine øjne det glimt af hvide 
tænder , som plejede at vise sig bag Mette Katrines 
friske læber , når hun bed kandissukkeret over , 
og det slog ham , at han altid tog det stykke 

sukker i skålen , som hun havde bidt af . Det 
var aldrig før faldet ham ind ; nu kunne han ikke 
få tankerne fra det stykke sukker . 
Stilheden varede længe , juliuses trin hørtes 
stadig op og ned ad gulvet . Han gik og ærgrede 
sig over karlens næsvished og havde ikke gidet 
svare ham . Marinuses tanker var gledne langt 
bort fra vidnesbyrdet , han skulle have aflagt , og 
der blev heller ingen plads for det ; thi lidt efter 
kom moder og datter med kaffen . Men idet 
Marinus rettede sig op i stolen , var han dog 
ganske fornøjet med sig selv ; han havde dog fået 
nåde til at sige præsten et lille alvorsord om 
hans prædiken . 
Madam Hansted havde fået sit ligelige humør 
igen ; hun nødte sine gæster til at tage endnu en 
kage og stillede sig så med armen i siden lige 
over for Marinus og betragtede ham yderst frimodigt . 
Han sad og krøb sammen under hendes 
blik og fik kaffen i den gale Hals . 
„ Hvad har så bestyreren talt med præsten 
om ! “ begyndte hun . 
„ Å ikke sådan  .  .  .  . “ , svarede han . „ Madammen 
skulle ellers ikke kalde mig bestyrer" , 
tilføjede han lavmælet og blev rød . 
„ Godt og vel , Marinus , jeg la’er også helst 
den bestyrer ligge . Vi er jævne folk her i møllen . 
Men nu skal du sandelig sige mig , hvad nyt deler 
i guds rige ." 

Marinus betragtede hende mistroisk og brummede 
noget . 
„ Ingenting ? Jo lur ham . I ved jo da ellers 
så svært god besked — er det ikke jer , som 
siger , at i kan lugte på folk , om de er guds 
børn eller ej ?" 
„ De hellige skal dømme verden , står der 
skrevet" , indrømmede Marinus . 
„ Ser vi det ! Men så er der en ting , jeg 
svært gerne ville vide : hvordan lugter jeg ?" 
Hun kastede et skælmsk sideblik til Julius , 
der smilende rystede på hovedet for at betyde 
hende , at hun var for nærgående . 
„ Jeg siger tak for kaffe" , sagde Marinus og 
rejste sig . 
Madammen lo godmodigt . „ Det var godt 
klaret , Marinus . Vist skulle jeg have ladet dig 
være i fred . Du får jo tænke om mig , som du 
har lyst ; jeg får dig dog ikke fra dit . Nej folk 
som du skulle en vinter på højskole ." 
„ Verdens højskoler kan gudsfolket ikke bruge" , 
mente Marinus at burde erklære . 
„ Jaja Marinus , jeg tænker egentlig , at højskolerne 
heller ikke kunne bruge jer , sådan i 
mistror alt , hvad der ikke er af jeres skuffe . Men 
godt er det , når de unge får noget stort og 
skønt at tænke på ; så får de afsmag for dårlighed 
og bliver rene i sind og tanke , om de ikke 
får andet . — se her" , sagde hun og drog Marie 
ind til sig med en varlig ømhed , som gjorde 

hendes øjne duggede og dobbelt milde , „ når 
jeg her har en ren og uskyldig lille pige , som 
aldrig vil gøre sin moder sorg , så er det nok 
mestens højskolens skyld . Og det takker jeg 
Vorherre for på min manér ." 
Marinus følte sig forlegen ; han havde bondens 
prikne følelse , som finder det upassende , når 
kærtegn ydes i fremmedes nærværelse , og med 
en fornyet tak for kaffe listede han skyndsomt 
af . Julius derimod havde ånd nok til at forstå , 
at madam Hansted ikke ydede sine kærtegn for 
at stille sig til skue som øm moder , men at de 
kom som en ufrivillig hjerteudgydelse , og da han 
efter en meget venlig afsked gik hjemad , så’ 
han stadig for sig disse to ansigter blødt og trofast 
bøjede imod hinanden . Denne lille scene havde 
fået ham til at holde rigtig meget af dem begge — 
sådan som det så ofte går , at et uvilkårligt 
følelsesudbrud kan bringe mennesker meget nærmere 
til vort hjerte , end mange ord og lange 
tankeudvekslinger formår . Her var to mennesker , 
som hørte sammen , her var et hjem , og han følte 
det , som om han havde fået lod og del i dette 
hjem , efter at han havde set dets hemmelighed 
stråle ud af disse to par øjne . 
At han holdt af dem , det havde også hans 
blik sagt , da han tog afsked . Madam Hansted 
forstod det . „ Det er en brav en , din kapellan" , 
sagde hun , mens hun satte kaffetøjet til side . 
Marie forstod det også , men rødmen i hendes 

kinder , som hun forsøgte at skjule for moderen , 
viste , at hun alligevel misforstod . Og da hun 
stod oppe på sit lille loftskammer og skiftede 
kjole , fulgte hendes øjne gennem vinduet ham , 
som havde fået hendes hjerte . Og længe efter 
at han var forsvundet over bakken , stod hun 
endnu og stirrede ud og drømte . Hvert af de få 
ord , de havde vekslet , betød noget . Hun havde 
aldrig været på en gang så glad og så bevæget . 
Stakkels Marie . 

Xiii 
og Marinus og Mette Katrine gik og var 
Broder og søster . Det var ikke til at forstå , 
hvor meget han var for hende , og hvor godt han 
kunne opmuntre hende , når hun havde sine svære 
tider . Sådan som han altid havde guds ord 
til rede . Ja blot han så’ på hende , blev hun 
let i sindet . En så rig fortrolighed var mere , 
end hun nogen tid havde drømt om . 
Så skete det , at Jørgen blev syg hen på 
sommeren i den allertravleste tid , for de var midt 
i høhøsten . Doktoren rystede på hovedet og 
gav kun lidt håb , og dér lå han — han var 
dog hendes mand , og god havde han været imod 
hende på sin måde hver eneste dag — dér lå 
han og var fra sig selv og kunne dø , når det 
skulle være . Han ville gå fortabt , det vidste 
hun , for han havde ikke omvendt sig trods alle de 
gode guds ord , han havde hørt . Og hun vidste 
sig ikke selv fri for skyld , for hun havde talt alt 

for lidt med ham og langtfra bedet hr m mindelig 
nok om at tænke på sin sjæl . 
Og til denne svære uro for Jørgens skyld 
kom så alt det meget , som var at passe i de 
dage . Det voksede hende rent over hovedet . Alle 
folkene var i Marken , og ikke et menneske var 
der at få fat i til at pleje den syge ; hun måtte 
selv være over det alt sammen . Så det var ikke 
så underligt , at det gamle tungsind meldte sig igen 
og skruede en jærnring om hendes hoved og lagde 
en sten i hendes bryst . 
Så var det aftenen efter en rigtig drøj dag , 
hvor hun havde været svært forknyt for Jørgens 
skyld . Hun beredte sig just til at gå til ro , om 
hun kunne liste sig et lille blund til ved siden af den 
syge . Det var sent , men lyst af sommernatten . 
Folkene var for længe siden i seng . 
Da hørte hun marinuses skridt over gården ; 
han var altid sidst oppe i denne tid , hvor han 
var alene om styret . Hun hørte foderloens halvdør 
knirke og følte i det samme en varm tilskyndelse 
til at tale med Marinus om sin mand . 
Jørgen blundede og trængte ikke til hende . Så 
gik hun den lige vej over den lyse gård ; hun 
havde ikke noget at skjule . Men underligt syntes 
det hende bagefter , at hun i den stund havde 
tænkt på , at hun intet havde at skjule . 
Hakkelsemaskinens „ Sju—sju “ standsede øjeblikkelig , 
da hun lettede på klinken , og han 
smilte imod hende på sin barnlige måde , så 

hun så’ hans hvide tænder ; han var ikke det 
mindste forundret , hans tanker havde vel været 
hos hende . Men hun smilte ikke igen , hun græd 
og fortalte ham sin angest og fik straks en dejlig 
ro i sit sind , da hun havde sagt ham det . 
Marinus rystede jo på hovedet , og så bad 
de for Jørgen , at han måtte omvende sig , mens det 
var tid . Og bønnens ord blev mange , det var 
ham , der sagde dem ; til sidst kunne hun ikke 
holde tankerne ved Jørgen , men med de foldede 
hænder stod hun og så’ på Marinus , hvis skikkelse 
tegnede sig sort imod den åbne luge og 
sommernattens perlegrå luft , og hun ønskede , at 
hun kunne se hans øjne . 
Så satte de sig på havrenegene i krogen ; han 
sad helt i skygge , så hun kun så’ hans træsko . 
Hun begyndte igen at græde , mens hun i tanker 
trak strå ud af negene , hun sad på . 
„ Mette Katrine dog , hvor du er sorrigfuld ." 
Det kom så blødt og stille , som om det var 
sommernatten derude , der talte til hende . Men 
hun forstod ikke rigtig længere , hvorfor han ynkede 
hende , for hun følte sig jo så trøstet . 
Hendes gråd sagtnede lidt efter lidt , men 
hun tænkte ikke på at rejse sig . De talte næsten 
ikke , kun med minutters mellemrum sagde han 
nogle få beroligende ord . 
De havde fået hinanden i hånden . 
„ Søster !" hviskedee han og strøg over hendes 
arm med den anden hånd . Han havde aldrig 

før kaldt hende således , men det gjorde så godt 
at høre , og hun drog sig uvilkårligt nærmere til 
ham . Hendes pande kom til at røre ved hans 
skæg , da hun hældede hovedet , og hun mærkede , 
at hans åndedræt var hedt og pustende . 
Hun ville have rejst sig , men det var hende 
umuligt ; så lod hun sig glide ned fra negene og 
lå knælende med hovedet mod hans bryst . Hans 
arm lå varligt om begge hendes skuldre . Hun 
græd igen og var dog slet ikke bedrøvet ; men 
hun mærkede , hvor han skælvede . 
Så løftede han hendes ansigt i vejret og 
Kyssede hende . Et ydmygt , inderligt Kys , der 
faldt så aldeles sammen med hendes egen stemning , 
at det varede sekunder , før det gik op for 
hende , at dette ikke var , som det burde være . Da 
rejste hun sig op og fôr tilbage , vendte sig mod 
døren , men drejede sig atter om og blev stående . 
„  Marinus ! “ sagde hun , slet ikke vredt . 
Han svarede ikke , trak blot benene til sig , 
så han blev helt usynlig i den mørke krog . 
„ Jeg var endda så tryg hos dig . Nu har 
jeg ingen i heleste verden ." Hun hørte sine egne 
ord , som om de kom langt borte fra . 
„ Jeg kunne ikke for det , Mette katrine" , lød 
det henne fra krogen , „ det kom sådan ." Nu var 
det ham , der græd . 
Hun kunne ikke gå fra ham nu , det skar 
hende i hjertet at høre ham græde , og uden at 

hun vidste , hvordan det var gået til , stod hun 
over ham og havde hans hoved imellem sine 
hænder , mens han blev siddende og rokkede og 
græd . 
„ Det var mig beskikket" , var det eneste , han 
kunne sige . 
„ For Jesu skyld , å for Jesu skyld" , blev 
hun ved at klage og vidste ikke selv , hvad hun 
sagde , mens hun stadig vuggede hans ansigt mod 
sit bryst . 
Det var ham , der gjorde sig fri og rejste sig ; 
nu stod de sammen i den blege lyskegle fra 
lugen . Han gav sig noget at bestille med at 
pille stråstumper af sit blå skjorteærme ; en 
gang så’ han op på hende og tog igen øjnene 
til sig . 
„ Hvornår tykkes du , jeg skal rejse ?" spurgte 
han så med hæs stemme . Hendes tanker var 
andetsteds , han måtte gentage sit spørgsmål . 
„ Er det værd ?" sagde hun blot , tonløst , sagte . 
Men da så’ han fast på hende , rigtig sådan 
ærligt og inderligt og dybt bedrøvet ; det blik 
glemte hun aldrig siden . „ Jo det er bedst" , sagde 
han , „ for mig er det bedst , jeg kan ikke tåle at 
gå her længere og se på dig , Mette Katrine . 
Du skulle vide , å du skulle vide  . . ." 
„ Og jeg da !" hulkede hun og kastede sine 
arme om hans Hals og sit ansigt ind til hans 
bryst , „ Marinus dog , hvordan er det med os to ! “ 

han sank halvt i knæ , så overvældet blev 
han ; så løftede han hende op til sig og kyssede 
hende , blev ved at kysse , kyssede hende hed og 
træt ; hun gjorde ingen modstand . „ Det er synd 
for jørgen" , var alt , hvad hun sagde , da han slap 
hende . Med hænderne for ansigtet og rød af 
skam listede hun sig bort bag om laden og ind 
gennem haven . 
Derefter mødtes de hver aften på samme 
sted , så længe Jørgen var syg . Der var ingen 
aftale derom , de skammede sig begge to , men 
kom alligevel . 
Ensomme nætter med anger og fortvivlelse 
og forsøg på bønner , dage fyldte med længsel , 
så snart han var hende af syne , og med stille 
glæde , blot hun så’ ham — og så de sene 
aftener , hvor de sad med hinanden i hånden og 
næsten ikke talte , kyssedes og trak sig bort fra 
hinanden og kyssedes igen — sådan var hendes 
liv i disse to uger . Og stadig måtte hun undre 
sig over , at hun kunne tale til ham i denne dagligdags 
tone , når andre hørte det . Hver aften 
troede hun , at denne var den sidste , derfor nød 
hun den næsten uden samvittighedsnag . Men der 
kom altid en aften igen , og altid var hun på 
pletten . 
Jørgen kom sig , og da han var oven senge , 
turde hun ikke længere møde om aftenen . Nu 
længtes hun både nætter og dage , for det 
var kun minutter , de var ene ; hun var bleven 

bange for folk og tog ham ikke mere ind i stuen 
til kaffe . Men disse minutter , hvor de kunne stå 
sammen og røre ved hinanden og nævne hinanden 
ved navn , dem længtes hun efter som efter livet 
selv . Og dog stillede de hende aldrig tilfreds , 
gjorde blot hendes længsel hedere fra gang til 
gang . 
Hun havde jo den store ting at takke for : 
at Jørgen var bleven rask . Men takken frøs bort 
i hendes mund , hun kunne ikke hykle for sig 
selv ; hun vidste nu godt bagefter , at hun og 
Marinus , skønt de aldrig havde talt derom , begge 
havde gået og ventet på Jørgens død . Hun 
foragtede sig selv derfor , følte sig som en morder 
i sine tanker , og hun gjorde sig umage for at 
mindes al Jørgens godhed imod hende ; men hendes 
hjerte blev kun koldt derved . 
Hun viste den gamle mand en overdreven 
omhu og tjenstvillighed , så han blev helt skamfuld 
derover . „ Jeg kan godt selv , Mette Katrine , jeg 
kan godt selv" , sagde han , „ ja du er glad ved at 
have mig rask igen , kan jeg forstå ; den var ellers 
nær efter mig denne gang , men det er godt at 
have en bitte kone , der kan be’ for en . “ Og 
så klappede han hende og lånte hende øjne , 
som fik hende til at gyse . 
Men hun sad tålmodig inde hos ham den 
lange aften ; det var en betaling , hun ydede for 
de øjeblikke , hun skænkede Marinus . Nu havde 

hun den bedste lejlighed til at tale med ham 
om hans salighedssag , men hver gang hun forsøgte , 
blev ordene til en kvælende Klump i hendes 
Hals . Hun havde ikke lov til at tage vidnesbyrdet 
i sin mund , sådan en som hun var . 

Xiv 
der var gået måneder , uden at Marie 
Hansted havde sat sin fod i præstegården , og 
en så lang udeblivelse var ganske imod hendes 
sædvane . Hun undskyldte sig for sig selv med 
sommertravlheden , men der var nok også noget 
andet i vejen . 
Der var ellers ikke den ting , som hun ikke 
havde kunnet dele med Sigrid . Ingen moder 
har sit barns fulde fortrolighed , ikke engang 
en moder som madam Hansted . Men til Sigrid 
kom Marie stormende , hver gang hun havde oplevet 
noget , og hun oplevede særdeles meget , 
Sigrid havde ofte måttet smile over , hvor småting 
dog kunne være store for veninden . Men nu 
i den sidste tid , da trangen til at tale om hendes 
store kærlighed mangen en gang havde svulmet 
i hende , havde hendes fod va>ret lammet , så tit 
hun havde ønsket at gå til Sigrid med sin glæde . 
Netop til Sigrid var det så svært at gå . For 
sæt , at også hun holdt af kær ! Og det var jo 

næsten umuligt andet , hun som levede under tag 
med ham hver dag . På ham var Marie sikker , 
sådan som han havde set på hende og talt til hende . 
Men det gjorde hende så ondt for Sigrid , hvis 
der var noget fra hendes side . 
Til sidst , da hun mærkede , at der ved siden 
af medlidenheden kom noget ondt op i hende 
mod Sigrid , overvandt hun sig til at gå ; hun 
måtte skaffe sig vished . 
Hun traf Sigrid i haven , hvor hun skar blomster 
af til stuepryd ; præsten holdt ikke længer 
hævd over sine roser nu i August . Marie var 
glad over , at det var herude , hun kom til at lette 
sit hjerte , her hvor Sigrids øjne var delte mellem 
blomsterne og gæsten og ikke kunne hvile alt 
for forskende på hende . Hun følte rødmen brænde 
i sit ansigt , da hun fremstammede sin bekendelse , 
og tog så Sigrid om halsen og græd 
ved hendes bryst , idet hun rent glemte at spejde 
efter venindens minespil og se , hvordan hun tog 
meddelelsen ; hun følte blot hendes hånd stryge 
mange gange over sit hår . 
Sådan stod de længe tavse , og da Marie 
kiggede op , faldt der en tåre på hendes pande . 
Thi Sigrid , som daglig følte sig pint af juliuses 
brændende blikke , så hun næppe vovede at se 
på ham , vidste jo så sikkert , at der intet håb 
var for Marie . 
„ Er du nu også rigtig vis i din sag ? “ spurgte 
hun lidt efter . Marie syntes , at ordene kom så 

fremmede og så kolde efter den varme fortrolighed , 
hvormed hun selv havde givet sig hen . 
„ Det kan du vel vide — fuldstændig vis" , 
svarede hun en smule stødt . 
„ Jeg mente blot  .  .  . “ , sagde Sigrid tøvende . 
Nej det var synd at berøve Marie hendes illusion . 
Det var måske slet ikke så håbløst . For den 
kærlighed , han nu nærede , måtte jo slukkes , når 
den ingen næring fandt . Og så kunne måske 
Marie vinde ham , mænd trøstede sig vist så let . 
Hvor hun undte Marie ham ! — de to passede 
netop for hinanden . 
Men Marie misforstod hendes tøven . Hun 
greb Sigrid om begge håndled og så’ på hende 
med et par øjne så bedrøvede , at de blev ganske 
sorte . 
„ Du elsker ham selv — å jeg kunne vide 
det ." Hun pressede ordene frem mellem skælvende 
læber . 
„ Men Marie dog , er du rent tåbelig ? Du 
kunne lige så godt sige , at jeg elsker justitsråden ." 
Hendes overraskelse var så ærlig , at hun måtte 
le højt . Og i lyset af dette milde , leende ansigt 
optøedes Maries angeststive træk i et øjeblik . 
„ Er det vist ?" spurgte hun frygtsomt , mens 
øjnene fik lys . 
Sigrid svarede med en klingende latter og 
kyssede hende . „ Ser jeg virkelig forelsket ud ? 
Ja så kan du være vis på , at det er justitsråden , 
jeg elsker ." 

Marie faldt ind i spøgen . „ Det ville også 
være synd andet" , sagde hun , „ sådanne øjne 
som han låner dig ." 
De lo , som om de aldrig kunne holde op , 
men deres lystighed var så forskellig — lidt 
trodsig-kåd fra Sigrids side , men skælvende hjerteglad 
fra Maries . Hun undrede sig over sig selv , 
at hun virkelig kunne nedværdige sig til latter , 
så trygt og varmt lykkelig som hun nu følte sig . 
Hun var som det skæreste solskin , da hun efter 
udveksling af mange Kys og gentagne påbud 
og forsikringer om ubrødelig tavshed smuttede 
ud igennem havelågen . 
Da Sigrid lidt efter stod inde ved spisestubordet 
og satte sine blomster i vand , fulgte hendes 
øjne næppe kniven , som skar kviste og stilke til , 
og hun måtte stadig flytte om i skålen uden at 
kunne finde den rette farveblanding ; thi hun havde 
fået så meget at tænke på . Hun kunne ikke 
blive klog på , om hun havde været fuldt ærlig mod 
Marie , eller om der i hendes latter havde været 
noget dækkende , noget hvormed hun skjulte sine 
inderste følelser . Hun følte sig beroliget , når 
hun tænkte på , hvor overrasket hun var bleven 
ved Maries udbrud . Det var aldrig faldet hende 
ind med en tanke , at hun skulle nære den slags 
følelser over for ham . Det var jo netop derfor , 
hun havde været så fuldt rustet og så bevidst 
afvisende over for hans tavse bejlen . Men på 
den anden side var det dog underligt , sådan 

som hun var bleven til mode ved de ord „ du 
elsker ham “ — ikke lige straks , men nu bagefter , 
hvor de vedblev at genlyde i hendes øren . Hun 
havde haft svært ved at udholde Maries troskyldige 
blik ; det var , som om det greb hende på fersk 
gerning . 
Hun rystede tankerne af sig og gav sig 
stundesløst i færd med blomsterne . Vist ikke nej ! 
Det var jo kun tåbeligheder . Havde hun nogen 
som helst følelse over for ham , var det vel nærmest 
et nag fra gamle dage ; hun glemte aldrig , 
hvordan han havde drillet hende , da hun var pur 
ung . Nu drillede han ikke , nu tilbad han ; men 
der var da ikke mage til fornærmelse som sådan 
en ukaldet tilbedelse . De øjne gjorde hende jo 
rent ulykkelig , så hun blev kejtet og aldrig var 
sig selv , så snart han var inde . 
Uret på væggen faldt til slag . Hun fôr op 
og tvang sig til at blive færdig i en fart , og arbejdet 
bragte hendes tanker til ro . Du er for 
kræsen , min pige , sagde hun til sig selv og smilte 
lettet , da det slog hende , hvor lidt han dog lignede 
prinsen , som kunne komme . Blev hun ikke hver 
dag mindet om , at han hørte til et andet samfundslag ? 
Han var bondesønnen ud til fingerspidserne 
og bar det så irriterende tydeligt til 
skue . Det var der selvfølgelig intet ondt i , havde 
hun mange gange sagt til sig selv ; men netop 
at et sådant forsvar var nødvendigt , viste hende , 

at hun egentlig så’ ned på ham for hans afstamnings 
skyld . 
Nej vist ikke — hun var da virkelig ikke så 
borneret . Det var ikke hans afstamning — men 
hans vaner , de var græsselige . Han var slet ikke 
fri for at smaske ved bordet , især når de fik 
noget , han kunne lide . Når han gjorde det , var 
hun til mode , som om hun selv var den skyldige . 
Hun kunne se , hvor faderen havde svært ved at 
vænne sig dertil ; han var en alt for beleven mand 
til at tale derom , men hun så' godt , hvor det 
kneb for ham at sidde roligt på stolen , når det 
blev alt for galt . Det manglede blot , at kær 
skulle stange sine tænder med gaflen , som hun 
havde set skolekommissionens medlemmer gøre . 
Men at hun gad hænge sig i sådanne usle småting ! 
Det var jo blot , fordi hun selv var forfinet 
og tåbelig og hovmodig . . Og før hun vidste at 
det , begyndte hendes tanker at forsvare ham med 
en Iver , som kunne blive farlig . Han var jo et 
menneske med interesser — hvad gjorde det så , 
at han smaskede ? Og i hans kirke var hun altid 
glad , dér glemte hun fuldstændigt , at han til daglig 
gjorde kur til hende , og hun var vis på , at hun 
aldrig dér var i hans tanker . Og så pligtopfyldende 
han var og så hjælpsom mod småfolk : 
han sparede aldrig sig selv . Hun følte sig så 
lille over for denne utrættelighed . 
Det måtte være skønt at have en lille del i 
en sådan virksom præsts gerning . 

„ Hvad tænker jeg dog på ! “ sagde , hun højt 
og skyndte sig at bære skålene ind i havestuen . 
Hun satte sig ved sit sybord og bredte ud 
for sig den hvide lysdug , hvor aks og blomsterklynger 
slyngede sig langs de udtungede rande . 
Hvad havde hun at leve for ? spurgte hun , mens 
hun mønstrede sit arbejde . Disse tusinder af 
sting var jo kun et bedrag , hvorved hun narrede 
sig selv til at tro , at hun bestilte noget ; hvert af 
dem var et mærke sat ved et spildt øjeblik . Og sådan 
gik time efter time . Snigende , tom tid , udfyldt 
med den tommeste syssel — sådan var hendes 
bedste ungdomsår . Luksusarbejde , som ikke var 
noget menneske — og mindst hende selv — til 
gavn eller glæde , var det eneste , hun fik lov at 
udføre . Når hun engang blev gammel og skulle 
se tilbage , hvad andet ville der så ligge efter 
hende , end en milelang hvid dug med blomster 
og aks , snirkler og tunger , som hendes hænder 
havde arbejdet , mens tankerne blev sløve og hjertet 
stod stille . 
Hun mindedes den gang , da hun kom hjem 
fra højskolen med sjælen opfyldt af virketrang 
og med dyb respekt for det legemlige arbejde — 
hvorledes hun da havde tigget og bedt om en 
gerning i sit hjem . Hvorfor skulle de have to 
piger , når hun havde så rappe hænder ? Men 
der var ikke tale om , at hun kunne opnå det : 

hun måtte kun være sin faders datter , sidde på 
stads og slide sit liv op i tant og ugavn . 
Og hendes tårer faldt på broderiet , mens 
hun sad og ynkede sig selv og syntes , at der 
ikke var tommere liv til end hendes . Om nogen 
havde sagt hende , at hun var uretfærdig , og at 
hendes tilværelse indtil i dag havde forekommet 
hende ganske tålelig , ville hun have gjort indsigelse 
af sit ganske hjerte . Der var et nyvakt 
savn i hendes sjæl , men det vidste hun ikke ; så 
forvekslede hun trang med trang og troede af 
et ærligt hjerte , at tomheden kom af manglende 
virksomhed . 
Hun sad og græd og prikkede sig tankeløst 
med nålen i fingeren , indtil den røde bloddråbe 
piblede frem , den hun så sugede bort med tørstende 
læber . Smerten gjorde hende godt og gav 
hendes tanker en ny retning . 
Hvor blind og tåbelig hun dog var ! At 
sidde og hige ud i det blå og glemme det nærmeste ! 
Der lagde sig et lyst smil over hendes 
ansigt , som endnu var vådt af tårer , og hendes 
læber bevægede sig , som om hun takkede gud 
for nyt mod og nye udsigter . Der var jo lagt 
en gerning lige for hendes dør , hun havde blot 
ikke set den - en hvor hun ikke ville gå et 
menneske i vejen og dog få brug for alle sine 
kræfter . Der var jo da nok af syge og fattige i 
sognene — hvor havde hun dog haft sine øjne 
henne ? En smule damevelgørenhed i ny og næ 

havde hun ladet dryppe til dem og helst på anden 
hånd , for hendes fine nerver — hun stampede 
utålmodigt i gulvet ved at tænke derpå havde 
ikke kunnet døje den dårlige luft i hytterne , og 
en gammel kone , som endelig havde villet vise 
hende et åbent sår på sit ben , havde for lange 
tider gjort hende ked af at se til syge mennesker . 
Hun brød sig i grunden ikke om dem , måtte 
hun bekende , og det var mere for sin egen skyld 
end for deres , at hun nu ville tage sig af dem . Men 
hun ville bryde sig om dem . Blot rask hånd 
på værket , så kom kærligheden nok med arbejdet . 
Blot ud af tomheden — give sig selv for 
at vinde sig selv . 
Hun sad med synålen trykket mod den fremskudte 
underlæbe og stirrede ud i haven , men 
så’ intet . Hun nød forud den rigdom , som ventede 
hende , og vuggede sig i vage tanker om , 
hvordan hjerter ville åbne sig for hende og 
øjne ville stråle hende i møde af tillid og taksigelse , 
så snart hun løftede klinkerne på de 
lave døre . 
Så rev hun sig løs med et ryk og rejste 
sig . „ Hvor det ligner mig “ , sagde hun . Hun 
havde før erfaret , at sådanne drømmerier gav 
hende en dobbelt følelse af tomhed bagefter . 
Skulle det blive til noget , måtte hun begynde 
straks . 
Hendes hænder arbejdede i nervøs hast med 
at lægge sytøjet sammen ; hun måtte tale med 

kær , og det på øjeblikket . Hun havde aldrig 
søgt ham på hans værelse før ; men det var da 
den naturligste ting af verden : han vidste , hvem 
der for tiden var syge , og han kendte de fattige 
ganske anderledes godt end hun selv . 
Da hun allerede havde banket på døren , 
hørte hun stemmer indenfor . Det var da også 
ærgerligt — nu måtte det vente til en anden gang . 
Men i det samme gik døren op , og Julius , som 
stod færdig til at gå ud , gjorde et skridt tilbage 
af glad overraskelse , da han så’ hende . Ved 
siden af ham stod hans Broder . 
„ Jeg ville blot have spurgt dem om noget" , 
sagde hun , mens hun rakte Niels kær hånden , 
„ men det kan godt vente , jeg ser , at de skal ud . “ 
Men da det faldt hende ind , at det kunne se 
ud , som om hun ville have hemmeligheder med 
ham , tilføjede hun i en skødesløs tone : „ Jeg ville 
blot bede dem om at opgive mig et par syge , 
som jeg kunne besøge ." 
„ Vil de ?" Han fik glans i øjnene ved tanken 
om at få hende til medarbejder ; men hun misforstod 
det eftertryk , han lagde på det personlige 
stedord — som om han mindst havde ventet 
noget sådant af hende , og let sårlig som hun 
var i denne stund , lukkede hun sig straks til . 
„ Jeg keder mig , kan de vel forstå" , sagde 
hun i en tone så kold , at hendes hjerte krympede 
sig derved , men hun kunne ikke hindre , at 
tårerne steg hende op i øjnene . 

Julius så’ forundret på hende . „ Nu er de 
uretfærdig imod dem selv , jeg kender dem bedre" , 
sagde han med en stille inderlighed , som fik hende 
til at løfte øjnene og sende ham et taknemmeligt 
blik . Hun tænkte slet ikke på det fremmede 
menneske , så glad blev hun . 
Han nævnede hende nogle syge . „ Eller  . . ." 
— en dristig tanke skød op i ham , han var så 
fuld af lykke , at han turde vove alt — „ kunne 
de ikke have lyst til at følges med os denne 
gang ? Min Broder her vil have mig hen til sin 
kone ." 
Følges med ham ! umuligt — hvad tænkte 
han dog på ! Hun så’ op på ham og bemærkede 
en spændt forventning i hans øjne . Hvor 
ville hun dog nødigt støde ham ! 
Hun rystede smilende på hovedet . „ Nej det 
er ikke værd , kan de tro . Jeg bliver bare en 
statist , når de er med ; lad mig hellere prøve 
mine kræfter på egen hånd ." 
„ Som de vil" , svarede han ; hendes søde smil 
gjorde ham skuffelsen lettere at bære . 
„ Er deres kone syg ?" henvendte hun sig 
så til Niels kær med en medfølelse , som den 
unge mands fattede holdning ikke syntes at retfærdiggøre . 
„ Ikke sådan videre" , svarede Niels , „ vi har 
jo bekommet os en arving , men hun har det efter 
omstændighederne vel ." 
Hvorpå han så’ meget strålende ud og 

hørtes at mumle : „ En gevaltig tamp — ni pund 
med tøjet" , som om han var noget uvis om , hvorvidt 
denne meddelelse var tilstrækkelig interessant 
for en udenforstående . 
„ Ja så ønsker jeg dem rigtig til lykke" , 
sagde Sigrid , „ men når hun ikke fejler noget  . . ." 
Hun delte et spørgende blik mellem brødrene . 
„ Jo , ser frøkenen" , sagde Niels , og hans 
miner blev bekymrede , „ det er jo de her hellige , 
som er så svært emsige ; de er i stand til at 
gøre hende rent tåvlig , sådan de snakker for 
hende . Hun er jo ligesom lidt skør i den her 
tid , det er da så naturligt med det første barn ." 
Lidt efter tilføjede han grublende : „ Jeg siger 
nu altid til hende , at det er noget snak , de siger , 
men hvad hjælper det ? Kanske jeg heller ikke 
rigtig tror det selv ." 
— da brødrene var gåde , gik Sigrid igen 
ind i juliuses værelse ; hun havde nemlig med 
blusel lagt mærke til , at støvet lå tykt på 
skrivebordet . Havde hun anet , at der blev gjort 
så dårligt i stand , skulle hun for længe siden 
have påtalt det . Hun kunne jo ikke vide , at 
Julius med mænds sædvanlige ømhed for deres 
papirslapper strengelig havde forbudt pigen at 
røre hans skrivebord ; følgelig mente hun at 
gøre en fortjenstfuld gerning ved at møde med 
sin støveklud og rydde til side det mylder af 
papirer , penneæsker , brevvægt , signeter , lakstænger , 
knive og hundrede andre ting , som gør 

et herreskrivebord til en urskov for alle andre end 
besidderen . 
Det morede hende at pille ved hans ting , at 
tage dem i hånden og lægge dem forsigtigt hen , 
hvert stykke var hende som en lille del af hans 
personlighed . Papirerne så’ hun ikke til , lagde 
dem kun bunke for bunke hen i vindueskarmen 
for ikke at bringe dem i uorden . Men da hun 
flyttede trækpapiret , kom et enligt hvidt blad til 
syne , som hendes øje uvilkårligt fæstede sig 
ved . Der var skrevet Vers derpå , og blækkets 
grå farve viste , at de var ganske friske . 
Julius havde nemlig allerede glemt det højtidelige 
løfte , han havde givet sig selv om ikke 
at skrive Vers . Så stemningsbevæget som hans 
sind var i disse håbets og fortvivlelsens tider , 
trængte han til de snart stammende , snart strømmende 
enetaler , som det tålmodige papir tilstedte 
ham . Oftest var det håbet , som var oppe i ham ; 
han var for ung , lykkekravet i hans sjæl var for 
stormende til , at han kunne være nedtrykt længere 
tid ad gangen . I sådanne håbets timer 
kunne han fantasere sig ind i lyse fremtidsbilleder 
og tale til den elskede , som om han ejede hende . 
Sådan havde han siddet og drømt i dag og taget 
sig en lykkerus med pennen i hånden . „ Du er 
jo forrykt !" havde han sagt til sig selv , da han 
læste digtet igennem , men han havde ikke nænnet 
at kassere det , og da broderen trådte ind i hans 

stue , havde han med en ond samvittighed skubbet 
det ind under klatpapiret . 
Sigrid kunne ikke få øjnene fra papiret med 
de ulige lange linier . Hun lagde det til side og 
tog det igen . Hun måtte have lov at kigge — 
blot den første linie . Men øjet ville ikke standse 
ved den ; enten hun ville eller ej , måtte hun 
læse det hele . Og mens hun skiftevis blev rød 
og bleg og hendes hjerte tog til at banke , læste hun : 
dig vil jeg elske alle mine dage , 
dig vil jeg søge med mit sidste blik ; 
stillet har du min længsels hede klage , 
alt du mig gav , og alt igen du fik . 
Kysset det første jeg fik lov at tage 
var mig som solens sommervarme drik . 
Fin er du som bøgens blad , 
min er du så ung og glad . 
Var jeg end tit i livets dyst den svage , 
så' jeg så sort på livet og dets gang : 
nu har jeg mod , 
du var mig god , 
du har mig sunget livets friske sang . 
Dig vil jeg elske , når engang du kommer 
yndig og bly med brudekransen på , 
trygt skal du bo , hvor blomsterfylden flommer 
ned ad en lyngdækt bakke ved en å . 
Rig var din vår , og herlig skal din sommer 
modne sin frugt , mens arbejdsdage gå . 
Fin er du som bøgens blad , 
min er du så ung og glad . 

hver gang jeg falder , være du min dommer , 
men når jeg sejrer , le mig mildt imod . 
Tryk på min mund 
kysset til blund 
solvarmt , når døden isner i mit blod . 
Hun lod papiret synke , men beholdt det i 
hånden . Det faldt hende ikke et øjeblik ind at 
tvivle på , at det var hende selv , versene gjaldt . 
Når hun tænkte på , hvor lidt der skulle til for 
at sætte ham i henrykkelse — blot et venligt ord 
eller et blik , hun selv ikke tænkte noget ved , 
kunne hun godt forstå , at han således kunne 
lade håbet løbe af med sig . En ærlig harme 
gennemstrømmede hende , og hun følte det , som 
om han havde gjort indbrud i hendes sjæls helligdom 
og ranet , hvad kun frivilligt tør gives . 
Han havde ikke lov til at tænke således på 
hende , hans lidenskabelige ord var som plumpe 
hænder , hun vred sig under . 
Men det var ikke alt sammen sådan , nej 
ikke alt sammen . Der var også ømme og fine 
ord , som strøg blødt over hendes sind . Der var 
linier hist og her , som hun ikke kunne få ud 
af sit øre ; toner føjede sig til , noget kendt , 
dæmpet , inderligt , indtil det med et gik op for 
hende , at versene måtte være skrevne som tekst 
til en af mendelssohns lieder , som hun ret hyppigt 
havde spillet i den sidste tid . 
Hun tog bladet og nynnede et par linier . 

jo det passede . Hun nynnede det første Vers og 
sang det andet ; hun kunne slet ikke holde op 
igen , og tårerne kom hende i øjnene . 
Ordene blev andre , nu da melodien kom til . 
Hvor var det , som havde stødt hende ? Det var 
jo alt sammen kun den ømmeste , trofasteste tilbedelse . 
Hun lukkede øjnene og bøjede , stadig 
nynnende , hovedet , som om sangen var en blød 
favn , hun kunne lægge sig til hvile i ; nu kunne 
hun ordene udenad . 
Så lagde hun med et lykkeligt smil alle 
papirerne tilbage på deres plads og passede nøje 
på , at trækpapiret kom til at ligge på sit oprindelige 
sted . Til allersidst skød hun det hvide 
blad ind derunder , stod så lidt og trak det frem 
igen , berørte det let med sine læber og stak det 
igen ind , hvor det havde ligget . Og stadig nynnede 
hun : 
fin er du som bogens blad , 
min er du så ung og glad . 
Hun havde ikke en tanke tilovers for Marie . 
Men hun følte en inderlig trang til at være 
god imod mennesker , og da hun lidt senere gik 
sin første vandring til de syge , var der over 
hende en stille lykke , som gjorde hende begyndelsen 
let . 

Xv 
Julius havde ventet at træffe Karen nedsænket 
i tungsind og angest , men hun smilte helt strålende 
fornøjet til ham , da han trådte ind i sovekammeret . 
Hun så’ så sød og ung og nystrøget 
ud , som hun lå der i sit hvide linned mellem 
de skinnende lagener . Aldrig havde Julius set 
hendes øjne stråle således ; men hun var også 
til gavns glad , glad lige til grænsen af gråd — 
over drengen , der lå i hendes arm og gryntede 
småt i søvne , over Nielses glæde , som fik ham 
til at trippe meningsløst omkring og smile på det 
mest huldsalige , og ikke mindst over , at hun levede , 
at hun kunne ligge her mellem kølige lagener 
og føle mathedens velbehag . 
Leve — snart komme op igen og bære sit 
barn ud i solskinnet — det var hende som et 
under , hun næppe turde tro på . Hun havde 
været så vis på , at hun skulle dø , og hun 
vidste , hvor hun da ville være kommen hen . Foldet 
havde de sagt hende tit nok i den sidste tid . 

hun strakte sig i sin gode seng , og alt det , 
som havde ængstet hende og presset om hendes 
hjerte , følte hun skudt ud i en fjern , fjern fremtid . 
Hun måtte ånde dybt , sådan en lettelse 
mærkede hun . Hvor det var dejligt at være til , 
og hvor de var kønne og muntre , solskinnets 
firkanter over hendes røde sengetæppe ; hun syntes , 
at hun aldrig havde set dem før . 
Sandt var det jo , hvad svigermoderen og de 
andre havde sagt : hun havde det ikke godt med 
Herren , på dødens dørtærskel havde hun forstået 
det . Men nu var hun rykket tilbage 
igen midt ind i solskinnet og livet og kærligheden , 
og hun havde barnet i sin arm . Vist 
skulle det blive anderledes , men først  . . . å der 
var så meget først , og hendes øjne blev våde 
af fryd , når de gik fra Niels til barnet og til 
Niels igen . 
Niels tog barnet og holdt det op for broderen . 
„ Sikken en knægt — hvad siger du !" 
Julius havde kun godt at sige , men lod et 
smil gøre det ud for det påkrævede beundringsudbrud . 
„ Og hvem ligner han ?" spurgte Niels ivrigt , 
„ synes du ikke , han ligner mig ?" 
Jo drengen var rød og rund og fed — „ som 
om han var bagt i smør" , påstod den henrykte 
fader — og det samme var Niels , for så vidt 
var ligheden slående . Men Julius var noget 
kortfattet i sit svar ; han havde ondt af de to 

midt i deres glæde , for han vidste , at den ikke 
ville vare : „ Vennerne" slap ikke , hvor de engang 
havde bidt sig fast . Nu havde Niels helt glemt 
sin forknythed , men Julius måtte hele tiden 
tænke på , hvordan broderen undervejs havde 
sagt : „ Jeg ville da så svært nødigt have det 
som far — og et helt langt liv igennem . Vi har 
det endda så godt med hinanden nu , hun og 
jeg ." Lidt efter havde han tilføjet : „ Far må 
bukke sig , altid bukke sig , og jeg har altid før 
tyktes , det var så sølle af ham , for hvad har en 
mand en vilje til om ikke til at slå i bordet en 
gang imellem ? Men nu forstår jeg ham — jeg 
måtte og bukke mig , om så galt skulle ske , 
jeg holder for meget af Karen til andet . Det var 
endda heller ikke det værste ; men at blive ynket , 
du , og sukket over af sin allernæreste , det blev 
et fattigt liv ." 
Nu stod Julius dér og skulle være præst for 
en af sine egne ; det var sværere , end han havde 
tænkt . Han havde en kværkende fornemmelse i 
svælget , og han syntes , han kunne mærke moderens 
og Mette Katrines øjne gennem sin ryg ; de var 
der begge på besøg og havde klistret sig tæt op 
ad ham . Der var blevet ganske stille i stuen , 
det var åbenbart , at man ventede noget af ham . 
Selv Niels havde sat sig ned og forsøgte at holde 
sine ben i ro . 
Uret blev ved at dikke henne på væggen ; 
han kunne ikke få munden op . Men så sukkede 

Mette Katrine , og det irriterede ham , så hans 
tungebånd lastes . 
Nu var hun vel rigtig glad ? spurgte han ; ja 
så måtte hun da ikke glemme at takke gud for 
så stor en lykke . 
Tårerne kom hende straks i øjnene , let bevægelig 
som hun var i sin svaghedstilstand milde 
tårer , som sagde ham , at her var vej for 
et mildt ord . Han glemte helt de andres nærværelse 
og var ganske godt tilfreds med sig selv , 
da han havde talt færdig . 
Men så var der igen en , der sukkede ; denne 
gang var det madam kær . Julius var bleven 
helt modig , så han sendte moderen et spørgende 
blik , som måske havde et glimt af en udfordring 
i sig . 
Madam kær sukkede igen . „ Ja—a “ , begyndte 
hun usikkert og uden at møde hans blik , 
„ jeg er jo kuns en ulær’ kone , og din lærdom 
har vi kostet mange penge på ; men så meget 
ved jeg da , at jeg ikke ville have rådet Karen 
til at takke gud ." 
„ Ikke det ?" spurgte Julius forundret . 
„ Nej for det kan hun ikke , så det duer 
noget ." 
„ Kan hun ikke ?" 
„ Det kan kun omvendte mennesker gøre ." 
„ Men mor , i ved jo slet ikke  . . ." Han 
standsede forarget . 

„ Ja spørg hende selv" , sagde madam kær 
og rystede på hovedet . 
Han så' på Karen ; en nervøs gråd fortrak 
hendes mund . „ Det er , som din mor siger" , hulkede 
hun . 
„ Der kan du selv høre ." 
Denne bekendelse havde Julius mindst ventet ; 
han blev stum . 
Karen prøvede at tale gennem gråden ; den 
var endnu så stærk , at Julius havde møje med 
at forstå hende . Niels stod og klappede hende 
beroligende på panden . 
„ Nu døde jeg jo ikke den gang  . . ." sagde 
hun , idet hun sendte Julius et spørgende , rådvildt 
blik . 
„ Nej , vist gjorde du ikke" , svarede han i en 
trøstende tone , som straks efter forekom ham 
selv meningsløs . 
„  .  .  . og så har jeg jo fået  . . ." Hun 
kunne ikke få ordet frem , det kvaltes i en 
hulken . 
„ Hvad har du fået ?" spurgte han . 
„ Henstand  .  .  . ikke ?" hviskedee hun og blev 
rød , men hendes blik var ængsteligt og spændt , 
næsten lurende . 
Madam kær havde hørt det hviskedee ord 
og fôr op af stolen . „ Dér hører du — hun 
mener , det haster ikke længere med omvendelsen . 
Tør du give hende ret i det , så ved jeg , hvad 
slags præst du er ." 

Julius var selv bleven så betænkelig , at han 
slet ikke lagde mærke til den opfarende tone , 
moderen talte i . Nej selvfølgelig havde Karen 
uret , sagde han — hvor kunne hun dog tænke 
sligt ? Det måtte hun vide , at det var spildt liv 
alt det , der levedes uden gud . Netop nu kaldte 
gud på hende ved den glæde , han havde 
sendt hende : han ville helst tage os med det 
milde . 
Der havde været angst i hendes øjne , da han 
begyndte at tale om omvendelsen ; men den fortog 
sig efterhånden som han talte ; han fôr ikke 
løs på hende med forfærdelse og helvedtrusler , 
som „ Vennerne" plejede . Men hun måtte stadig 
skotte uroligt til Niels , som stod ganske modfalden 
og hørte til , åbenbart fortrydende , at han havde 
fået broderen med hjem . 
Julius forstod det tavse sammenspil mellem 
de to , og medfølelsen var straks oppe i ham . Ja , 
sagde han , Niels skulle hun tage med sig til 
Vorherre , ingenting måtte skille dem ad , det 
kom der kun ulykke af for dem begge . Hun 
kunne da nok begribe , at det ikke var guds 
mening at træde imellem dem , siden han havde 
givet dem til hinanden . Måske mennesker ville 
skille dem ad , men dér skulle hun stå imod af 
al sin magt , om hun havde sit hjem og sin 
lykke kær . Hun forstod jo da nok , at det var 
gud alene , hun skulle omvende sig til , og ikke 
til mennesker . 

kvinderne sukkede ikke længere ; de havde 
vel mærket , at det ikke nyttede noget . Men da 
de og Julius lidt efter sad om bordet i dagligstuen 
og smagte ' på lagkagen , som Mette 
Katrine havde medbragt , kunne madam kær ikke 
dy sig . 
„ Jaja , min dreng" , sagde hun i en mild tone , 
som Julius længe ikke havde hørt af hende , „ du 
siger nok , at hun ikke skal omvende sig til mennesker 
— men tror du , hun kan være mennesker 
foruden ? Et ungt barn som hun trænger til at 
ledes , ved jeg . Men du tror sagt’ , at du kan 
gøre det hele med dine søndagsprækener ." 
Julius blev rød og stammede , han følte , at 
moderen havde ret , og at det blot var hende og 
hendes venner , han fandt uheldige som vejledere . 
Men det kunne han jo ikke godt sige . Han 
tænkte på madam Hansted og ønskede , at han 
kunne føre hende sammen med Karen . 
Undsætningen kom fra Niels , som trådte ind 
fra sovekammeret og igen så’ ud som en nyslået 
toskilling , nu da den alvorlige del af festen 
var overstået . 
„ Spis et stykke mere" , sagde han gæstevenligt 
og skød Mette Katrines lagkage over til 
broderen , mens giverinden , som havde ventet at 
blive buden først , skyndsomt tog hånden til sig . 
„ Nå" , henvendte Niels sig til broderen , „ du 
skal vel med til middagen for justitsråden ?" 

„ Jeg får vel , pastor Hansens går jo . Du 
kommer vel også ?" 
„ Ja ser du , havde Karen været til’et , så havde 
jeg jo været første mand . For Kramer er en 
stadsmand , rigtig sådan hvad jeg kalder en popelær 
personlighed , og er der nogen , der skulle gøre 
gilde for ham , så er det vi bønder , sådan som 
han har skrevet for os og rådet os — han er et 
mageløs juristisk hode . Og det er da ham , vi 
kan takke for , at vi har vore gårde til en ræsonabel 
pris . Ja fik vi lov at have det gemytligt 
for os selv med Kramer ved bordenden — men 
med amtmanden og den hoben fine bisser , som 
kommer — i det kompagni sidder en anden bondemand 
og får suppen i den forkerte Hals og gad 
helst krybe under bordet . Nej lad proppetærerne 
og byfolkene ha'e ham den dag , han er ligegodt 
en stadskarl , og jeg har da tegnet mig for fire 
kroner til sølvstilladset ." 
Niels havde udtalt sig med en for ham usædvanlig 
varme , thi det havde kostet ham langvarig 
grublen og betydelig overvindelse at fatte sin beslutning 
om at svigte ved godsforvalterens jubilæum . 
„ Nu er man jo og gift mand og fader , ser 
du" , tilføjede han med et fornøjet smil og lagde 
albuerne ud over bordpladen , „ og så går man 
ikke mere alene hjemmefra sådan som i de unge 
dage . Man gider ikke — gider ligefrem ikke . 
Du skulle gifte dig , Julius ." 

der var noget så smittende ved det gode , 
lykkelige smil , som bredte sig over hans runde 
ansigt , at havde Julius ikke før haft lyst til at 
gifte sig , måtte han få det nu . 
„ Men det kan jo gerne være , at jeg kigger 
derned efter bordet" , vedblev Niels i sin gamle 
tankegang , „ og råber et hurra og ser på de 
kulørte lamper ." 
„ Og får dig en svingom" , foreslog Julius 
smilende . 
„ Tror du ?" lo Niels og slog en lab i broderens 
frakkekrave og rystede ham gemytligt , 
ganske glemmende sin vante ærbødighed for hans 
embedsstilling . 
Mette Katrine brød op , og Julius sagde farvel 
med det samme ; han havde lyst til at følges med 
den lille kone , som altid var så tavs i hans nærværelse , 
og prøve på at få at vide , hvad der 
boede i hende . Men deres samtale gik trægt , og 
hun fulgte ham kun til enden af landsbyens 
gade ; hun skulle ikke lige hjem , sagde hun . 
„ Jaja da , hils så hjemme ." 
Hun slog ind på en marksti , som førte over 
bakkerne ned ad fjorden til . Men hun var ikke 
gået hundrede skridt , før hun standsede bag et 
rugsæt på en halvvejs høstet mark og forvissede 
sig om , at han ikke fulgte efter hende . Nej hans 
stråhat bevægede sig trøstigt frem ad landevejen 

midt i solen og støvet ; den var netop synlig oven 
over en bygager , som var begyndt at gulne . 
Ellers var der ikke et menneske at se , ikke en 
lyd at høre ; kun en summen af insekter , som ikke 
sås , fyldte den solhede luft , mens hun stod og 
så’ sig tvivlrådig om og tænkte efter , om hun 
skulle eller ikke . Hun opskræmmedes af en arrig 
gøen , og en lille brun hund kom benende imod 
hende fra den modsatte ende af ageren . Så 
var der sagtens folk i nærheden , og da hun nødigt 
ville ses af nogen , skyndte hun sig hen ad 
stien , så hun blev ganske forpustet af den bratte 
stigning . Et par hvide sommerfugle vedblev at 
flagre foran hende , og hun slog utålmodig efter 
dem , som om de var en hindring , hun måtte 
have bort . 
Hun havde da lov at gå her , vidste hun : 
det var jo til sin egen eng , hun gik . Men om 
nogen havde spurgt om hendes ærinde  . . . . å 
hvad , ærinde ! Var det ikke ærinde nok at se 
efter unghøvederne , som de havde sluppet i engen 
efter græsslætten ? Var det ærinde nok for ham , 
hun havde lovet at møde dernede , så var det vel 
også for hende , dersom nogen spurgte . 
Hun havde nået Toppen af højdedraget og 
krydsede der en sti , som førte i lige retning hjem 
ad gården til . Hun standsede og betænkte sig 
på ny , mens hun så’ sig om . Dernede under 
bakkens sidste bølge krøb en lysegrøn snip af 
deres eng ud imod fjordens blå vand . Hun 

kendte tydeligt stedet : dér stod de to pile ved 
grøften , og der i hjørnet var leddet med de 
hældende stolper ; indhegningen var som det tyndeste 
pindeværk at se til på denne afstand . 
Ikke et liv at se dernede — ikke et kreatur , 
ingen Marinus . 
Hun gik et stykke længere frem ad stien , for 
om hun kunne få øje på ham . Pilene dernede 
skiftede plads og skød deres toppe ud mod sivene 
i fjorden , men bakkens runding blev den samme . 
Længere og længere gik hun og strakte ordentlig 
Hals , men der var ingen at se . Fjordens flade 
løftede sig op imod hende og strakte sig vidt ud 
til begge sider ; den var solhvid mod vest , så 
det skar i øjnene , men under hende var den dybt 
blå . Et par jagter lå til Ankers derude og viste 
deres ræer så fine som synåle imod det riflede 
vand . 
Hun blev helt højtidelig ved at se den store 
vandflade ; det var så sjældent , hun kom herned . 
Der steg som en kølig ånde op derfra og lagde 
sig over hendes ophidsede sanser , så hun måtte 
stå stille og ånde dybt . Hun holdt hånden 
over øjnene og stirrede over mod den modsatte 
fjordbred , hvis gule agre skiftevis skyggedes af 
sejlende skyer og på ny dukkede op i lyset . 
Hvor agrene slap derovre , gik skoven helt ned 
til vandet , et grønt øde af tæt løv . Hvordan 
mon dér var ovre ? Stille , kunne hun tænke , stille 

og fredeligt , anderledes end her — aldrig et menneske 
at møde , ingen der spurgte en . 
Nej dér dukkede en hvid takket gavl op 
imellem træerne , halvvejs oppe imod Toppen . Hun 
kunne tænke det . Ikke var den krog at finde , 
hvor der ikke var mennesker , mennesker der led , 
mennesker der gjorde uret , mennesker der havde 
skam at skjule . Og over dem alle sammen guds 
spejdende øje , så ubarmhjertigt vågent og seende 
som solen der i vest . 
Det var hende umuligt nu bagefter at sige , 
hvornår hun havde begyndt at holde af ham på 
den måde . Den aften i loen var det jo ikke , 
nej det var vist begyndt længe forinden . Det var 
så sært slynget sammen , søskendekærligheden og 
så dette andet — næsten som om det andet havde 
været der fra den allerførste dag . 
Nej det havde ikke . Så fortroligt som de 
dengang havde talt med hinanden om guds rige 
og set hinanden ind i øjnene , ja set det velsignede 
guds barn kigge ud af dem -— hvor var 
det dog en lykkelig tid imod nu ! Sådan en ro 
i sindet , sådan en god samvittighed . Aldrig behøve 
at rødme og slå øjnene ned , når de tog 
hinanden i hånden . 
Nu forstod hun det ord om satan , der kommer 
i skikkelse af en lysets engel . 
Satan  . . . vig bort  .  .  .  . ! 
Nej , nej , hun kunne ikke vise det fra sig , så 
stærkt det drog . Hvad kunne hun gøre for , at hun 

ingen kærlighed havde kendt i sit ægteskab , at 
hun ingen andre havde haft end ham til at tale 
med i det daglige ? 
Å . Jesus dog ! Gik hun i rette med sin gud 
og Rader , der havde frelst hende som en brand 
ud af ilden ! 
Begynde i ånden og fuldende i kødet , sådan 
stod der skrevet , og sådan var det med hende . 
Jesus dog ! Hun bevægede læberne , men 
kunne ikke bede , stod blot og stirrede ud for sig . 
Så gav hun sig til at løbe for at døve tankerne . 
Dernede stod han ; nu vendte han sig . 
Langsomt gik hun hen til ham . 
Og solen flyttede sig lavere ned i vest , og 
skyggerne blev længere . Solen så’ og så’ , der 
gled aldrig en sky for dens store , glødende øje . 
Mette Katrine så’ kun Marinus  . . . . 
Der kom en mand ud af krattet , som lå 
nede ved fjorden nogle hundrede alen længere 
vest på . Da Marinus bemærkede ham , blev han 
stiv af rædsel og fik kold sved på panden . 
„ Kom , skynd dig , dér kommer kapellanen" , 
sagde han . 
Men Mette Katrine rørte sig ikke af pletten 
og drejede ikke engang hovedet . Hun troede , at 
det var et krigspuds af Marinus for at få hende 
på andre tanker . For nu sad hun i en ustandselig 
gråd . 
„ Skynd dig dog !" vedblev Marinus og trak 
i hende . 

„ Snak — jeg traf ham jo i Knudstrup hos 
broderens , og han gik den lige vej hjem ." 
„ Men så rejs dig dog , du kan jo ikke se 
ham , dér du sidder ." Marinus blev mere og mere 
febrilsk . 
„ Det er ikke kapellanen" , sagde hun og gav 
sig god tid med at tørre sine øjne . 
„ Hvem det så er , så må vi skynde os af 
sted ." 
„ Er du da rent tåvlig , Marinus ! Om vi render , 
hvad vil han så tænke ?" 
Manden var nået nær hen til grøften mellem 
englodderne og begyndte at råbe til dem . Mette 
Katrine kom på benene i en fart , men måtte 
holde sig ved Marinus for ikke at falde , så forskrækket 
blev hun . Det var kapellanen akkurat 
som hun havde set ham for en time siden . Al 
besindighed var glemt , og de stak begge to i løb , 
alt hvad benene kunne bære dem , uden at se sig 
tilbage . 
Manden så' forundret efter dem og stak 
brummende sit ur i lommen ; han ville haft at 
vide , hvad klokken var . Så slentrede han tilbage 
til krattet og hentede sine fiskeredskaber , 
trak sko og strømper af og vadede ud til sin 
båd , som lå fortøjet ved en pæl noget ude . 
Han satte kursen mod herregårdens hvide gavl , 
som lyste derovre mellem træerne på fjordens 
anden side . 
„ Nej det var alligevel ikke kapellanen" , sagde 

Mette Katrine , da hun havde fået pusten igen 
oppe hinsides bakken , hvor de ville gå hver sin vej . 
„ Du så’ ham jo selv . Hvem kunne det ellers 
være ?" 
„ Jeg ved nok , hvad jeg tror" , sagde hun i 
en lav , hemmelighedsfuld tone . 
„ Nå ?" 
„ Det var hans engel ." 
Marinus blev stående og grundede , han fandt 
ikke den forklaring helt usandsynlig . 
Men da Mette Katrine fortsatte sin gang alene , 
kunne hun ikke få tankerne fra det syn , hun 
troede at havde set . Havde dog blot den engel 
vist sig noget før . Nu var han kun kommen for 
at sige hende , at hun var forskudt . Det tænkte 
hun på med en forstenet ro , og græde kunne 
hun ikke . 

Xvi 
dersom cand . fil . Peter Wohnsen havde 
vidst , at han var bleven antaget for en engel , ville 
det have moret ham . Og han kunne godt trænge 
til lidt morskab , thi han kedede sig ubeskriveligt i 
denne endeløse ferie , hvor han havde dømt sig 
selv til at henslæbe en ikke ubetydelig del af sit 
unge liv i ørkentilværelsen på kongsgård . Han 
begreb slet ikke , at han i sine drengeår havde 
fundet herlige løjer i denne begrædelige afkrog 
af skov og vand , vand og skov , hvor han så 
vendte sig — den samme ensformige anretning 
både morgen , middag og aften . Den tid var 
længst forbi , da han fandt smag i at ødelægge 
sin mave med umodne stikkelsbær ; de bær , han 
nu helst plukkede , var af en anden slags . Det 
var da også bandsat ærgerligt , at kusinerne var bortrejste 
nu midt i sommertiden ; havde han vidst det , 
var han slet ikke kommen . Han var hurtigt bleven 
ked af at traske rundt i Marken med onkel Søren og 
kigge køerne i spejlet ; han havde mønstret gårdens 

piger og fundet dem alle udsøgt kluntede — han 
blev ligefrem dydig af nødvendighed . Så havde 
han slået sig på sejlads og fiskeri , og kastet 
sin snøre ud baåde fra båd og fra strand og 
afsøgt begge fjordkyster , og mens han sad og 
passede sit vuggende flåd , kom fiskene og snuppede 
ham ormen af krogen ; for hans tanker var 
i det kære København , de færdedes på strøget 
midt i menneskemylderet . Han længtes efter hilsenerne , 
som han daglig udvekslede med de samme 
mennesker udenfor de samme butikker , og efter sine 
lystige aftener og nætter . Men nu var byen 
tom , de kendte ansigter borte og strøget overladt 
til måbende turister . Så blev han , hvor han 
var . Her var i grunden kønt , indrømmede han 
og gabede — ærligt talt var disse skønheder ikke 
dem , han satte højest . 
Så var det , han med onkel Sørens tilladelse 
sendte et nødskrig efter fætter Otto , der skyndsomt 
udbad sig ferie hos sin redaktør ; bladets 
nyhedsrubrik , som var og blev uhjælpelig tom , 
kunne så dejligt undvære ham , og i et par sommerbreve 
af de langstrakte , som ingen læser , ville 
han magelig kunne levere den samme mængde 
spaltefyld , som en hel måneds brækkede ben og 
mulkterede cyclister kunne yde nu i agurketiden . 
Det var fætter Ottos reporternæse , som opsnusede , 
at der skulle være folkefest etsteds ovre 
på den anden side af fjorden i noget , der hed 
Randrup skov . Når de brugte kikkert , kunne 

de se Toppen af teltene over krattet , der 
strakte sig ned mod fjorden , og Peter Wohnsen 
blev højlig interesseret , da han så’ en jagt udlosse 
brædder , som i både bragtes ind til stranden ; 
han turde bande på , at de var til et dansegulv . 
Fætter Otto kunne oplyse , at anledningen var en 
eller anden gammel podagrist , som skulle bedrikkes 
og behænges med ridderkorset til løn for fem 
og tyve Års rugen over Randrupholm godses 
pantebreve . 
Naturligvis ville de unge mennesker derover , 
skønt onkel Søren blev lidt gnaven . Hvad kom 
godsforvalteren på Randrupholm dem ved ? For 
ham kunne alt det på den anden fjordbred gerne 
ligge ved Nordpolen , så lidt han kendte til det : 
han satte en ære i , at han aldrig havde set en 
randrupper , det han vidste . 
Solen var lige ved at gå ned , da fættrene 
satte sejl og for en svag vind krydsede over mod 
Randrup skov . Hen på eftermiddagen var det 
klaret op efter en stærk regn ; ud mod fjordmundingen 
trak skyernes sidste efternølere bort og 
spejlede deres glødende kobbermure i vandfladen . 
Solens sidste lys fra den irgrønne vesthimmel 
lagde et rødt skær over siv og kornmarker og 
gjorde skovenes løvmasser gyldenbrune ; et par 
fjerne sejl løftedes ganske nær . 
Peter Wohnsen , hvem udsigten til en glad 
aften forsonede med omgivelserne , viste sig uventet 
som naturelsker . „ Dette her kalder jeg brilliant , 

hva’ ! “ sagde han , idet han med en stor armbevægelse 
omfattede samtlige landskabets herligheder . 
Fætter Otto , som passede skødet , svarede ikke ; 
han fløjtede en sømandssang og spyttede over rælingen 
med den sejhed , som sømmede sig for en 
af „ Sundets" Helbefarne . Nok så flot strøg de 
forbi agterenden af dampbåden , som havde bragt 
gæster og musik fra købstaden , og efter at have 
fortøjet ved bådebroen under skoven , skyndte de 
sig i land . Det var allerede ved at skumre , og 
inde mellem træerne begyndte man at tænde begpanderne 
og de kulørte lamper . F'ætter Otto følte 
efter , om han havde sin kaldsmæssige notebog 
hos sig ; fætter Peter , havde ingen notebog , mens 
hans hjertes just ikke ganske hvide blade var 
parate til antegning af hvilke som helst eventyr . 
Naturligvis måtte han møde et eventyr , det kunne 
man umuligt undgå , når man ukendt dumpede 
ned blandt mennesker , som man aldrig havde set 
før og aldrig ville få at se igen . Leve det 
svulmende nu , et nu blot så langt som en dugget 
aften og en stjerneklar nat — leve pigerne , man 
svinger i nat og i morgen har glemt ! 
Hans næseflige bevægede sig , som om han 
allerede vejrede støvet og menneskedunsten ; han 
havde fået varme i kinderne og ild i øjnene og 
følte sig for første gang som menneske efter de 
tre ugers eremitliv . Han næsten løb . 
„ Nej holdt nu" , sagde fætter Otto og lo , „ lad 
mig puste lidt . Du er svært oppe ." 

„ Vældigt . Vi skal more os — nåda" , sagde 
Peter og satte gemytligt sin næve i siden på 
fætteren . 
„ Vel skal vi det , men gå nu ordentlig alligevel ." 
„ Å skidt , der er jo ingen , der kender os ." 
Fætter Peter var meget nærmere ved eventyret , 
end han anede , mens han med tvungen 
værdighed bugserede sin englegestalt op mod indgangen 
til festpladsen . Nøglen til eventyrets land 
bar han i sit ansigt ; thi skæbnen havde været 
ham så god at føre ham til et sted , hvor dette 
ansigt var kendt af hvert menneske i sognet . Ved 
højlys dag ville vistnok kun en ond samvittighed 
kunne forveksle ham med kapellanen i Randrup , 
således som allerede Marinus og Mette Katrine 
havde gjort det , men i begpandernes flakkende 
lys og lampernes svage skær var fejltagelsen 
uundgåelig for dem , der var vante til at se Julius 
færdes imellem sig og ikke anede hans dobbeltgængers 
tilværelse . Skikkelsen var ganske den 
samme , og selskabsdragten , som gør alle mandfolk 
ens , fuldendte ligheden . Tilmed var det en 
bekendt sag , at Julius var med til festen ; de , som 
havde deltaget i spisningen , havde set ham , og 
der var ingen , som vidste , at han straks efter 
bordet var bleven hentet til en døende i lyngerup . 
Han var bleven bortført , som han gik og stod , og 
havde ikke taget afsked med nogen , da han om 
et par timer ville være tilbage igen . 

næppe var derfor de to københavnere komne 
ind i skoven , før de modtog en mængde ærbødige 
hilsener . De undrede sig jo nok over , hvor forbavsende 
høflige folk var imod vildfremmede , men 
var naive nok til at skrive ærbødigheden på 
deres købstadsdragts regning , mens de skyndte 
sig i den retning , hvor hornenes trutten sagde 
dem , at dansepladsen måtte være . Jo længere 
de kom frem , des tættere blev stimlen , og der var 
adskillige købstadsfolk imellem dem , men ingen 
af disse blev beæret med de landlige hilsener ; kun 
over de to københavnere væltede de ind som en 
sand styrtesø . 
Der gik en prås op for fætter Otto , og han 
følte sig højlig smigret . Hyldesten gjaldt selvfølgelig 
ham som hovedstadspressens repræsentant . 
Offentlighedens mænd kan dog intetsteds være i 
skjul i dette velsignede lille land . Og han hilste 
huldsaligt til højre og venstre , idet han løftede 
hatten to tommer fra sin isse og prydede sit 
åndfulde ansigt med det elskværdige , lidt trætte 
smil , som han havde afluret medlemmer af kongehuset 
i lignende situationer . 
Men han fik snart en anden løsning på 
gåden , da en ældre bondemand , som allerede 
ikke var ganske sikker på benene og havde et 
ildrødt ansigt , plantede sig foran hans kammerat 
og rakte hånden ud til godaften med et smil , 
der strålede af velvilje og spiritus . 
Peter var lidt genert , han havde ikke udstået 

sin demokratiske læretid , og nødvendigheden af 
en hjerteligere sammenslutning mellem by og land 
var endnu ikke gået op for ham . Men „ god 
aften !" fik han dog svaret . 
„ Det er farlig kønt vejr i aften" , sagde manden , 
og Peter indrømmede brummende rigtigheden af 
denne bemærkning . 
„ Præsten kender mig nok ikke ?" fortsatte 
manden og nærmede sit røde ansigt med fare for 
at gå forover . 
„ Undskyld , men de tager vist fejl" , tillod 
Peter sig at indvende . 
„ Nej holdt nu" , påstod den anden , „ det er 
da ikke længer siden end i foråret , at præsten 
begravede min kone , å ja såmænd . Det husker 
præsten da nok . Jeg er jo Laust Nielsen fra lyngerup . “ 
Et puf fra fætter Otto hindrede Peter i at opklare 
misforståelsen , som også begyndte at more 
ham selv , og med et heldigt forsøg på et genkendelsessmil 
sagde han : „ Ja så , er det Laust 
Nielsen fra lyngerup ? Ja vel , naturligvis ." 
„ Ja jeg vidste jo nok , at præsten måtte 
kende mig , når de fik set rigtig på mig ." 
„ Ja så far vel , Laust Nielsen , og hils børnene ." 
„ Det skal jeg , hr . Pastor . Farvel , hr . Pastor ." 
Det havde hele tiden klukket i fætter Otto ; 
så snart manden var borte , kunne han ikke mere . 
Han slæbte Peter ind i tykningen , smed sig på 

en træstub og gav sin indeklemte munterhed 
luft i en ustandselig latter . Peter lo også , men 
lidt tvungent , han syntes , at han havde gjort en 
flov figur . 
„ Du var storartet , ligefrem kolossal storartet" , 
hulkede Otto , da han begyndte at få vejret igen . 
„ „ Hils børnene" “  . . . . å dunk mig i ryggen 
. . . . er du gal , Peter , du kunne jo gå lige op 
på en prækestol . Peter , Peter , du har forfejlet 
dit kald ." 
Peter tøede op . „ Synes du , jeg klarede mig ?" 
„ Mageløst , siger jeg dig . Begriber du så , 
hvorfor de alle sammen hilser ? De tror , du er 
deres præst ." 
„ Det er da også rent forbandet , at man ikke 
kan få lov at gå i fred , når man en gang 
er kommen ud på livet" , mulede Peter . 
„ Sludder , Peter , det er evige løjer , er det . 
Du kommer aldrig til at more dig bedre , end hvis 
du bliver i rollen , som de milde guder ligefrem 
har lagt til rette for dig ." 
„ Du siger skam noget . Men sæt , det blev 
opdaget ." 
„ Så stikker vi af , båden ligger klar ved 
broen , og der er ikke en kæft , som kender os ." 
„ Men jeg måtte da vide lidt besked — nej 
det går umuligt an ." 
„ Lad du bare mig om det . Hiv op i flipperne 
og gør dig fræk . Ser du , nu går jeg i forvejen 
og skaffer besked ; gå så bare ganske langsomt 

ned ad gangen , og hils rigtig pænt , men se lidt 
dybsindig ud , så ingen snakker til dig foreløbig . 
Vent så på mig dernede , så skal jeg komme 
med en pose fuld af nyt ." 
Peter nikkede smilende og slentrede tilbage 
mod menneskestrømmen , mens fætteren skråede 
til højre og nåde gangen et godt stykke længere 
nede mod dansepladsen . Han fandt hurtigt en 
forsøgsgenstand , som , at dømme efter ansigtets 
joviale udtryk , ikke syntes utilbøjelig til at lade 
sig pumpe . Det var en velnæret ung bondemand , 
som uanfægtet af den forbiilende menneskestrøm 
stod med ryggen mod et træ og tog syn over 
illuminationen , som syntes at tilfredsstille ham , 
thi han nikkede anerkendende , mens han med 
langsomme , nydende drag holdt en meget sort 
cigar i glød . Fætter Otto fik i en fart hentet en 
Cuba op af yderlommen og anmodede høfligt 
manden om ild ; han gav sig god tid med at 
tænde og indledede samtidig en samtale , hvor 
han forestillede sig selv som redaktør af et bekendt 
demokratisk hovedstadsblad . 
Den anden følte sig øjensynlig smigret . „ De vil 
skrive om festen , kan jeg forstå . Ja justitsråden 
er en svært popelær personlighed , det er det , jeg 
altid siger ." 
„ Naturligvis , det er netop ordet : en populær 
personlighed ." 
„ Og her er de kommen til den rette" , fortsatte 
manden , som kom mere og mere i ånde , „ for 

jeg kender ham da ud og ind , når jeg selv skal 
sige det . Så hvis de vil notere no’en faktaer  .  .  .  .  “ 
„ Tak , jeg er bange , jeg ikke kan se at skrive" , 
afbrød fætter ottd ham , da han i det samme 
så’ vennen tone majestætisk frem i lampeskæret 
en halv snes skridt derfra , og skødesløst tilføjede 
han : „ Sig mig , hvem er den herre derhenne han 
som hilser nu ?" 
Manden fulgte hans blik og svarede med et 
stænk af stolthed : „ Det er min bror ." 
„ Æ  . . . er det deres bror ?" stammede Otto , 
han havde nær tabt cigaren . Nu gør du grin 
med mig , min ven , tænkte han . 
Den anden bemærkede hans vantro mine . 
„ De tror mig kanske ikke ?" sagde han krænket , 
. . . . hør , Julius  .  .  .  . “ 
Men Otto fik ham hastigt drejet omkring , så 
Peter slap uantastet forbi ; fættrene fik netop 
vekslet et forstående blik . „ Gør dem ingen 
ulejlighed , jo vist tror jeg dem . Så han er 
deres bror , hr . . . . . .jeg ved jo endnu ikke deres 
navn ." 
„ De kalder mig Niels kær ." 
„ Nå så den herre er Julius kær altså 
præsten her på stedet ?" 
„ Så de kender ham af omtale ? Ja min bror 
er godt kendt . Han er da ellers kun , hvad de 
kalder kapellan" , forklarede Niels . 
„ Å hos ham den gamle  . . . . hvad er det 
nu , han hedder ?" 

„ Han hedder jo Hansen ." 
„ Rigtigt . Johansen ja ." 
„ Nej han hedder da kun Hansen ." 
„ Ja vel , Hansen er det jo . Det er ham med 
de kønne døtre , hvad ?" 
„ Han har da ikke fler end hende Sigrid , det 
jeg ved af ; men hun er meget pæn — sådan 
efter købstadforstand da . — men det var det , vi 
kom fra  .  .  .  . “ 
„ Hvor længe har han været her ?" afbrød 
Otto ham , han ville grave , til skakten var tømt . 
„ Fem og tyve år naturligvis" , svarede Niels 
i en tone , der tydeligt røbede hans forundring 
over spørgerens tankeløshed . 
Det løb rundt for fætter Otto . „ Men han er 
jo en ganske ung mand" , forsøgte han . 
„ Ja det er nu , som man tage r det — han er 
da godt hen imod de tres ." 
Den anden sendte ham et døende blik . „ Er 
deres bror nær ved de tres ?" stønnede han . 
„ Min bror !" lo Niels , „ nej holdt nu lidt , det 
er Kramer , jeg snakker om ; han har jo da været 
her i fem og tyve år , desformedelst vi holder 
jubilæum for ham . Ikke for det , min bror har 
da været her lige så længe , vi er jo barnefødte 
her i sognet . Men kapellan blev han da først 
sidste vinter ." 
„ Nå sådan" , sagde fætter Otto og trak 
vejret lettere , „ ja jeg syntes jo nok , han var en 
ung mand ." 

„ Ja det er nu og , som man tage r det . Han er 
ikke mand , han er ungkarl . Se jeg er jo gift og 
har en mægtig dreng ." 
Niels holdt inde for at give den anden tid 
til at mærke sig denne glædelige kendsgerning . 
Otto forstod , hvad der ventedes af ham . „ Så 
det har de ? “ sagde han højlig interesseret . 
„ Ja jeg har såmænd . En gevaltig tamp . 
Jeg siger tit til min bror : du skulle gifte dig , 
Julius , siger jeg . Men det tænker han vist aldrig 
på , og det er ikke godt for en anden en at 
blande sig i det . “ 
„ Å det går nok" , mente Otto , „ sådan en 
ung præst er der nok , som vil have . “ 
„ Akkurat — der er nok , som vil have ham , 
men når han nu ikke vil have nogen af dem ." 
„ Å den lille præstedatter  . . . . var det Sigrid , 
hun hed ? Husvarmen , ved de nok ." 
Niels rystede på hovedet i dybsindig grublen . 
„ Det har jeg aldrig hørt noget om , såmænd har 
jeg ej . Men vel er der dem , som vil have ham . 
Dér kommer netop en , som de er begyndt at 
snakke om ." 
Der gik to unge piger forbi tæt sammenhægtede 
arm i arm og optagne af en fortrolig 
passiar , så de hverken så’ til højre eller venstre . 
„ Hun var nydelig , den mindste" , sagde Otto 
og fulgte parret med et kenderblik . 
„ Vist er hun en køn pige" , indrømmede Niels , 

„ og hun er ikke den værste , Julius kunne få , 
for moderen sidder godt i det ." 
„ Gryn , hvad ?" smilte Otto og kneb øjnene 
sammen . 
Niels lo . „ Dér traf de det på en prik . Netop 
gryn ja . Moderen har lyngerup mølle , tøsen 
er eneste barn ." 
„ Hvad siger de ? så må jeg sandelig se at 
gøre mine hoser grønne . Jeg har altid længtes 
efter at ende mine dage som Møller . Far vel , 
hr . Kær , jeg skal huske på dem , når jeg har 
gjort min lykke ." 
Spøgen gottede Niels betydeligt , og leende 
rakte han den anden hånden , idet han sagde : 
„ Far vel , redaktør , og lykke på rejsen ; men 
det siger jeg dem : Marie Hansted er ikke den 
pige , der forgaber sig i ethvert par bukser . Hun 
er optaget , er hun ." 

Xvii 
det kan nok være , at fætter Otto kroede 
sig , da han igen traf Peter . „ Nu skal du høre" , 
sagde han og stak sin arm ind under fætterens 
for at trække ham afsides , „ jeg kender hele dit 
Vita fra vuggen til den dag i dag . 
Peter lod ikke videre henrykt . „ Det kunne 
du have sparet dig . Jeg gider ikke ." 
„ Nej , hør nu Peter ! Du er den værste tørvetriller , 
jeg har kendt . Man stjæler en velærværdighed 
med hud og hår , dirker hans livs 
dybeste hemmeligheder op , bare for at give din 
nøgne rad et nobelt antræk , så du kan føre dig 
mellem folk — og hvad løn får man ?" 
„ Jeg gider ikke spille den dumme farce , nu 
er jeg kommen på andre tanker ." 
„ Sig det lige så godt straks" , sagde Otto 
med et skummelt smil , „ du vil hen og danse ." 
„ Naturligvis — som om jeg var kommen her 
for andet !" 

„ Med den lille pige dérhenne , den mindste 
af de to ? Du har jo ikke øjnene fra . hende ." 
„ Ved du hvad , Otto , hun er den nydeligste 
pige , jeg længe har set ." 
„ Vogt dig , min ven — Marie Hansted er 
ikke den pige , som forgaber sig i ethvert patbukser . 
Hun er optaget , er hun ." 
„ Kender du hende ?" Peter gjorde et pludseligt 
angreb på fætterens frakkekrave , idet han 
spærrede munden vidt op . 
„ Ingen voldsomheder , Peter , om jeg må 
bede . Om jeg kender hende ? Jeg vil betro dig , 
at det ikke er hendes skyld , om hun ikke er 
forlovet med dig . Hun forguder dig , hun drømmer 
om dig hver eneste nat ." 
„ Mig — er du gal , Otto !" 
„ Præsten , dit fæ . Det er jo præsten , hun er 
forgabet i ." 
„ Nå sådan ." Peters ansigt strålede af 
lystighed . „ Du er en gevaltig knop , Otto ; nu 
skal du øjeblikkelig ud med alt , hvad du véd ." 
Otto var alt for stolt af sit polititalent og de 
enestående frugter , det havde båret , til at han 
kunne gøre sig kostbar ; med triumferende mine 
meddelte han fætteren , hvis mund gabede stedse 
højere , alt , hvad han havde erfaret . 
„ Nå , hvad siger du så ?" 
„ Det var som  . . . . men hvor ved du alt 
det fra ?" 
„ Fra første kilde — fra din bror ." 

„ Præstens bror ! Du er storartet ." 
„ Vel er jeg det . Du så’ ham vel , den tykke , 
jeg pumpede ; vogt dig for ham , han blev måske 
svær at narre ." 
„ Du er en Dannemand , Otto . Far vel ." 
„ Bliv nu ikke alt for længe borte . Det er 
vel ikke meningen , at jeg skal gå alene og kede 
mig hele aftenen ." 
Peter hørte ham ikke , han var allerede langt 
borte og tabte sig i mylderet omkring dansepladsen , 
hvor han snart fik øje på hende , han 
søgte ; hun stod endnu og småsnakkede med 
. Veninden . 
Marie var taget herned med en nabofamilie , 
men de gamle var hurtigt faldet i med nogle bekendte , 
så Marie og Niels Ibsens Hanne måtte 
se at more sig , som de bedst kunne . Det lykkedes 
også udmærket ; de så’ næppe på stadsen og 
de vandrende klynger , så optagne var de af 
hinandens selskab . Marie havde aldrig vidst , at 
Hanne , der ikke engang havde været på højskole 
og derfor hidtil kun var bleven betragtet som 
veninde i en meget fjern grad , kunne være så 
fornøjelig at tale med , som det nu viste sig . 
Sagen var , at den små Hanne havde et afgjort 
talent som pumpeværk . Den , der bærer 
på en sød hemmelighed , har sjældent synderligt 
imod at blive udfrittet , og Hanne betragtede det 
som en vigtig opgave at få rede på , hvor 
meget der var om snakken , som gik i lyngerup 

siden den dag , da kapellanen og Marie var 
blevne sete at følges ad til bøgeskov . 
Hanne lagde ud med en spydighed , som 
Marie mødte med en alt for ivrig indsigelse . 
„ Godt , min pige “ , sagde så Hanne , idet hun 
kneb munden sammen og satte et forstående 
ansigt op , „ behold du kun dine hemmeligheder 
for dig selv ." 
„ Men jeg har ingen hemmeligheder ." 
„ Nej såmænd , det har du vel heller ikke , 
så længe han ikke har sagt noget . For han har 
vel ingenting sagt ?" 
„ Ja det vil sige  .  .  .  . “ , var Marie ubesindig 
nok til at svare , og så strålede hun af lykke , 
i bevidstheden om , at han jo dog havde sagt en 
hel del . Med udsøgt frimodighed borede Hanne 
videre , og Marie , som var ret vel tilfreds med , at 
hun havde sagt så meget , blev mindre forbeholden . 
Til sidst gav hun rødmende og stammende en 
udførlig beretning om , hvad der havde tildraget 
sig hin mindeværdige dag i møllen . 
„ Han elsker dig" , sagde Hanne med overbevisning . 
„ Tror du virkelig ?" hviskedee Marie . 
„ Tro du mig , min pige , han elsker dig . 
Når de sådan låner øjne , som du siger , han 
gjorde , er den alt for tydelig . Til lykke , min 
pige !" 
„ Men  . . . . “ , kom det frygtsomt fra Marie . 
„ Snak — han elsker og du elsker , det bliver 

til forlovelse , inden  . . . . Brug dog dine øjne 
—• når man taler om solen  .  .  .  . “ 
Men Marie turde kun skotte efter den formentlige 
elskede , hun blev pludselig svag i knæene 
og måtte støtte sig til Hannes arm . 
„ Nå det må jeg sige “ , sagde denne erfarne 
ungmø , „ det er voldsomt , så du er væk ." 
De stod nede ved dansepladsen . Passiaren 
var ved at gå i stå , så adspredt var Marie . 
Hun holdt stadig øje med stien , ad hvilken han 
måtte komme , hvis han ikke var vendt om . 
Nej , dér kom han , og lige imod hende . Hun 
vendte sig til Hanne og fik med en fortvivlet Iver 
samtalen til at blusse op . Hanne lo , for også 
hun havde set ham komme . 
Med en fortrolig hilsen , som han selv fandt 
fræk — men nu ville han springe i det — trådte 
Peter hen til de to unge piger og rakte hånd . 
„ Ja så far vel !" sagde Hanne og gjorde et 
yndefuldt kniks , „ nu er jeg nok overflødig ." Og 
borte var hun i det samme , mens Marie forvirret 
så’ efter hende og var ved at synke i jorden 
over hendes næsvished . Det trøstede hende , at 
det var næsten mørkt , hvor de stod , så han 
ikke ville kunne se den rødme , som hun mærkede 
brænde i sine kinder . 
„ Hanne dog , Hanne !" råbte hun og ville 
efter hende , men han holdt hende tilbage . „ Lad 
nu det være godt" , sagde han . 

„ Hvad må de dog tænke om hende !" stammede 
Marie . 
„ Ikke andet end godt ; hun er jo en meget 
fornuftig pige , for det var jo en særdeles træffende 
bemærkning , at hun er overflødig ." 
Hun så’ forundret op i hans ansigt , så 
godt hun kunne det for halvmørket , og følte sig 
utryg . Der var noget i hans øjne , hun ikke var 
vant til , og så var han jo ligefrem påtrængende . 
Hun måtte vist have røbet sig for meget . Og 
så denne lidt slørede klang i hans stemme , som 
gjorde , at hun ikke kendte den . Jo vist kendte 
hun den , men noget fremmed var der , det havde 
straks slået hende . 
Ja hun kendte det fra gilderne : sådan blev 
mændene , når de havde spist og drukket godt ; 
så fik de dette stikkende blik i øjnene , og deres 
mæle blev uklart , som hans nu var . 
Det var da ikke muligt , at han  .  .  .  ! Ja 
naturligvis havde han været med til middagen — 
men det havde hun da ellers aldrig tænkt om 
ham . Mændene var nok altid ens . 
Underligt nok kunne hun ikke blive vred på 
ham derfor , enten det nu var , fordi han havde 
beriget hende med et stykke menneskekundskab , 
som hævede hende selv i forhold til ham , eller 
fordi hun var en god lille pige , der følte en 
hjertens trang til at undskylde , i erkendelse af 
den gamle sandhed , at „ store helgen også haver 

Adams kød og klæder på . “ Men utryg var hun 
og så’ sig uroligt omkring . 
„ Hvad kigger de efter ?" spurgte han . 
„ Jeg er kommen herned med Niels Ibsens , 
det er vist bedst , jeg ser at finde dem ." 
„ Er de allerede ked af mig ?" spurgte han 
med et overtalende smil . 
„ Nej da , hvor kan de tro det !" 
„ Lad så bare Niels Ibsens vente . Vi to , 
hva’ ? “ 
„ Det passer sig vist ikke ?" 
„ Passer det sig ikke , at vi tage er os en Dans , 
mens alverden ser derpå ?" 
„ Danser de ? “ Det havde hun aldrig tænkt 
muligt . 
„ Nu kan de jo se ad ." Og uden forlov 
lagde han sin arm om hendes liv og førte hende 
op på gulvet , hvor en ny Dans netop var begyndt , 
og der allerede var fuldt af svingende par . 
Han førte dejligt ; det var , som om hun svævede . 
Og han holdt så pænt , uden at trykke hende 
ind til sig , som karlene så tit gjorde . 
„ Der kan de se , det gik jo nydeligt" , sagde 
han , da de var standsede i den mørkeste krog . 
Hun lo og viste sine hvide tænder , mens hun 
vuggede med hovedet ; hun kunne ikke få dansetakten 
ud af hovedet , skønt musikken var hørt 
op . Som det havde været — : at hvile i hans 
arm og lukke øjnene og lade sig bære — å du 
søde liv ! 

hendes latter elektriserede ham , munden gik 
ustandseligt på ham , han havde aldrig været så 
munter og sagt så mange gode vittigheder , 
syntes han selv , som i de ti minutter , hvor de 
tabte sig i en svagt belyst sidegang , borte fra 
menneskestimlen . Han behøvede ikke at gentage 
et eneste af sine gamle gode indfald , der meldte 
sig stadig nye ; Otto skulle blot have været her 
med sin notebog , — sikken høst han kunne have 
gjort til sine humoristiske artikler med småt 
tryk til otte øre linien . Men pyt med Otto , 
når han gik med hende under armen : aldrig 
havde han haft så taknemmelig en tilhører hun 
var mageløs sød , og hendes øjne de strålede , 
hver gang de mødte hans under en lampe . 
Og Marie , hun lo og lo og var henrykt over 
denne nye side , hun opdagede hos sin helgen . 
Og så at gå her ganske alene med ham , arm 
i arm , og høre støjen summe bag sig svagere og 
svagere — dér kom de forbi den sidste lampe — 
— hun ville næsten ønske , at han ville tie stille 
lidt , for at hun kunne give sig hen i træernes 
susen og måneskinspletternes dirren på jorden 
og berøringen af den faste arm , som førte hende . 
Men han blev ved at lade munden løbe , og lidt 
efter vendte de . Larmen og lysene kom nærmere , 
og snart var de uden nogen aftale igen midt i 
dansen — to unge glade mennesker , der kun så' 
hinanden og åndede for hinanden og bares og 
berustes af de samme toner . 

han havde rent glemt , at han havde en rolle 
at spille , men blev snart mindet derom . 
Marie havde under dansen kastet et blik til 
siden og set Sigrid komme med justitsråden og 
moderen . Venindernes øjne mødtes , og Sigrids 
ansigt skiftede farve ved , hvad hun så’ . Så 
forsøgte hun at smile — å hvor det smil var 
træt og sørgmodigt , ret et smil af en , som er sat 
udenfor . Det hele var kun et nu , men Marie opfattede 
i forbifarten med den pinligste klarhed 
dette blik , der var som det , den druknende sender 
efter båden , der glider bort . Og i samme sekund 
forstod hun alt — „ hun elsker ham . “ 
Der var ikke gnist af skinsyge i denne erkendelse . 
Hvor kunne hun være skinsyg , hun 
der hvilede i hans arm og mærkede hans ånde 
på sit hår og vidste , at blot hun så' op , ville 
hun møde et bar forelskede øjne ! Men det gjorde 
hende så ondt for Sigrid , der nu måtte prøve i 
bitter virkelighed det samme , der havde ængstet 
og jaget hende selv . For var hun end hin morgenstund 
gået beroliget fra veninden , havde 
angesten alligevel meldt sig de hundrede gange 
siden og spændt for hendes bryst og gjort hendes 
arme stive og tunge til arbejdet . Jo hun kendte 
til det . 
Stakkels lille Sigrid dog — og hun tog ikke fejl . 
Marie lå tung i den arm , som førte hende , 
og han mærkede , at hun skælvede . 

„ Hvad er der i vejen ?" spurgte han venligt , 
men kunne ikke standse for parrene , som fulgte . 
„ Ingenting" , hviskedee hun tilbage , „ jeg blev 
kun lidt træt . Så’ de Sigrid ?" 
„ Hvor ? “ 
„ Derhenne mellem kaklerne . Skal vi gå 
hen til hende ?" 
„ Ikke for alt i verden" , svarede han med et 
eftertryk , som gennemrislede hende med en troløs 
følelse af glæde , som hun i samme nu skammede 
sig ved . 
„ Men  .  .  .  . “ begyndte hun . 
„ Nå ?" De var standsede ved den ende af 
gulvet , som var fjernest fra de nysankomne . 
„ Sigrid er da så kær ." 
„ Meget muligt , men for mig er hun ikke til ." 
„ Det mener de jo ikke" , sagde hun med et 
skælmsk smil , der indbød til endnu mere ligefremme 
tilkendegivelser . 
„ Eneste Marie , hvad i al verden kommer 
Sigrid os to ved ?" sagde han indsmigrende og 
smilte hende ind i ansigtet . 
De gik langsomt hen ad sidegangen fra før . 
Han var bleven påfaldende tavs , syntes hun . 
Vist var han tavs ; han havde nok at tænke 
på , nu han var rusket op af sin glædesrus . 
Dette kunne han ikke drive et minut længere , 
hvis han ikke skulle gøre sig skyldig i et komplet 
falskneri . Men hvordan skulle han gribe 
det an ? han var jo allerede gået alt for vidt . Ja 

det vil sige — han havde jo ikke med et ord 
givet sig ud for nogen anden end den , han var ; 
i grunden var han jo kun et offer for omstændighedernes 
løjerlige spil . 
Hvis han nu i dette hellige sekund løftede 
på hatten , gjorde et skridt tilbage og sagde til 
hende : ja undskyld , frøken , men de forveksler 
mig vist med en anden — jeg har den ære at 
præsentere mig : Peter Wohnsen , Klerkegade nr . 39— 
det var jo at gøre den allerlatterligste figur , 
det var jo den skæreste umulighed efter alt , hvad 
hans øjne havde sagt og hendes havde svaret . 
Men hvis han alligevel sagde det  . . . . hun ville 
jo tage til bens som et skræmmet lam — et lille 
buttet lam med røde kinder og nøddebrune øjne 
og de allersomsødeste smilehuller — og han ville 
ikke få et glimt at se af hende mere . Det kan 
være meget godt , at man skal holde op , mens 
maden smager bedst ; men en skælm er den , som 
gør det . 
Han så’ det ansigt , hun ville sætte op , dersom 
han gik til bekendelse — nej han kunne 
umuligt nænne , at hun skulle se sådan ud for 
hans skyld . Peter Wohnsen havde hjerte i livet . 
Å hvad , når de nu havde det så rent fortvivlet 
hyggeligt med hinanden , så var det i grunden 
synd at spolere det for dem begge to . Det var 
jo da kun denne ene aften . 
Så var tærningerne kastede , og han følte 
sig atter som en mand . Han havde virkelig fortjent 

en belønning for den kamp , som var udfægtet 
i hans højmodige sjæl mellem pligt og 
tilbøjelighed . Så listede han armen om hendes liv . 
„ Du er den sødeste , jeg véd , marie" , sagde han . 
Og hun lænede sit hoved mod hans skulder , 
mens de blev ved at gå . Nu var det afgørende 
sket , vidste hun ; men det undrede hende — og 
skuffede hende næsten — at det var kommet så 
ligefrem , uden et spørgsmål  . . . . blot en arm 
om hendes liv . Monstro han ville have været 
lige så dristig , dersom det havde været Sigrid , 
han friede til . 
Hun gik og gik og ventede og ventede — han 
måtte dog sige noget . Hun vidste da , at mænd 
spurgte , når de friede . Han var alt for sikker , 
var han . Og med et smil , han ikke så’ , rejste 
hun hovedet fra hans skulder , men hun gjorde 
sig ikke fri fra hans arm . 
Han mærkede ingenting , bøjede sig blot ned 
over hende og søgte hendes mund ; hun glemte rent 
at gøre sig kostbar og bød troskyldigt sine friske 
læber , der aldrig havde kysset en mand , frem til 
hans tørstende skæggede mund . 
Hun sænkede hovedet og turde ikke se på 
ham , mens han vedblev at bedække hendes Hals og 
nakke med Kys . Hun var halvvejs beruset og 
halvvejs ulykkelig over hans voldsomhed , hun 
havde aldrig tænkt , at mænd var sådan . 
Men han havde jo ret dertil , hun var jo 

hans  . . . . hans med hver dråbe blod , hun 
ejede . 
Tænk , for blot en time siden havde hun 
ingenting anet , og* nu var alle de lange dages og 
nætters håb opfyldte , og hun var næsten tryg i 
hans arm , mens de langsomt vandrede dybere 
ind i stilheden mellem de sorte stammer . 
Så underligt det var kommet ! Ikke et 
spørgsmål — ikke at hun havde fået lov til 
at sige ham , hvor inderligt hun holdt af ham . 
Men det behøvedes jo heller ikke ; han havde jo 
kysset hende , så var det jo dermed afgjort , det 
var jo umuligt andet . 
Så gik hun og plagede sin lille hjerne med 
det spørgsmål : om det nu også var i sin rigtighed 
alt sammen . Marie var en ordentlig lille 
pige , som var vant til at have alting på det rene . 
Men hun skammede sig ved at spørge — det ville 
jo næsten være , som om det var hende , der friede . 
Han sagde stadig intet , og det var så mørkt , 
at hun ikke kunne se hans ansigt . Hendes uro 
steg . Så stod hun stille og lænede sig tæt ind 
til ham . 
„ Så  . . . . “ , begyndte hun med en stemme , 
som spændingen gjorde hæs , så hun straks holdt 
inde og rømmede sig . 
„ Nå , min ven ?" spurgte han . 
„ Å ingenting ." Hun syntes , at det , hun 
ville sige , var så forfærdelig dumt , men fik 

alligevel hvisket : „ Så  . . . . så er vi altså  . . . . 
Forlovede ?" 
Hendes spørgsmål berørte ham højst ubehageligt , 
men han fattede sig øjeblikkelig . „ Naturligvis , 
min snut , vel er vi felovede" , sagde han 
i en fjasende tone , som skulle skjule hans forlegenhed ; 
men hun hørte kun ordene og fik 
tårer i øjnene , så lykkelig var hun . Og mens 
han sagde til sig selv : „ nu har du gjort en 
slyngelstreg , min ven" , og hurtigt beroligede sin 
samvittighed med , at derved var ikke længere 
noget at gøre , trykkede hun sig ind til ham og 
hviskedee om sin kærlighed og lo og græd og var 
så berusende sød og æggende skælmsk , at han 
mistede al besindelse . Og hun havde ikke tanke 
for andet end ham , hun følte sig så helt som 
hans , nu hun havde hans ord . 
Da den nedgående måne kastede sit skrå 
lys ind mellem stammerne , sad der to mennesker , 
som ikke turde se på hinanden , og da var Marie 
ikke længere , hvad moderen havde kaldt hende : 
en ren og uskyldig lille pige , som aldrig ville 
gøre sin moder sorg . 
„ Det er vist sent" , sagde han endelig og 
rejste sig , „ du får vist gå hjem ." 
Så fulgtes de gennem den mørke skov uden 
at røre ved hinanden og uden et ord , og hvor 
lamperne begyndte , sagde de hinanden far vel , 
inden de endnu havde mødt mennesker . 

„ I morgen" , sagde hun og vendte sig halvt 
bort , hun ville ikke lade ham se , at hun græd . 
„ I morgen" , stammede han ; hans Kys var 
koldt og slapt . —* 
han var vis på at træffe fætter Otto i beværtningsteltet . 
Jo rigtigt ; han måtte ruske ham 
vågen i krogen , hvor han sad . 
„ Det var da en skrækkelig tid , du blev væk" , 
brummede fætteren , mens han gav sig god tid 
til at gabe og strække sig . 
„ Ja kom så ." Og af sted gik det ned mod 
bådebroen , mens Otto bandede • den andens 
hastværk . 
„ Sig noget , pjerrot — hvordan gik det ?" 
Peter svarede ikke . 
„ Tror du , jeg har haft det for gemytligt ? 
Jeg har da i det mindste fortjent  .  .  .  ." 
„ Nu la’er du mig være i fred !" snærrede 
Peter . Rask sprang han ned i båden og gjorde 
fanglinen los , mens Otto , som var noget øllet , 
hørtes at brumme : „ Peter , Peter , du har da vel 
ikke opført dig som en slyngel ?" 
„ Hold mund , ellers støder jeg fra uden dig" , 
var alt , hvad Peter svarede . På hjemturen var 
der ingen , der talte . Otto sad og tyggede på 
sit overskæg og følte det som sin pligt at foragte 
Peter . Selvfølgelig ragede det ikke ham , hvad 
den anden tog sig for — blot han ikke selv var 
bleven blandet ind i disse malpropre historier . 
Fordømt også , at han selv var bleven den uskyldige 

årsag ! det havde man for sin villighed . 
Den andens mutte tavshed gjorde ham indædt 
arrig , og så snart de nåde stranden , sprang 
han i land og styrtede af sted uden at bekymre 
sig om , hvad der blev af båden . Den næste 
dag var han endnu mere væmmelig ved det hele , 
og når han var i stue sammen med Peter , havde 
han en skidenfærdig fornemmelse , som om han 
havde glemt at vaske sig ; om aftenen rejste han . 
Peter tog bort næste morgen . 
Marie var gået lige hjem uden at opsøge 
Niels Ibsens . Hun drog et lettelsens suk , da hun 
fra bakketoppen så’ , at der var lukket og slukket 
i møllen . Hendes hjerte dunkede , så hun kunne 
høre det , da hun listede sig op ad den knirkende 
loftstrappe ; for hun kunne ikke have set sin 
moder i øjnene i aften , hvad det så skulle have 
kostet . Hun græd ganske sagte , mens hun klædte 
sig af , og hun kunne ikke samle tankerne om 
sin aftenbøn ; der var gledet noget imellem hende 
og hendes barndoms gud . „ Forlad os vor skyld  . . . “ 
Men han havde jo bedt så mindelig og med så 
blød en stemme , og hun var jo da hans , for 
gud var hun hans . Så kom hun ikke længere , 
og nu var det af lykke hun græd . „ I morgen" , 
hviskedee hun , da hun sov ind . 
Men en var der , som kunne bede af sit fulde 
hjerte den aften , uden at nogen lykkedrøm forvirrede 
hende . Det var Sigrid , som gjorde op med 

sit kortvarige håb og græd og græd og bad om 
lykke for de to , hun undte så vel , mens hun 
forsøgte at tro , at hun helt havde misforstået 
ham . Nu skulle det være glemt og endt alt 
sammen , og så troede hun , at det var det . Og 
mens hun lå og kastede sig i sengen den søvnløse 
nat , syntes hun sig selv så gammel og 
færdig med alt . Hun så’ for sig justitsråden , 
som havde udmærket hende hele aftenen , og den 
gamle herres alt for tydelige kurmageri var hende 
modbydeligt at tænke på . 
Gud ske lov , at hun havde sine syge . 
Sigrid skulle blot have vidst , hvem det var , 
som havde længtes efter hende hvert minut , mens 
han skumplede på landevejen , og så snart hans 
forretning var endt , havde gennemstøvet festpladsen 
fra ende til anden for hendes skyld og fundet 
det tomt og øde midt i menneskestimlen , fordi 
hun ikke var der . Men den gang var hun allerede 
taget hjem med forældrene længe før den fastsatte 
tid . 

Xviii 
inden Marie endnu var rigtig vågen næste 
morgen , havde hun en uklar fornemmelse af , at 
der ventede hende en stor glæde , og da det så 
pludselig stod for hende , at han skulle komme i 
dag , for hun i klæderne , som om hun kunne 
vente ham hvert øjeblik . Da hun stormede ned 
ad trappen , løb hun lige i armene på moderen , 
men med et hemmelighedsfuldt smil svarede hun 
det mindst mulige på dennes spørgsmål om 
gårsdagen . Men hvor der ville blive meget at 
fortælle , når han kom ! 
Hvert kvarter formiddagen igennem gjorde 
hun sig småærinder op på sit Kammer for at 
spejde over ad Randrup til , og efter ethvert forgæves 
udkig hoppede hun syngende ned igen . 
Naturligvis — han vidste nok , på hvilken tid 
der var mest ro i møllen . 
Eftermiddagen kom . Al den tid , hvor hun 
ellers plejede at få sin middagssøvn , stod hun 
plantet ved vinduet , mens skyggen over dammen 
blev længere og længere , indtil vandfladen havde 

tabt sit sidste solblink og moderen kom op for 
at se , hvor hun blev af . Den gang sang hun 
ikke , da hun gik ned . 
Og dagen sled sig hen , der blev næsten ikke 
talt . Madam Hansted smilte for sig selv , når 
Marie i voksende uro hvert øjeblik forlod stuen ; 
hun ville ikke spørge , men hun havde så sine 
egne tanker . Med lyset , der svandt bag granernes 
toppe , ebbede Maries håb ; hver gang 
der lød skridt over gårdens stenbro , for hun 
sammen , men skridtene gik altid forbi . En søvnløs 
nat og tre lange dage , der alle begyndte med 
trodsigt håb og endte med tåreløs fortvivlelse , 
blegede hendes kinder og hulede hendes øjne ; 
hun sneg sig omkring som en skygge og hørte 
næppe , når hun blev spurgt . Moderen så’ bekymret 
på hende og havde mangen gang lyst 
til at drage hende ind til sig og få hende til at 
tale ; men hun syntes ikke , hun havde lov : havde 
Marie ikke længere tillid til sin moder , så ville 
ikke hun tiltvinge sig hendes fortrolighed . 
Søndag formiddag gik Marie i kirke , som 
hun plejede ; men det var ikke for guds skyld , hun 
gik . Hun måtte se ham . Var det muligt , at 
han efter det , som var forefaldet imellem dem , 
kunne møde hendes øjne uden at slå sine ned ? 
Men der stod han og talte ganske som ellers . 
Hun tog ikke sine øjne fra ham , sekunder ad 
gangen fangede hun hans blik ; så flyttede han 
det videre , der var intet at mærke på ham . Og 

snart var hun under denne bløde , mandige stemmes 
fortryllelse , hun lukkede øjnene og brød sig ikke 
om at samle ordene : men hun måtte bide sig i 
læben for ikke at hulke højt . 
Da tjenesten var til ende , stillede hun sig 
afsides ude på kirkegården , hvor han måtte 
forbi . Dér kom han , hilsende og talende og 
trykkende hænder . Mon han ville lade , som om 
han ikke så’ hende ? For så ville hun hænge 
sig fast ved ham uden at bryde sig om , hvad 
folk sagde , og ikke slippe ham , før hun havde 
fået hans forklaring . Men det behøvedes ikke . 
Dér stod han foran hende og rakte hende nok 
så rolig hånden . Å hvor kunne han ! 
„ Det er længe , siden man har set dem i 
præstegården “ , sagde han . „ Og så ser de så 
dårlig ud . “ 
Hun kunne ikke få et ord frem , gråden 
pressede i hendes bryst , og kun hendes øjne talte . 
Så var han allerede borte og hilste på de næste . 
Hun slæbte sig hjem , grublende på , hvad 
han havde sagt . Naturligvis var der en mening 
under . Han ville , at hun skulle søge ham — ja 
og se ham sammen med Sigrid , for at hun skulle 
forstå , at der ingen plads var for hende , og at 
hun havde været et tåbeligt barn , når hun havde 
sigtet så højt . Den ydmygelse undte han hende 
- efter det , som havde været imellem dem ! 
Der kom trods op i hende . Ingen skulle 
mærke noget , og hun anstrengte sig for at udføre 

sin gerning i hjemmet endnu rappere end før . 
Men arbejdet bragte ingen glemsel . 
Næste søndag fulgtes hun med sin moder til 
bøgeskov kirke ; moderen sagde intet , men hun 
troede at forstå . Hun talte livligt på vejen og 
syntes , hun havde fået Marie igen , nu de kunne 
følges til kirke som tidligere . Alt blev nok godt 
igen , skuffelsen ville gå over . 
Men Marie følte sig fremmed i den kirke , 
hvor hun så tit havde været lykkelig i sin uskyldige 
ungdomstid , og skønt hun nu fulgtes med 
moderen hver søndag , fandt hun ikke , hvad hun 
trængte til . Balles prædiken var for gode og 
glade mennesker , men ikke for en som hende . 
Hun tørstede efter den svidende anger over synden , 
hun havde begået , men hun kunne ikke angre , 
følte kun bitterhed og sorg . Hun længtes efter 
at gennempiskes af ordets svøbe , men Balle havde 
ikke de stærke , strenge ord . 
Så var det , at „ Vennerne" sidst i oktober 
skulle have deres hus indviet ; dér måtte hun 
hen og prøve , om der var et ord for hende 
at få . 
Man havde haft adskillige vanskeligheder 
med at få samme hus færdigt ; det var pengene , 
det kneb med , idet den stedlige sparekasse viste 
sig drillevoren og ikke ville rykke ud med så 
stort et lån , som man havde gjort regning på . 
Det meste af sommeren havde man måttet indstille 
arbejdet , men endelig havde Jørgen Skals 

måttet tilskyde det manglende , og nu var målet 
nået . 
Pastor Hansen , hvem man havde anmodet 
om at tale ved højtideligheden , havde på sin 
mest velvillige måde sagt nej ; det var ikke andet , 
end hvad man havde ventet . Kapellanen var der 
ingen , der tænkte på ; siden han havde givet 
offentlig forargelse ved at være set dansende ved 
Kramers jubilæum , var han stiltiende og under 
megen hovedrysten sat ned i de umuliges klasse . 
For familiens skyld behøvede man ikke at tage 
noget hensyn , thi der var ikke kommet en øre 
til huset fra den kant . Så blev pastor Brock 
fra Brande ene om det . 
Det blev en rigtig hyggelig familiefest af 
næsten lutter brødre og søstre fra to tre Miles 
omkreds . Af „ Verdens børn" var der kun mødt 
ganske få , skønt lilbjerg havde været på 
hververtog fra sognets ene ende til den anden . 
Men Marie var der . Hun havde klemt sig 
ind i krogen nærmest ved døren ; hun kom næsten 
ikke mere mellem folk og så’ sky omkring sig 
på de mange mennesker ; hendes sortrandede 
øjne , der var krøbne dybt ind i deres huler , så’ 
til siden , hver gang nogen hilste hende . Da en 
tyk kone fra et fremmed sogn , som sad ved 
siden af hende , spurgte , om hun var syg , for hun 
så’ da grov elendig ud , rystede hun blot på 
hovedet , mens to magre hudfolder omkring hendes 
stramme mund skulle forestille et smil . 

„ Ja så er det i sjælen det sitter" , sagde den 
tykke kone med en deltagende venlighed , som 
gjorde Marie godt , „ sådan havde jeg det jo og , 
inden jeg fandt min Jesus . Er du hellig ?" 
Marie rystede på hovedet . 
„ Nej jeg tyktes det jo nok ; du sku’ be’ , min 
bitte pige" , sagde konen og fik i det samme 
travlt med salmebogen , da sangen skulle begynde . 
Mens de sang , drejede alle Maries tanker sig 
om ham , hvem hun ikke kunne opdage nogetsteds 
i den store forsamling . Hun følte , at hvis hun 
havde kunnet hade ham for hans falskhed , ville 
det have været en slags lindring . Men hun forstod 
ham jo alt for godt til det , og undskyldningen 
lå så nær . For han var jo da så langt over 
hende i stand og vidste så meget og var så 
dannet , at hun aldrig ville have kunnet følge 
ham ; han ville blot have fået skam af hende . 
Derfor var det , han havde fortrudt sit løfte og 
var bleven borte . 
Brock besteg talerstolen , og han fangede straks 
hele hendes opmærksomhed ; det var hende , som 
om han så’ på hende hele tiden . Og så talte 
han netop til hende ! I dag slog han , så det svirpede , 
og det gjorde hende så godt . Ja han havde 
ret i , at folk gik og syndede uden at være i 
fjerneste måde betyngede af deres synd . Sådan 
havde hun det jo , for det var ikke hendes synd 
og skam , der havde gjort hende bleg og mager . 
Og da han så siden talte om Jesus som den 

bedste ven , en synder kunne betro sig til , den 
eneste , der blev trofast , når alle andre sveg , græd 
hun , som om hendes hjerte skulle briste . Men 
der var så mange andre , som græd , så ingen 
lagde mærke til hende . Hun blev så fyldt af 
fred efter den stærke sindsbevægelse : det var , 
som om gråden rensede . Hun sad i en mild døs 
og hørte kristen vad aflægge beretning om byggeforetagendet , 
den han endte med en lang bøn , 
hvor han var kendelig mat ; han følte sig nok 
genert ved at have præsten til tilhører . 
Da man havde sunget en salme og allerede 
beredte sig på at bryde op , steg Marinus hastigt 
op på talerstolen . Han ville på de unges 
vegne takke for huset . De unge kunne trænge 
til et sådant godt sted at samles , thi de var 
omringede af store fristelser . Så var han inde 
på sit yndlingsemne : de unges synder ; alle 
vidste , at det ville komme , for han sagde i den 
sidste tid ved „ Vennernes" Sammenkomster altid 
det samme og næsten med de samme ord . Han 
talte med fortrukne bryn og øjne der var ved 
at springe ud af deres huler ; hver muskel i hans 
ansigt var spændt som i pine , og sveden perlede 
på hans pande . Ordene kom stødvis , og han 
hævede tit røsten til råb ; det var helt uhyggeligt 
at være vidne til hans krampagtige væsen . Og 
ikke et øjeblik flyttede han blikket fra den plet 
i salen , hvor der sad en lille ung kone med et 
rødt silketørklæde , som lyste imellem alle de mørke 

kvindedragter . Han borede øjnene i hende , og 
hun stirrede igen som under en forhekselse . Hun 
var bleg , og hendes læber skælvede , mens han 
talte de stærke ord om de unges synder — det 
var deres egen saga , hans og hendes , som han 
berettede i forblommede ord . Det var deres måde 
at gøre bod på for det liv , de levede . Det var 
en slags bekendelse , som lettede , skønt kun de 
to skulle vide , at det var en bekendelse . Faren , 
de løb , når han vovede sig så yderligt som 
muligt uden dog at røbe noget , den æggede hende 
og gjorde hende hed og kold . Når han således 
talte , følte sig hun ikke , som ellers , forskudt af gud ; 
der måtte være tilgivelse endnu for dem begge 
to , sådan som de piskede deres nøgne sjæle til 
blods med straffens ris , som Herren havde givet 
i hans mund . Når hun således sad og så’ 
på ham og kendte hver tanke , som sugede farven 
fra hans fortrukne ansigt , elskede hun ham dobbelt , 
elskede deres hemmelighed , som han stod dér og 
råbte ud for mennesker , der ikke forstod , fordi 
de havde så koldt et blod og så regelrette 
følelser . Hun ville ikke bytte med dem trods alt . 
Ikke forstod ! Ak Mette Katrine , de forstår 
det alle sammen , de har ikke talt om andet indbyrdes 
i den sidste måned . Lilbjerg har taget din 
skam i sin søde mund og såt den ud i øst og 
vest som tidselfrø ; han har sat sine øjne til vejrs 
og sukket over forargelsen , og der er ingen , som 
tvivler længere . Og var du ikke den rigeste kvinde 

i sognet , var du for længe siden bleven sat udenfor . 
Men guds børn er langmodige , de sukker og tier 
bomstille . 
Marie , som ikke kendte til snakken , hørte ham 
kun tale om hendes egen synd , og følte sig dømt 
det var dette , hun havde søgt , men ikke på 
denne måde — han krammede hendes byld med 
så ubarmhjertige hænder , at hun stønnede derved , 
og da mødet var endt , snoede hun sig med sænket 
hoved ud igennem menneskestimlen , som om hun 
frygtede , at folk skulle læse hendes skam på 
hendes ansigt . Pludselig gav det et sæt i hende , 
og hun veg tilbage , men kunne ikke komme bort 
for dem , som trængte på bagfra . Lige ved siden 
af sig havde hun set den , hun nødigst ville møde 
— den som havde taget ham fra hende . 
Også Sigrid blev underlig til mode , da hun 
så’ hende , for hvis skyld hun så modigt havde 
kæmpet med sig selv i de sidste måneder , men 
hun rakte troskyldigt hånden ud uden at bemærke 
Maries afvisende holdning . 
„ Du her !" sagde hun venligt , „ det er længe , 
siden vi to har set hinanden ." Ordene klang 
vemodigt , for hun bebrejdede sig selv , at hun 
ikke havde haft kraft til at søge Marie . 
Marie svarede ikke , men bed tænderne fast 
i underlæben . Hun havde hørt de ord før . 
De var nåde ud under åben himmel , og 
mens Marie endnu overvejede , om hun skulle gå 
eller blive , havde veninden trukket hende bort fra 

menneskeklyngerne , så de stod afsides på ert 
grøftekant . 
„ Hvad går der dog af dig , Marie ?" spurgte 
Sigrid , „ vil du ikke kendes ved mig ?" 
„ Lad mig gå ! “ sagde Marie med gråden i 
halsen . 
Sigrid slap hende ikke . „ Hvad har jeg dog 
gjort dig ? nu skal du sige det !" 
„ Du ved det nok selv ." Ordene kom hårdt 
og lavt , og hun vendte ansigtet bort . 
„ Jeg ? Se på mig  . . . for de gamle dages 
skyld . Hvorfor er du dog sådan imod mig ? 
Og jeg , som troede , at jeg kunne ønske dig til 
lykke ." 
Ordene lød i Maries øren som en hån , og 
der var trods i hendes øjne , da hun svarede : 
„ Og det siger du  . . . . du som har taget ham 
fra mig !" 
Sigrid vaklede og drog vejret tungt . „ Hvad 
siger du !" 
„ Å om du vidste  .  .  .  . “ hulkede Marie . 
„ Men jeg forsikrer dig  .  .  .  . “ 
„ Ti med dine forsikringer — jeg tror dig 
ikke . Du har stjålet , hvad mit var . Mellem os 
er det forbi ." 
Det var Sigrid umuligt at holde hende tilbage , 
hun følte sig træt og angreben og måtte sætte 
sig ned på grøftekanten for at samle sig . Så 
var det da uden grund , hun havde stridt sin 
strid — sin frugtesløse strid , for hun elskede 

ham endnu og måtte hver dag anspænde hele 
sin vilje , for at ingen skulle mærke det . 
Havde hun da ikke med egne øjne set dem 
dér i faklernes grelle lys , tabte i hinanden , sugede 
mod hinanden af en stormende lidenskab ? Og 
nu havde han sveget hende ! Men dette var jo 
det umuligste af alt . Enhver anden — men han 
kunne ikke handle således . 
Og hun , der for hans skyld var rejst bort 
over Hals og hoved dagen efter , blot for at glemme 
— og som havde rystet over hele legemet , hver 
gang posten kom med brev hjemmefra ! Men 
aldrig kom det nyt , hun ventede på . Og hun 
var kommen hjem igen , lidt blegere end før , men 
fast og fattet . Skulle forlovelsen holdes hemmelig , 
hvad vedkom det så hende ? hun kendte i hvert 
tilfælde sin plads . Hun viste ham en ligefremhed , 
som hun hver dag måtte tilkæmpe sig , og hans 
sky tilnærmelser så’ hun nu i et andet lys — 
men hun kunne ikke tjene ham : hans fortrolige 
kunne hun ikke blive , hun havde endnu ikke kraft 
dertil . 
Og nu — havde hun alligevel ikke forstået 
ham , var det dog for hendes egen skyld , han søgte 
hende ? Hun måtte jo foragte ham , hvis han 
vovede at nærme sig hende , efter at han i en kort 
rus havde trådt en brav piges lykke i støvet . 

Xix 
samme aften bankede det på juliuses dør , 
det var moderen , som ville tale med ham om 
Mette Katrine og Marinus . For det kunne ikke 
vedblive at gå på den måde , følte madam kær . 
Hun lyttede ikke til sladder , ikke heller var hun 
modigere end bønderfolk er flest , til at trænge ind 
på Mette Katrine , men overbevist om , at det var 
galt fat , var hun alligevel . Mette Katrine havde 
været så underlig de sidste gange , hun havde 
været hos kærs , madam kær kunne ikke glemme 
det forstenede , håbløse udtryk , der havde været 
i hendes ansigt , når de to var alene i stuen . 
Julius blev forundret og noget trykket ved 
moderens besøg , for hun satte yderst sjældent sin 
fod i hans stue og kun , når der havde været , 
noget galt ved hans prædiken . 
Hun havde svært ved at fremføre sit ærinde , 
for det var jo dog at udlevere to guds børn til 
verdens spot , var han end hendes søn . Først 
efter mange omsvøb fik hun meddelt ham sin 

mistanke . Men han spottede ikke . Hans ansigt 
fik en dyb rødme , og øjenbrynene trak sig sammen , 
mens han famlede nervøst på papirkniven , han 
havde mellem hænderne ; han lod hende tale ud 
uden at indskyde et ord . 
Hun kendte det ansigt og vidste , at han 
var vred . 
Ja vred var han — lige så vred som overrasket , 
for han havde ikke haft anelse derom . 
Han havde altid haft virkelig agtelse for Mette 
Katrine , og havde ikke villet tro så ondt hverken 
om hende eller karlen , hvis ikke i det samme 
marinuses skriftemål hin dag i møllen var rundet 
ham i hu . 
„ Er i vis på det , mor — ganske vis ?" spurgte 
han tøvende . 
„ Tror du ellers , jeg ville have sagt det  . . .  . 
Til dig ?" svarede hun uden at ane , hvor hun sårede 
ham med det eftertryk , hun lagde på de 
sidste ord . „ Og nu er det jo , du må hjælpe 
mig med at få dem skilte ad på den mest hellige 
måde ." 
Julius studsede . „ Hvad er det , i siger , mor 
. . . . på den mest hellige måde ?" 
„ Det lader jo da ikke kønt , at han skifter i 
utide" , stammede hun og så’ ned „ så får folk 
så meget at snakke om ." 
Han for op . „ Nå sådan . I vil have det 
dækket til og dysset ned , fordi det er to af jeres 
egne . Det skulle blot have været andre  .  .  .  ." 

„ Vi kan da ikke for det , Julius ." 
„ Ja ved i nu hvad , mor — hele den måde , 
i lever med hverandre på , bærer skylden . Tror 
i , at unge mennesker har godt af at gnide sig op 
ad hinanden , som det sker hos jer ? Der er sød 
gift i de søskendeblikke og søskendehåndtryk , 
som er dem imellem . For unge mennesker har 
sanser , skal i vide , og i dæmmer jo op for ethvert 
sundt afløb for deres drift og trang ." 
„ Det forstår du måske ikke så lige" , indvendte 
hun spagfærdigt . 
„ Jeg forstår det ikke , siger i  .  .  .  . hvad vil 
1 mig så ? Ingen af jer har tillid til mig , ikke 
engang min egen mor , men til at muge jeres 
uhumske augiasstald for jer er jeg god nok ." 
„ Jeg forstår ikke , hvad du siger , men at du 
er vred , det mærker jeg" , sagde hun med tårer 
i øjnene , mens hun ordentlig kom til at ryste 
overfor denne løsslupne heftighed , hvori han gav 
sig luft for lange tiders opsamlede krænkelser , 
dem han selv havde troet glemte . 
Da han så' moderen græde , tog han sig 
sammen . „ Mor , mor , jeg mente det jo ikke på 
den måde — men ser i da ikke , at det , i dér 
har fortalt om , er en skændsel og stank , og dobbelt 
modbydelig , fordi det møder under gudeligheds 
skin ?" 
„ Så hjælp mig , min dreng ." 
„ Vel , mor , jeg skal hjælpe jer . Men så må 
i og jeres venner lufte stanken ud  . . . . åbne 

døre  . . . . eftertrykkeligt . Ingen dækken-til og 
dyssen-ned ." 
„ Hvordan mener du ?" 
„ Jeg skaffer i morgen den dag karlen ud af 
sin husbonds gård . Og så udelukker i hende 
offentligt og tydeligt , det skylder i jer selv , så 
sandt i da er det hellige samfund , som 1 siger ." 
„ Mette Katrine ! nej det går aldrig an . Det 
må gøres sådan ganske stille , forstår du . “ 
„ På en mere hellig måde , mener i ?" Han 
smilte bittert . 
„ Ja du kan sagt’ , Julius ; men den , en har 
elsket i Herren , slår man ikke hånden af sådan 
med et . Hvad tror du , verdens børn ville sige , 
om det kom ud — har du betænkt skaden for 
guds rige ?" 
„ Men løgn og skjulthed og tavshed , så 
råddenskaben får lov at blive og smitte til alle 
sider , det er altså til gavn for guds rige — ikke 
så ? Ja gør nu i , som i vil — jeg ved , hvad jeg 
vil gøre . Forholder det sig sådan , som i har 
fortalt mig , skal den brave gamle mand , som 
bliver bedragen , få sin hustrus skam at vide , 
før sol går ned i morgen ." 
„ For guds skyld , Julius , du gør det ikke !" 
„  det bliver , som jeg har sagt , mor — frisk luft 
skal her være , uden den rådner vi op alle 
sammen ." 
Det nyttede ikke , alt hvad hun tiggede og 

bad , og med tungt hjerte gik madam kær 
hjem . 
Julius ilede op og ned i sin stue uden 
at kunne komme til ro . Noget så oprørende 
havde endnu ikke mødt ham i hans præstegerning . 
Og så fra den side ! „ De mennesker !" hvislede 
han frem imellem sammenbidte tænder . Måske 
han havde vieret langsommere til at dømme , hvis 
forargelsen var kommen fra en anden kant og 
ikke fra dem , af hvem han havde erfaret idelige 
tilsidesættelser og mistro næsten fra den første dag . 
Men derom spurgte han ikke sig selv . Han 
vidste sig opfyldt af den allerretfærdigste harme , 
da han gik over til familien for at rådføre sig 
med den gamle præst . Denne var ikke til stede , 
og oprørt til sin sjæls inderste busede Julius ud 
med det hele til Sigrid , hvem han traf alene i 
stuen . Det slog ham i det samme , at dette ikke 
var noget at indvie en ung pige i ; men han 
måtte have luft . ' 
„ Vil de tænke dem — sådan noget trives 
blandt mennesker , som har taget patent på tro 
og hellighed . Isch — man væmmes ved de mennesker !" 
„ Men kær dog , de må da ikke skære dem 
alle over en kam ." 
„ De , som ser det og skjuler det , bliver delagtige 
deri ." 
„ Jeg ved dog ikke  . . . . “ , sagde Sigrid stille , 
„ husk , hvor højt hun har stået for dem alle . Den 

stakkels kone ! hun har aldrig været lykkelig med 
den gamle mand ." 
Han stod som himmelfalden . „ De undskylder 
hende  .  .  .  . De ! “ 
„ Jeg har ingen lyst til at dømme hende ! “ 
„ Nej hør nu ! Lad hendes ægteskab have 
været nok så ulykkeligt  .  .  .  . “ 
„   . . . og unaturligt  . . ." 
„ Vel  . . . og unaturligt — så ved jeg da , at 
den , der bryder sit givne troskabsløfte , er et foragteligt 
menneske .  “ 
Hun så’ hurtigt op på ham og tænkte sit . 
Som han dér stod foran hende med harmdirrende 
læber og lysende øjne , var der over ham en 
sådan glans af sjælsrenhed , af ærlighed og overbevisning , 
at al hendes tvivl om ham syntes hende 
at være en forbrydelse . Sådan kunne ikke den 
være , der selv nys havde brudt sit givne ord . Og 
hun velsignede ham i sit hjerte for denne hans 
farisæisme , som bevidnede hans uskyldighed . Det 
hele indskrænkede sig altså til , at han havde 
danset med Marie . Hvad hun selv havde set  .  .  . 
Ja hvad havde hun i grunden set ? At Marie var 
beruset og betaget af ham , ja ; men hvad hun 
havde troet at se hos ham , havde hun altså selv 
i sin hjerteangst digtet ind i hans ansigt . 
Hun så’ igen op , så glad som han ikke 
havde set hende længe . Hun følte en kåd lyst 
til at le ad hans strenge dommermine og snurre 

ham rundt og  . . .  . men det forundrede blik , 
han sendte hende , gjorde hende igen alvorlig og 
en smule stiv . 
„ De må ikke dømme hende så strengt , kjær" , 
sagde hun , „ Livet har så mange forviklinger , og 
man kan blive ført videre , end man ønsker . Man 
kan tage fejl af sine følelser — det tror jeg , hun 
har gjort . Ligesom man  . . . . også kan tage fejl 
af andres ." 
„ Hvad mener de ?" 
Hvordan skulle hun dog få det sagt ? „ Jeg 
mener blot  . . . at man skal være forsigtig  .  .  . både 
for sin egen skyld og for andres . Eller  .  .  . som 
nu Jørgen skalses kone" , bøjede hun af . 
Han havde set spændt på hende . „ Det er 
ikke hende , de tænker på" , sagde han utålmodigt , 
„ hvad mener de ?" 
„ Jo-o  . . . at man ikke må udsætte sig for , 
at andre kan tage fejl af ens følelser ." 
Han tvang sig med en kraftanstrengelse til 
at være rolig . „ Nu må de tale tydeligt , frøken 
sigrid" , sagde han , „ dette gælder noget for mig . 
Tage fejl af ens følelser !  .  .  . det er jo bogsprog 
— sådan taler ladypersonerne hos Dickens , når 
de bliver erotisk-grædevorne ." 
Hun smilte muntert , helt uanfægtet af den 
spænding , han var i . „ Ja ser de , der gives tilfælde , 
hvor man foretrækker at tale ved siden 
af . Hvorfor forstår mænd aldrig en halvkvædet 
vise ?" 

„ Kort og godt , det er mig , de tænker på ?" 
„ De er et beundringsværdig hurtigt hoved , 
kær . Dem og en anden ja . Det kunne jo være , 
at jeg kendte en lille pige , som misforstår  .  .  . 
Som ikke kan tåle den venlighed , de viser hende ." 
Han så’ hastigt op og havde et udråb 
på læberne , men blussende rød kom hun ham i 
forkøbet : „ Vi forstår jo hinanden . Marie Hansted ." 
Farven veg fra hans kinder ? „ Hun !" stammede 
han . 
„ Jeg er vis på det , og det er synd for hende ." 
„ Jeg forsikrer dem , jeg har aldrig anet det ." 
Han mindedes , hvor underlig hun havde været , 
da han sidst havde hilst på hende ved kirken , 
og hvor længe det var , siden han havde set hende 
om søndagen . „ Nå sådan" , hviskedee han halvt 
for sig selv , „ det gør mig inderlig ondt at høre ." 
Så så’ han op med et blik , hvori han lagde 
hele sit hjerte . „ Men de , frøken Sigrid — de 
har aldrig troet det om mig , vel ?" 
Hun slog skamfuld øjnene ned og hviskedee : 
„ Jo jeg har ." 
„ Hvor kunne de , Sigrid ?" sagde han med en 
stemme , der skælvede af bevægelse , og strakte 
hånden ud for at gribe hendes . 
Nej hun turde ikke høre på ham . Ikke nu . 
Det kom så pludseligt , hun måtte have tid  .  .  . 
Tid . Maries forgræmmede øjne var endnu imellem 
dem . Og idet hendes blik blev koldt og indadskuende , 

sagde hun : „ Men kær dog , hvor de 
tager det tragisk . Jeg må da have lov at tænke , 
hvad jeg vil ." 
„ Naturligvis" ,• stammede han , og tårerne 
kom ham i øjnene . Det var ham , som om hun 
var rykket hundrede mile bort . Han stod en stund 
og famlede sansesløs ved lænestolens rygkvast , 
så gik han stille og med bøjet hoved ud af 
stuen . 
Og Sigrid lagde hovedet ned på bordpladen 
og græd , som om lykken for sidste gang var 
gået forbi hendes dør . 

Xx 
det var ikke med synderlig kraft , Julius 
anstillede sin undersøgelse angående det , moderen 
havde betroet ham . Enten det nu var , fordi 
hans egen friske sorg havde trængt alt andet til 
side , eller fordi han kom til at tænke på , hvad 
han engang havde hørt Balle sige : at en præst 
ikke var sat til at være folks „ Husprokurator" , 
så var han ikke meget for den forretning . Men 
da han nu engang havde lovet det , gik han derud 
i en formiddagstime , hvor han ventede at træffe 
Mette Katrine alene . Hun var just smuttet et øjeblik 
ind i huggehuset til Marinus , da hun så' 
præsten komme ind gennem porten . Den onde 
samvittighed stirrede hende ud af øjnene , da hun 
greb Marinus i armen og hviskedee : „ Dér er præsten . 
Å søde børn , hvad skal vi gøre !" 
„ Præsten" , sagde Marinus sindigt , men også 
han blev bleg og var lidt tyk i mælet , „ det er 
ikke det — han ved ingenting . Og det gør du 
heller ikke , hvis han spør’ , kan du forstå ." 

Mette Katrine var bleven alt for øvet i forstillelse 
til , at hun ikke hurtigt skulle genvinde sin 
fatning , og efter at hun havde budt præsten velkommen , 
var hun så fuld af beklagelse over , at 
Jørgen netop skulle være til marked i dag , at 
Julius havde vanskeligt ved at komme til orde . 
Men da han endelig i få og barske ord gik lige 
løs på sagen , så’ hun ham først ind i ansigtet 
med den mest rørende mangel på begreb , og da 
hun endelig forstod , slog hun hænderne sammen 
- blegnede — græd — segnede hen i et stille , 
tilgivende vemod over verdens ondskab — blev 
heftig — besvor ham at tro på hendes uskyld 
— — så Julius ikke vidste , hvad han skulle 
tænke , og gik temmelig slukøret hjem , idet han 
trøstede sig med noget gammelt teologisk latin , 
som lå og drev etsteds i hans hjerne , og hvoraf 
meningen var , at kirken ikke befatter sig med at 
dømme om de skjulte ting . Når hun ikke havde 
bekendt , havde han ikke noget at sige hendes 
mand . 
Og tiden gik , og folk fik andet at tænke 
på . Mennesker er nådige dommere , for de 
glemmer så hurtigt ; ingen kan leve på en skandale 
længere end en måned , den åndelige vekseldrift 
kræver nyt stof for fantasien og taleredskaberne . 
Og udebliver den nye skandale , så 
udfyldes Pavsen af jævn småsladder , thi den 

menneskelige ånd afskyr uvirksomhed . Næstens 
fejl er en himlens gave — lykkelig den , som kan 
nyde denne kostelige Manna ; den forfrisker , den 
holder i ånde fra dag til dag . 
Men den , som sidder lukket inde med sit 
eget , som sidder og bøjer sig ned over sin sorg 
eller sin synd , som en moder sidder bøjet over 
sit syge barns vugge , han har kun selvfortærelse 
til daglig kost . Det forspildte , han sidder 
og stirrer på , det stirrer igen med så dybe øjne 
som døden selv , og der er ikke et blink i dem , 
som spreder og befrier sindet . Nej sorgen samler , 
sorgen binder . 
De fik det at føle hver på sin vis , dér de 
gik hver med sit — i møllen , i præstegården , 
ude på Randrup mark . 
Marie var næsten kommen til ro med sin 
sorg — som man nu kan det , når himlen er 
lukket over en , og trøst ikke når en , og man er 
bleven træt af at søge den . Hver morgen før hun 
slog øjnene op , vidste hun , hvad der ventede 
hende : byrden som skulle slæbes fra dag til 
dag , såret som sved lige frisk , så hun syntes , 
at smerten alene holdt hende i live . Moderens 
bedrøvede , vogtende øjne havde hun over sig tidligt 
og silde , og hun forstod godt , at de tiggede 
om fortrolighed . Og havde det blot været sorgen 
og skuffelsen , så ville hun have grædt dem ud 
ved det trofasteste hjerte , hun kendte . Men synden 
og skammen , som hørte med , lukkede hendes mund . 

de to i præstegården kunne aldrig komme 
til ro , for de var nødte til at mødes hver dag og 
tale om ligegyldige ting , og hvert møde fik deres 
hjerter til at banke heftigere . Hun så' , hvor han 
græmmede sig , men skønt hun mange gange havde 
forbandet sin kulde fra hin aften , forbød hendes 
stolthed hende at give ham så meget som et 
indbydende blik . For han nærmede sig jo aldrig 
til hende som tidligere . Ville han nogensinde 
igen komme  ? Men en hjælp havde de begge : ingen 
af dem rugede over sit savn , men hvor de færdedes 
i sognene , hver ad sin vej , traf de mennesker , 
som led ilde og trængte til kærlighed ; og 
sorgen gjorde deres hånd blødere og deres medlidenhed 
dybere , så de fik mere trøst , end de gav . 
Nej Mette Katrine havde det værst , for der 
er ikke noget , der æder og piner som selvforagt 
- - når der ikke er den plet på en og ikke den 
krog i ens hjerte , uden at man hader den og 
væmmes ved den . Og sådan havde hun det nu , 
især efter den dag da hun havde løjet så frækt 
for præsten . Mange gange siden ønskede hun , 
at hun i den stund havde bekendt det hele , så 
havde nu det værste været ovre og den tungeste 
skam stridt igennem . For det måtte jo ende 
med skændsel alligevel før eller senere . Men når 
hun var hos Marinus og havde armene om hans 
Hals , var fremtiden og selvforagten glemt for 
en kort stund ; da kunne hun ånde dybt ud som 
i følelsen af en overstanden fare , når hun tænkte 

på , at havde hun den gang talt , ville Marinus 
være bleven revet bort fra hende . Og så knugede 
hun ham ind til sig  .  .  .  . hun havde ham , 
havde ham , ham den eneste i himlen og på jorden . 
Så bare lukke øjnene og lade stå til . 
Blandt vennerne vedblev hun at komme ; hun 
vidste , at dette var den eneste måde , hvorpå 
hun kunne dække sig for mistanke . Men efter 
at huset var rejst , var der ikke længer større 
sammenkomster i hendes hjem . Siden hin dag 
med præsten var hun behersket af en pinefuld 
trang til at få at vide , om de vidste noget , og 
så snart hun syntes , at nogen trak sig tilbage fra 
hende eller bar forbeholdne miner til skue , eller 
blot to hviskedee sammen , blev hun påtrængende 
og nervøst højttalende , og hun havde en sygelig 
tørst efter at modtage alle de tegn på agtelse 
ubeskårne , som hun næppe havde lagt mærke 
til , den gang hun fortjente dem . 
Hendes ængstelse var nu virkelig uden grund , 
for snakken var hørt op , og Sofie og de andre , 
som ville hende bedst , beroligedes ved at se , at 
hun ikke mere fulgtes med Marinus , og at de to 
aldrig mere så meget som så’ til hinanden ved 
møderne . De var nemlig blevne meget forsigtige , 
siden præsten havde gjort dem kloge på , at de 
blev iagttagne ; men under de lange efterårsafteners 
dølgende mørke søgte de hinanden , så tit det 
blot var muligt . 
Så kom juleaften , og klokkerne ringede over 

nyfalden sne . Mens Jørgen og alle folkene var 
tagne til kirke , var hun bleven hjemme for at 
passe julenadveren , og da sad de to ved hinandens 
side i sofaen , ret op og ned med hinanden i 
hænderne som et par nyforlovede . Hun tænkte 
på , hvor tit de havde siddet her med rene og 
uskyldige hjerter og drukket deres kaffe og bidt 
af det samme stykke sukker og været lykkelige 
ved blot at se på hinanden . Hvor var det dog 
meget bedre den gang ! Og da så Marinus drog 
sin hånd ud af hendes for at lægge den om 
hendes liv og trykke hende til sig , trak hun sig 
bort , helt hen i sofaens hjørne . „ Ikke i aften" , 
hviskedee hun og blev siddende ganske stille og 
syntes , at dette var som at holde søndag , en uskyldig 
barnesøndag som dem , da hun var lille . 
Så gik hun langsomt hen til skatollet og 
tog salmebogen . „ Lad os synge en julesalme" , 
sagde hun . Marinus blev underlig derved og rød 
mede , men hun mærkede intet , sad blot og bladede 
ivrigt . Da det kom til stykket , kunne hun alligevel 
ikke synge , men græd ustandseligt , mens 
Marinus mandigt bestræbte sig for at klemme 
tonerne frem gennem den Klump af rørelse , som 
sad og trykkede ham i halsen . Men da han skulle 
begynde på det tredje Vers , snappede hun bogen 
fra ham og smækkede den håfdt i — dette var 
jo ikke andet end gudsbespottelse , så langt de var 
henne ! 
Der kom aftener efter denne uden anger og 

uden tårer , aftener hvor vildskaben greb hende 
på ny , og hvor hun ikke ville tilbytte sig al 
himlens skære herlighed for denne forbryderske 
lyst , som tændte hendes inderste marv i brand . 
Men når de nu mødtes , måtte han oftest lide 
under hendes ujævne lune . Hun kunne være 
urimelig og tvær og bebrejde ham både det ene 
og det andet . Og pludselig faldt hun i gråd og 
bad ham om tilgivelse — hun kunne ikke gøre 
for det , sagde hun , men hun vidste godt , hvoraf 
det kom : af tvangen , hun måtte pålægge sig , 
når hun var imellem andre . Men Marinus rystede 
på hovedet ; han vidste , det var ikke det . Hun 
var syg , jo vist var hun det , og burde gå til 
doktoren . Han kunne tydeligt se , at hun var 
falden af , og greb sig undertiden i at finde hende 
mindre køn end før . Hendes ansigtsfarve , der 
tidligere havde været så skær hvid og rød , var 
bleven grimet og grå . 
Så skete det en morgen , mens hun stod og 
satte sit hår , at hun mærkede i sig et skælvende 
liv . Opdagelsen næsten lamslog hende ; hun havde 
været aldeles vis på , at forholdet ingen følger 
ville få ; siden den skuffelse , hun havde lidt i 
sit ægteskabs første år , havde hun gjort op med 
sig selv , at hun ikke kunne få børn . Men denne 
gang tog hun ikke fejl  . . . . der var det igen , 
ganske svagt , men så tydeligt , så nyt , forskelligt 
fra alt , hvad hun nogen sinde havde fornummet . 
Men da hun den dag gik til sin gerning , 

var der ingen , der kunne mærke noget på hende . 
Hun havde lukket sig inde i en dump ligegyldighed , 
for nu vidste hun , at hun var under forbandelsen : 
det , hun engang havde attrået som den største 
velsignelse , var nu kommet over hende som en 
forbandelse . Nej gud sover ikke . 
Og da hun ude i huggehuset fortalte Marinus , 
hvordan hun havde det , og så’ ham blive 
bleg og hans læber skælve og sveden pible frem 
på hans pande , da var de øjne , hvormed hun 
betragtede ham , rolige og brændende , uden en 
tåre . 
„ Det blev enden på det" , sagde hun med en 
stemme , der forekom ham fremmed , så dyb og 
hård var den , „ nu er stanken der allerede . Kan 
du huske , Marinus , hvad du engang sagde om 
døden , at den forvandler det skønneste åsyn til 
stank og råddenskab ? Å der er værre stank 
end den , dødens lugt er sød som rosenduft imod 
den lede pest , der står af sådan en rådden 
sjæl som min ." 
„ Jaja Mette katrine" , sagde han , da han fik 
magt over sine klaprende tænder , „ det måtte vel 
komme sådan  . . . vi kommer vel over det og ." 
„ Vi gør vel det — mennesker kommer over 
alting" , sagde hun hårdt og langsomt , og han 
så’ hendes ansigt blive ganske hvidt , „ men kanske 
ikke sådan . som du mener . Du tykkes vel , at 
siden vi har løjet så længe , kan vi lyve et stød 

endnu og la’e Jørgen have den glæde . Jeg kunne 
spytte dig i dit ansigt , Marinus ." 
Ordene faldt ganske roligt , men Marinus får 
tilbage , som om hun havde gjort efter sit ord . 
„ Mette Katrine dog , du vil da ikke  .  .  . ? “ 
„ Jeg ved , hvad jeg vil . Men lov mig en 
ting , Marinus , for den kærligheds skyld , jeg har 
havt til dig — lov mig , at du aldrig vil handle 
sådan mere mod noget kvindemenneske i verden ." 
„ Mette Katrine da ." Marinus græd . 
„ Jeg mener  .  .  . nej det var jo ikke dig , det 
var mig , var det , mig alene  . . . du var blot så 
skidt til at stå imod . Men lov mig det ligegodt , 
gør det ikke , hvor galt hun så lokker . Tænk 
så på mig — på hvordan det endte med os to . 
For din egen skyld , forstår du , Marinus — for 
jeg under dig at blive salig hos Herren , du har aldrig 
været så langt ude som jeg ." 
Al hendes hårdhed var brudt , hun hængte 
sig om hans Hals og trykkede ham til sig , som 
om hun aldrig ville slippe ham . 
„ Endnu er nådens tid" , sagde han med et 
fattigt forsøg på salvelse , mens han lempelig 
gjorde sig fri . 
„ Tror du ?" sagde hun blot , men med et blik , 
han aldrig siden glemte , og i det samme smuttede 
hun ud og lod døren falde i efter sig . 
Ja hun vidste , hvad hun ville . 

aftenen kom , en mørk januaraften med blæst 
og ruskregn , det tøede på andet døgn efter 
ugers frost . Da alt var blevet stille , og Jørgens 
lange pibende åndedræt forkyndte , at den gamle 
mand sov fast , stod hun op og klædte sig lydløst 
på i mørket . Så satte hun sig hen og ventede , 
til klokken havde slået halv et , skød så døren 
op til dagligstuen , hvor hun tog en bog på skatollet 
og lagde et papir i stedet . Skoene , hun 
havde haft i hånden inde fra sovekammeret , 
trak hun på og listede gennem køkkenet ud ad 
bagvejen , idet hun mange gange stod stille , ængstelig 
for , at lænkehunden skulle give Hals . Da 
hun var kommen til enden af toften , tog hun 
vejen ad fjorden til . Hun mere løb end gik , de 
spredte buske på gærderne strøg hende forbi 
som kæmpemæssige lodne dyr . Da hun kom ned 
under bakkerne , standsede regnen , og det blev en 
smule lysere , så hun lige skimtede pilene og 
leddet i hjørnet af engen . Igennem hendes forvirrede 
tanker gled en kort erindring om hin dag 
på dette sted for fem korte måneder siden ; men 
. den var straks borte igen , hun kunne kun fastholde 
en tanke , den om det sorte vand derude , som 
hun endnu ikke kunne se ; men hun hørte det . 
Hun stod et øjeblik stille og lyttede ; mellem vindstødene 
fornam hun den klingre lyd af sjapisen , 
som malede i strandkanten , og brag og skuren 
af flagerne , som brast og stødte sammen længere 
ude . Så skyndte hun sig fremad igen . Blot 

der nu var åbent vand ! Jo dér lyste det svagt 
langt ud som snævre skiftende sunde mellem 
flagernes døde grå . 
Først nu faldt det hende ind , at fjorden 
var grund flere hundrede alen ud ; hun kunne 
også høre isflagerne skure mod bunden , når de 
kom drivende ind . Å der blev vel råd alligevel 
for den , som ville frem ! 
Hun trådte ud i det kolde vand , som næsten 
tog vejret fra hende . Inde under stranden var 
der ingen hindrende flager , og hun stred sig udefter , 
pjaskende og snublende i huller , tungt og 
langsomt  .  .  . langt , langt , syntes hun , og endnu 
gik vandet hende ikke på langt nær til knæene . 
Hun var træt og fortvivlet , hun havde aldrig 
tænkt , at det var så svært at komme af med 
livet . 
Hendes nederdel og skørt hang efter hende , 
tunge af vand , og gjorde gangen mere og mere besværlig . 
Hun standsede og løste for skørterne 
for at slippe dem ned , men kom i det samme til 
at tænke på , hvor godt tøjet var i den kjole ; 
hun mindedes , hvornår Jørgen havde haft det 
med hjem fra købstaden , og en underlig rørelse 
af taknemmelighed mod ham , hun havde handlet 
så ilde med , fik hende til at vade de mange 
mødige skridt tilbage til stranden . Dér tog hun 
kjole og skørt af og rullede tøjet sammen . Der 
lå noget tungt i kjolelommen , det var salmebogen , 
hun havde taget med hjemmefra . Hun tog 

den og stak den varsomt ind på sit bryst , bogen , 
Marinus havde sunget af juleaften . 
Hun måtte hvile sig og sad og rev græstotter 
af , uden en tanke i sit hoved , indtil nattekulden , 
som skar gennem hendes våde tøj , blev 
hende ulidelig . Så ud igen til den samme snublen 
og plasken  .  .  . længere ud  .  .  . helt derud , hvor 
vandet kunne lukke sig over hendes hoved ! Hun 
bed tænderne sammen , hendes åndedræt blev 
kort og anstrengt , mere af trods end af træthed ; 
hun følte det , som om vandet skød hende fra sig 
og ikke ville tage hende . Men hun ville derud 
.  .  . ville . Snart i vand og snart krybende over 
de drivende flager , når de var for store til , at 
hun kunne skyde dem fra sig , kæmpede hun sig 
udefter ; hendes hænder og ben var fulde af 
flænger og sår , hun ikke engang vidste af . Da 
så endelig vandet nåde hende til livet , pressede 
hun sig ind under en stor , langsomt svajende 
flage . Den beholdt hende , til hun var død . 
Næste formiddag fandt de hende dér , hvor 
flagen havde sluppet hende ; hun stod ret op og 
ned i vandet ved en af pælene , som betegnede 
sejlløbet , hendes lange hår flød på strømmen . 
Øjnene var spærvidt åbne og kæberne var pressede 
fast sammen som af en jærnsejg beslutning . 
Armene var samlede over brystet , og den højre 
hånd tog om salmebogen . 
De havde ikke haft svært ved at finde hende , 

hun havde selv vist dem vejen . På skatollet i 
dagligstuen havde stupigen fundet en seddel , 
hvorpå der med en stor , klodset barnehånd stod 
skrevet : 
jeg goer id strannen 
Mette Cathrine Poulsen . 

Xxi 
så snart den besked , Mette Katrine havde 
lagt efter sig , var rygtedes i gården , var Marinus 
forsvunden ; først ved middagstid blev han funden 
oppe i en lyngbakke , hvor han lå og vred sig 
og hulkede og blev rent ustyrlig , da de ville have 
ham med hjem . To af Jørgens sønner , som man 
straks om morgenen havde sendt bud efter , måtte 
hentes ud og tage ham med magt . Men næppe 
var han kommen ind i gården og havde fået 
øje på storstuens vinduer , som var blændede 
med hvide lagener , før han rev sig løs fra dem , 
der holdt ham . „ Jeg vil se hende" , sagde han . 
Og så kom det i en skrækkelig blanding af 
hulken og råb og skrig og mumlen — at han 
var den eneste , som havde ret til at se hende , 
for han havde kysset hendes mund de tusinde 
gange , og hendes arme havde ligget om hans 
Hals ; barnet , hun havde druknet , var hans , og 
hans var skylden , at satan havde taget hendes sjæl , 
og det var der aldrig i evighed forladelse for . 

han ville se hende , det ville han , og når han 
havde set hende , ville han gå hen og hænge sig . 
De tyssede  på ham , da Jørgen 
i det samme viste sig i gangdøren , bøjet og ældet , 
men stærk endnu ; han havde selv ledet eftersøgningen 
i fjorden . 
„ Hvad er det ? “ spurgte Jørgen . 
Ingen svarede , og Per , den ældste søn , kastede 
sig over Marinus for at få ham bort , men karlen 
klamrede sig fortvivlet til stentrappens jærnrækværk , 
mens han råbte med en stemme , som de 
ikke formåede at overdøve : „ Mette Katrine var 
min kæreste , jeg har ret til at se hende , ved 
jeg . “ 
Og med en ustandselig tungefærdighed , klynkende 
og hoverende på en gang og stirrende afsindigt 
omkring på de hvide ansigter , hvis åndeløse 
opmærksomhed var delt imellem ham og 
Jørgen , udråbte han alt , hvad der havde været 
imellem ham og hende . Alt indtil den lønligste 
skændsel lagde han frem i dagslyset , mens Jørgen 
stod med hængende mund og øjne , der væltede 
ud af deres huler ; hans ansigt var blårødt lige 
til håret . Inden de kunne støtte ham , havde 
han gjort nogle kredsende bevægelser med hænderne 
og var styrtet om . Hans træge hjerne 
havde forstået tilstrækkeligt . 
Da Marinus så’ sit fuldbragte værk , kom han 
øjeblikkelig til sig selv ; han lå ud over trappen og 
græd som et barn . Siden listede han over i karlekammeret . 

der var ingen , som bekymrede sig om 
ham ; men den , der ikke hængte sig , var Marinus . 
Han sad på sengekanten og stirrede sløvt hen 
for sig , og da Per et par timer efter kom og 
sagde , at det var bedst , han straks rejste , stod 
han op uden et ord og pakkede sin kiste . Inden 
aften var han på vej til sin hjemegn . 
Pastor Hansen , som havde været derude samme 
eftermiddag , fortalte i præstegården , at Jørgen 
havde ligget sløvt hen og småmumlet , og det 
havde været umuligt at få ham i tale . Alligevel 
gik Julius derud næste dag , han følte sig forpligtet 
til at forsøge at mande Jørgen op og foreholde 
ham , at det var ham uværdigt at sørge over 
en sådan hustru . 
Folkene drev småsnakkende i gården , kun 
en enkelt gav sig udseende af at bestille noget . 
Præstens skridt lød helt højtideligt på trappens 
sten , så stille var der . 
„ Ork herregud , er det præsten ? ja her ligger 
en elendighed" , sagde en raptunget svigerdatter , 
som med opsmøgede ærmer og et barn hængende 
i skørterne havde overtaget kommandoen over 
det indvendige : „ Han er blød , ja han er såmænd , 
hel og bar blød ." 
„ Jeg har jo nok hørt , at han er syg og 
sengeliggende" , forklarede Julius , „ en sådan 
ulykke  . . ." 
Sengeliggende — nej på det lav ! det havde 
ikke været dem muligt at holde ham i sengen ; 

straks da det blev dag , ville han op og i klæderne 
— han havde alligevel flere kræfter , end nogen 
skulle tro . Og nu havde han hele dagen ikke 
været til at rokke fra den iskolde storstue , hvor 
den t  .  .  .  . , — ja nu var hun jo død , så skulle 
en ikke sige hende noget på . Jo han sad såmænd 
inde ved hendes kiste og ville hverken have 
vådt eller tørt ; men det var en ynk at se på . 
Julius trådte ind i det store , nøgne rum , 
hvor nogle skabe og kister krøb sammen langs 
væggene uden at kaste skygge i det grøngrå 
lys , som faldt ind gennem de blændede vinduer . 
Dér sad Jørgen hos den døde , som lå tildækket 
under lagenet og syntes så lille og smal i den 
alt for store kiste . Der var ingen kakkelovn i 
værelset , derfor havde de trukket en fodpose op 
over hans ben og puttet ham i en grå rejsekavaj , 
der hang og posede om hans sammenfaldne skikkelse . 
Ansigtet var blevet gult og lille ; munden 
var trukket til den ene side , og de rødrandede 
øjne syntes slukte . Han lå tilbage i lænestolen 
og hverken så’ eller hørte . 
„ Dér kan præsten se , han føller snart bav 
etter hinner" , sagde sønnekonen og førte forklædesnippen 
til øjnene , hvorpå hun med datterlig 
myndighed ruskede i den gamle . „ Det er præsten" , 
råbte hun ham ind i øret og blev ved at ruske , „ hører 
i — det er præsten ." 
Jørgen faldt forover , hans læber gik i et 
væk , men der hørtes kun en gryntende lyd . 

„ Der kan præsten høre — sådan præker han 
den lange dag , men der er ingenting ved det . “ 
„ Ja lad nu mig ! “ sagde Julius . „ Når jeg 
giver mig stunder .  . . . De behøver ikke at blive .  “ 
„ Ja såmænd — han er jo ikke hele tiden 
lige tåvlig‟ , sagde konen og gled ud af døren . 
Julius blev længe stående og betragtede den 
menneskebylt , som lå foran ham i stolen . Det 
var „ disse menneskers" Værk , det kom der ud af 
dette overspændte væsen . Når det så endda 
blot var sig selv , de ødelagde . Men han dér , 
stakkel — sådan som han var tilredt ! 
Den syge syntes at mærke det ufravendte 
blik , som var rettet på ham , thi han blev urolig , 
og hans øjne fik en smule liv . Munden vrængede 
på den forfærdeligste måde , han bestræbte 
sig åbenbart for at tale forståeligt . Ved at lægge 
sit øre tæt til hans mund opfangede Julius ordet 
„ se  .  .  . se  .  .  . “ , som gjordes forståeligt ved den 
friske hånds rådløse famlen på kistens hjørne . 
Nej Julius ville ikke se hende , og benyttende sig af 
det glimt af bevidsthed , som viste sig på den 
syges ansigt , begyndte han at tale til ham . Noget 
måtte han have forstået , for munden fik igen 
travlt og dannede nye ordstumper . „ Sa  .  .  . sa  .  .  . 
Lig  .  .  . Gud  .  .  . “ , hørte Julius . 
Altid var det hende , hans tanker drejede sig 
om . Hun salig hos gud — å gud bedre ! Inderlig 
medlidenhed lukkede juliuses mund ; hvad kunne 
det også nytte ? den gamle var alt for dybt inde 

i sit . Hans øjne fik et hemmelighedsfuldt udtryk 
og blinkede til Julius , at han skulle komme nærmere , 
og kæmpende fortvivlet med sin svigtende 
tunge fremlallede han under mangfoldige gentagelser 
disse stavelser : 
„ Hun  .  .  . var  .  .  . var  .  .  . min  .  .  . ung  .  .  . 
Ungeste . . . . . . . .kærest  .  .  . Mar  .  .  . Mar  .  .  . brav 
Karl  . . . . onde men  .  .  . Mennesker . . . . . .fjorden 
. . . . . . . . .min ungeste  .  .  . “ 
Stakkelen havde glemt , at hun havde været 
hans hustru , han mindedes hende kun som sin 
datter . 

Xxii 
da Julius denne fredag aften begyndte 
på sin prædiken til søndag , var han just ikke i 
den allermest rolige sindsstemning . Han kunne 
ikke få tankerne bort fra den elendighed , han 
nys havde været vidne til , og fra dette væv af 
gudelighed og bedrag og skændsel , som var endt 
med at knuse en uskyldig . Og alt det havde 
disse mennesker vidst — vidst det og tiet dertil ! 
Han kunne ikke længere tie til dette hyklerske 
væsen , og den tekst , der lå opslået foran 
ham — lignelsen om klinten iblandt hveden — 
gav ham den ønskeligste anledning til at lette sit 
hjerte . Han skrev løs under et højtryk af harme , 
som gjorde ham arbejdet til en Lise . Men han 
sov ikke godt den nat og heller ikke den næste . 
Kirken var propfuld søndag formiddag . Selvmordet 
havde vakt en umådelig opsigt , man 
kunne ikke tale om andet og tænkte sig heller 
ikke muligheden af , at præsten kunne . „ Vennerne" , 
hvem det havde ramt som en fælles ulykke , havde 

rømmet deres sædvanlige pladser og klumpet sig 
sammen i de nederste stolestader ; men høre 
ville de . 
Forventningerne blev heller ikke skuffede . 
Efter en kort kirkehistorisk oversigt — dem havde 
han sin styrke i — slog præsten en meget energisk 
klo i disse dages klinteoprykkere og slap 
dem ikke siden — disse stortalende mennesker , 
som frakendte andre kristne livet og regnede sig 
selv for kirkeagerens eneste gode sæd . Hvad 
havde disse selvbestaltede dommere i Israel frem for 
os andre ? De store ord havde de — en hæsblæsende 
jagen efter at bekende deres tro , som 
måske slet ikke var prøvet endnu . De fromme 
fagter havde de og en selvgjort afholdenhed fra 
vilkårligt valgte ting , som i sig selv hverken 
var onde eller gode . Men hvordan det stod til 
med deres liv , derom vidnede den himmelråbende 
forargelse , som i disse sidste dage var udgået 
fra deres kreds . Det var til ingen nytte at tie 
om den , for der var dog ingen her i kirken , hvis 
sjæl ikke var opfyldt af tanken derom . Et levned 
i skændsel og stinkende brynde havde fået 
en forbrydersk afslutning — et levned og en 
død , som ethvert rettænkende menneske måtte 
gyse over . Og hvor var den giftsæd avlet , som 
havde båret denne frugt , om ikke i den lumre 
luft , hvor alle andre end disse mennesker med 
de snævre hjerter og det snævre syn måtte føle 
det trangt for brystet ? — i disse selvgladhedens 

vinduesløse celler , hvor ethvert frisk pust fra det 
sunde menneskelivs åbne højsletter var lukket 
ude , og hvor man smeltede sammen i et sødligt 
føleri og gav det fineste livets grønt i sit hjerte 
til pris for andres plumpt gramsende fingre , indtil 
man ikke havde den krog i sin sjæl , hvor 
man kunne rejse sin egen personlige helligdom . 
Og denne sjælenes sammenæltning , hvorved der 
syndedes mod det apostolske ord „ forekommer 
hverandre med ærbødighed" , den gav de så det 
skønneste navn på jorden og kaldte den broderkærlighed . 
Han ville ikke afgøre , hvor meget eller 
hvor lidt af ægte kristenkærlighed , der kunne trives 
ved siden af denne åbenbare følelsesforvildelse . 
Men inden man anede det , kunne — som nys 
var set — sanserusens hede luer bryde frem af 
det Tønder , man så letsindigt havde lagt til 
rette . — han vidste godt , at han ville blive 
dømt for det ord , han nu havde talt ; men selv 
om man , som man plejede , ville sige om hans 
prædiken , at den dybt havde bedrøvet guds børn 
og været til glæde for verdens børn — han vidste 
sig fri : han havde ikke villet tale verden til behag , 
men han havde villet tale sandhed , den ilde 
hørte sandhed . Amen . 
Han havde talt sig bleg , ikke af vrede , som 
de dernede i kirkestolene troede , men fordi det 
var hans natur imod at være hård og hensynsløs . 
Han måtte ikke tage hensyn — måtte 
ikke — — og kunne hele tiden ikke slippe 

tanken om , at han havde sin moder nede blandt 
dem bagest i kirken , som sad og dukkede sig og 
viste kridhvide kinder , når de en gang imellem 
så’ op . Heldigvis fik han ikke øje på hende . 
Han havde sandheden med sig , vidste han , og 
det faldt ham ikke ind med en tanke , at der fra 
teksten , han havde oplæst , faldt et underligt lys 
over ham selv , som han dér med stormskridt for 
hen over kirkeageren og rykkede Klinte op og 
brændte den til Aske i sin „ retfærdige" Harmes 
ildovn . 
Han trak vejret dybt , da han kom ned fra 
prædikestolen . Nu havde han brændt sine skibe . 
Det var alligevel befriende at tale ud engang 
klart og skarpt og få sandheden sagt , selv om 
den var nok så ilde hørt . 
Hvor naiv han var endnu , den gode præstemand ! 
De sandheder , han havde sagt i dag , var 
netop såre gerne hørte af de allerfleste blandt 
hans tilhørere . De kunne rigtignok kun dårligt 
følge med i det højt spændte , billedrige foredrag , 
hvoraf han i dag mod sædvane betjente sig , men 
at der var dem , som „ fik" — og fik grundigt— , 
og hvem det var , det forstod de alle . Aldrig var 
en prædiken bleven drøftet så ivrigt i Randrup , 
som denne blev — en dejlig prædiken , et modigt 
guds ord ; den kær var sandelig et jærn til at 
prædike . 
Julius var lidt beklemt , da han gik hjem fra 
kirke , ikke over , hvad han havde sagt , men ved 

tanken på , hvad den gamle præst ville mene 
derom . 
Frokosten forløb i tavshed , der var noget 
trykkende i luften ! Julius gjorde sig hurtigt færdig ; 
han skulle af sted til lyngerup og var ret 
glad ved at slippe . Han så’ på sit ur . 
„ Er de allerede færdig ?" spurgte så pastor 
Hansen , — „ å Kirstine , skær kær et stykke 
steg endnu ." 
„ Tak , jeg skal ikke have" , svarede Julius . 
„ Virkelig ? Jeg mente ellers , de kunne trænge 
til det . Det må da tage svært på kræfterne 
sådan at præke vitriol , som de har gjort i 
dag ." 
„ Vitriol — hvad mener de ?" Julius satte et 
par fornærmede øjne op ; han syntes , at præsten 
dog i alt fald gerne kunne have ventet , til de 
blev alene . 
„ Ja , ved du hvad , hansen" , indskød fruen , 
„ jeg syntes nu rigtignok , de havde så godt 
af det ." 
„ Kær selv havde ikke godt af det" , sagde 
den gamle præst . „ Hvad gik der af dem , mand ? 
De var jo slet ikke dem selv ." 
„ Men pastor Hansen , syntes de da ikke — 
efter den forargelse  . . ." 
„ De var ikke dem selv , siger jeg . De var 
vred ." 
„ Dybt og ærligt forarget ja ." 

„ Nej vred , så de ordentlig skummede . Som 
om de afbetalte en gammel gæld ." 
„ Pastor Hansen  .  .  . ! “ Julius rejste sig halvt 
op af stolen , han var lige ved at blive hidsig ; 
men han bed sig i læben og blev siddende , da 
han mødte Sigrids bønlige øjne . 
„ Nånå , godt ord igen , kær , det var ikke 
min mening at fornærme dem . Men uretfærdig 
var de ." 
„ Uretfærdig ?  .  .  . men det var jo da sandt , 
hvad jeg sagde ." 
„ Nej det var ikke — eller tilhørerne måtte 
få galt fat på det . Hvad tror de Almuesfolk 
forstår af den gådefulde forbindelse mellem den 
religiøse følelse og elskovens , som ganske rigtigt 
findes ? De tager grovt på den slags ting og 
får ud som præstens mening , at gudelige forsamlinger 
ikke er andet end drivbænke for  . . . . 
Utilladelige forbindelser .  “ 
„ Det har jeg aldrig hverken sagt eller ment" , 
sagde Julius ret spagfærdigt . 
„ Naturligvis har de ikke ment det — og de 
siger det heller ikke , når de bliver rolig til 
sinds ." 
-----------om eftermiddagen , da herrerne nød 
deres kaffe i den gamle præsts stue , spurgte 
Hansen : „ Nå , hvordan gik det så i lyngerup ?" 
„ Jo — jeg holdt ikke den samme prædiken ," 
Svarede Julius uden at se på spørgeren . 
Det lyste op i den gamles øjne . „ Nå ikke ?" 

sagde han i en ligegyldig tone , medens han med 
enden af cigaren trykkede Aske itu på underkoppen . 
„ Jeg syntes * ikke den passede" , fortsatte 
Julius , „ i lyngerup er folk jo ikke sådan ." 
„ Nej såmænd" , sagde pastor Hansen og sad 
en stund og røg i tavshed . „ Jeg har tænkt 
på  .  .  . “ , begyndte han og holdt atter inde , mens 
han lavede vældige grå røgskyer foran sit ansigt . 
„ De ville sagt noget ." 
„ Å ikke andet end at jeg kunne have lyst 
til selv at begrave Jørgen skalses kone på tirsdag . 
Jeg har jo både døbt og konfirmeret og 
viet hende . Ja tiden går ." Tonen var skødesløs , 
men Julius kunne på et nervøst ryk i den 
hånd , som holdt cigaren , mærke , at dette var 
forberedt . 
„ Hvordan mener de ?" spurgte han lidt stødt , 
„ der skal jo ikke tales over en selvmorder ." 
„ Det plejer vi jo ikke , ganske vist" , sagde 
den gamle præst med et anstrøg af forlegenhed , 
„ men jeg kunne dog nok have lyst at sige et 
par ord ." 
„ Jeg forstår  .  .  . De vil  .  .  . “ Julius blev rød 
i hovedet , men den anden lagde beroligende 
hånden på hans arm . 
„ De misforstår mig , kære . Nu tror de 
straks , at jeg vil nedbryde , hvad de i dag har 

— — lad os sige : bygget op . Jeg har ikke et 
øjeblik tænkt derpå , kan jeg forsikre dem . “ 
„ Så forstår jeg ikke  .  .  . De plejer jo 
aldrig  .  .  . “ 
Pastor Hansen bøjede sig frem og lagde en 
fin hvid hånd på juliuses knæ . „ Hør nu — det 
er da ikke så vanskeligt at forstå . Behøver jeg 
at skamme mig ved at tilstå , at jeg har ondt af 
hende , som ligger i sin kiste uden en kærlig 
tanke fra nogen af dem , som en gang har holdt 
af hende ? Hun var et solskinsbarn , en livsglad 
ung pige — ikke en ond blodsdråbe i hende . 
Tro mig , hun har lidt noget , inden hun endte 
således ." 
Der var ingen som helst tilberedelser gjorte 
i sørgehuset , begravelsen skulle jo foregå „ i stilhed" ; 
men med undtagelse af „ Vennerne" , som 
ved deres udeblivelse ville vise , at de ingen lod 
og del havde i hende længere , var alt , hvad der 
kunne krybe og gå i sognet , mødt på kirkegården . 
Da kisten var sænket i graven , trådte pastor 
Hansen frem og blottede sit hoved ; hundrede 
hatte og huer sænkedes i det samme som på 
kommando . 
Der plejede ikke at tales over selvmordere , 
sagde han , og det var ikke for at hædre hende , 
som nu havde gjort ende på sit liv , at han 
alligevel tog ordet . Han gjorde det for deres 

skyld , som her var samlede , for han forstod jo 
godt , at det ikke var kærlighed , som havde ført 
denne store skare hid . Det var nysgerrighed , 
det var det opsigtsvækkende ved hendes død , 
måske også skadefro tanker på , at netop hun , 
der så frimodigt havde været sin tro bekendt , 
var falden så dybt . For deres skyld talte han , 
thi de trængte til at få deres tanker vendte 
indad og lære at bede : led os ikke i fristelse . 
De mindedes hende jo alle , som hun havde 
været i sin pigetid — vist huskede de hende ; 
alle hjerter var jo fløjne hende i møde . 
Og i få jævne ord drog han hendes billede 
frem , så glad og god og tillidsfuld hun havde 
været . Han talte med oldingealderens letvakte 
rørelse , og tårerne randt ned ad hans kinder . 
Da var der mange , som græd . 
„ Ja ikke sandt ? hun har engang været et 
kært menneske — det glæder mig at se , at i 
mindes det . Var det så , fordi hun blev en kristen , 
at i lukkede eders hjerter for hende ? Skam 
jer , venner , hvis så er ! Eller tror i , at hendes 
kristendom var skyld i hendes fald ? Det er der 
ingen af jer , som gør . Hvorfor faldt hun da ? 
Ja hvem kender det ! Men det ved vi , at kunne 
hun falde , så brav hun var og så alvorligt greben 
som hun siden blev , så er der ingen af os , 
der ved sig tryg , uden gud bevarer ham . Ikke 
en eneste . Ikke sandt ? så lader vi Mette Katrine 
hvile med fred i sin grav og dømmer 

hende ikke , men tænker helst på hende som den , 
hun engang var : den unge uskyldige pige , der 
gjorde hjerterne glade , blot vi så’ hende . Mens 
hun levede , var hun jo blandt dem , der ikke holder 
af , at der bedes for de døde — jeg tænker , 
at hun , hvor hun nu er , mener anderledes om 
den ting . Kan i , så fold eders hænder med 
mig . “ 
Og mens den gamle præst bad for den døde , 
var der en stille alvor over de hundreder af sænkede 
ansigter , og det var ikke domstanker , som 
gik igennem sindene . 
Kirkegården tømtes langsomt . Aldrig havde 
Hansen i sine velmagtsdage talt sådan som i 
dag , mente de alle . 
Hen på eftermiddagen listede en sig med 
en krans op til den nylig tilklappede grav . Det 
var Sofie . 

Xxiii 
der var gået en måneds tid . Julius var 
i færd med at gøre sig i stand , for det var 
fruens fødselsdag i dag , og der kunne ventes 
chokoladefremmede . Eftermiddagssolskinnet krøb 
langt ind i stuen , tændte i de forgyldte bogrygge 
på reolen og fik de tætte lag af tobaksrøg 
under loftet til at se ud som svævende hørbundter . 
Han var i et strålende humør , og uden at 
vide det gik han og småfløjtede under påklædningen . 
Der var i de sidste uger taget et tryk 
fra ham , som havde hvilet over ham næsten lige 
så længe , som han havde været i præstegården . 
I disse dage var det netop et år siden hans indsættelse . 
At tænke sig , at et år kunne gå så 
hurtigt ! Et rigt år med meget at takke gud 
for — og da ikke mindst det , han havde gået 
igennem i sin kærligheds tvivl og savn , for 
uden det kunne den lykke , som nu var ganske . 

nær , ikke være bleven halvt så dyb og solvarm , 
som den nu lovede til . 
Og ude i sognene — ja vist var det tak 
værd alt sammen . Her var luftet ud i den sidste 
tid , og hvor var det dog befriende med de klare 
standpunkter ! nu vidste man , hvor man havde 
hinanden . Han smilte fornøjet , idet han tænkte 
på det dundrende vogntog , som hver søndag 
morgen for lige forbi hans vinduer ad Brocks 
kirke til . De troede vist , at de ærgrede ham ; 
men de kære mennesker skulle blot vide , hvor 
glad han var over at slippe dem , siden han nu 
engang ikke kunne være præst for dem . Nu 
kunne her gøres noget , han så’ jo allerede begyndelsen , 
og mange venner havde han ; der var 
da gud ske lov andre alvorlige kristne end dem , 
som brølede op . 
En vogn rullede ind i gården , de besøgende 
begyndte at komme . Julius kiggede ud mellem 
vinduesrammen og rullegardinet . Naturligvis justitsråden 
var første mand . Hans vinterfrakke 
stod åben ,- som om han ikke nænnede at skjule 
diplomatfrakkens knaphulspynt . 
„ Det er for resten forbavsende , så han ser 
ung ud ; gad vide , hvad han bruger" , mumlede 
Julius , han var i den overgivne stemning , hvori 
unge mennesker snakker højt med sig selv , „ var 
ikke vinduesglasset imellem , er jeg vis på , at 
jeg kunne lugte hans essenser helt herind ; det er 
svært , så mange dufte han har lagt sig til i den 

senere tid . — hvad er det , han haler ud af 
sædet ? Blomster , så sandt jeg lever ! sikken en 
buket på denne årsens tid . Til fruen selvfølgelig 
— å vi forstår . Bare du ikke frier i 
dag , gamle mand ! for din egen skyld ville jeg 
råde dig til at vente blot til i morgen ." 
Han smilte forstående til sit billede i spejlet , 
mens han bandt sit slips . Han var tryg fuldstændigt , 
og kunne nu næsten ikke begribe , 
hvorfor han havde gået og pint sig selv og hende 
hele denne lange vinter og ikke grebet til for 
længe siden . Blot et lille uventet møde , — så 
var alt blevet forandret i en håndevending ; ingen 
kulde mere , ingen „ Luft" imellem dem , og nu 
stod han her og var lige så vis på hendes svar , 
som om han allerede holdt hende i sine arme . 
Som hun dog havde set på ham den gang , 
pludselig , uvilkårligt , helt fra sit hjertes dyb ! 
Det var som en åbenbaring ; han forstod i samme 
øjeblik , at hun havde holdt af ham længe , længe . 
Det var rent tilfældigt , at de den eftermiddag 
for fjorten dage siden var trufne sammen hos den 
lille svensker Johan børjesson , hvem Sigrid havde 
viet sin særlige omhu . Svenskeren var kommen 
helt uden for partibrydningen i sognet , for han 
havde ligget af tæring hele vinteren , og da „ Vennerne" 
Fortalte ham om kapellanens skrækkelige 
prædiken , holdt han allerede for meget af Julius 
til , at han for den sags skyld skulle vende sit 
hjerte fra ham . Julius kom ofte til ham , men 

valgte stedse en tid , hvor Sigrid plejede at være 
hjemme . Den dag var hun bleven opholdt hos 
den syge , der havde haft nogle drøje hosteture 
med kvælningsanfald og angest . Nu var han 
roligere , og hun puslede stille om ham , da Julius 
trådte ind . Efter sindsbevægelsen , hun nys 
havde gennemgået , da hun hvert øjeblik frygtede 
for , at den gamle mand skulle dø imellem hænderne 
på hende , viste hun en umiskendelig glæde 
over at se ham ; også de uvante omgivelser , 
hvori de mødtes , gjorde deres , og de kom straks 
til at tale utvungent sammen . De hviskedee for ikke 
at trætte Johan , der lå mat hen efter anfaldene , 
og ordene , de vekslede , drejede sig kun om ham . 
Alen hvad som helst de end havde talt om , ville 
der for Julius have ligget en bugnende rigdom af 
lykkemuligheder bag ordene , når hun blot var 
helt sig selv som nu og så’ på ham med disse 
gode , oprigtige øjne . Og da den syge kom så 
vidt til kræfter , at Julius kunne tale med ham , 
tænkte hun ikke på at gå ; og han , som ved 
sådanne lejligheder plejede at være forlegen , 
når der var en tredje i stuen , følte sig netop 
styrket ved at vide , at hun sad derhenne under 
vinduet og hørte til . Han kom til at tale rigtig 
godt med den syge ; Johan var jo ikke af dem , 
som kun er kristne , når præsten er i stuen . 
Tale kunne han næsten ikke , men hans klare , 
gamle øjne sagde des mere . Lidt efter stod Sigrid 
henne ved fodenden af sengen , og den gamles 

øjne søgte hendes , og der var tak i dem . Da 
var det , at Julius ved tilfældigt at se op fandt 
hendes blik , fuldt af inderlig kærlighed hvilende 
på sig . Hun tog det langsomt til sig , men det 
havde sagt nok : at hun forstod ham i hans gerning 
her ved sygesengen og i alt — alt , hvad der 
bevægede hans sjæl , og at hun intet hellere ville 
end få del deri . Han fortrød , at han ikke her lige 
med det samme havde åbnet sin favn imod 
hende — han vidste , at hun ville være kommen . 
Dog det hastede jo ikke , nu forstod de hinanden . 
Fra den stund , da de havde fulgtes ad hjem og 
hun nervøst oprømt havde snakket løs for at hindre 
ham i at spørge hende , og gennem alle de 
strålende dage , som fulgte efter , havde de haft 
alting på det rene ; der manglede kun det lille 
ord , som hun altid drejede bort fra — hun havde 
vel i sit rene pigesind en følelse af , at så fint 
og frisk kunne deres forhold aldrig siden blive 
som nu , det stod i sin knop . 
Han kunne godt sætte sig ind i hendes følelser , 
selvfølgelig . Men der måtte dog en ende 
derpå . Han var ingen ung pige , og alt , hvad 
der var i ham , higede imod besiddelse . Var det 
tåbeligt , at han havde skrevet ? Kunne det udlægges 
som fejhed ? Vist ikke ! han havde jo 
kun gjort det for at lette hende afgørelsen ved 
ligesom at halvere skridtet . For han ville jo 
også tale , brevet skulle kun forberede hende . 
Mon hun havde fundet det ? Det var ikke en 

time siden , at han havde lagt det i hendes sybord , 
allerøverst , så hun måtte se det , så snart 
hun løftede pladen . Han havde skrevet ganske 
kort og vedlagt digtet fra i sommer til den mendelssohnske 
Melodi ; der havde stået noget om et 
Kys , det havde han rettet , ellers var versene uforandrede . 
Han tog igen fat på omklædningen , men 
forhastede sig ikke ; det var alligevel så underligt 
at skulle møde hende i alle de fremmede 
menneskers påsyn og lade som ingenting , nu de 
måske allerede havde en udtalt hemmelighed med 
hinanden . 
Han var næsten færdig , da der lød en frygtsom 
banken på hans dør . Han fik frakken på 
i en fart og bød kom ind ; hans stemme skælvede 
lidt , og han var i det samme ved døren og 
åbnede . Men det var kun hans moder , som stod 
der ; hun så' gammel ud , og den stolte skikkelse 
var sunken lidt sammen . 
„ Jeg kommer nok til uleilighed" , sagde hun , 
„ her er jo fremmede i dag . “ 
„ Mor kommer aldrig til ulejlighed , ved i da" , 
svarede han , idet han samtidig rødmede over , at 
han så skammeligt hayde forsømt sit hjem ; 
de to havde ikke set hinanden siden hin mindeværdige 
prædiken . 
Hun gættede hans tanker . „ Ja når du 
ikke vil komme til os , Julius , må jeg komme 
til dig ; vi må da snakke sammen om det “ , sagde 

hun afmålt , som om hun havde lært ordene 
udenad . Hendes blik havde slet ikke søgt hans , 
og da hun havde taget plads i chaiselongen , vedblev 
det at være fast hæftet på gulvet . 
„ Her er så mange syge i denne tid “ , sagde 
han undvigende . 
„ Jeg har da og været syg “ , sagde hun sagte . 
„ Har i ! men mor , det har jeg ikke vidst det 
mindste om . 1 kunne dog have skikket bud ." 
„ Hvad skulle det have nyttet til ?" Hun rettede 
sig med sin gamle afvisende knejsen , ansigtet 
blev stift , og munden fortrak sig . „ Du kunne 
da have vidst det , Julius — efter den præken .  “ 
Han strøg hen over hendes hænder , der lå 
i hendes skød , foldede omkring lommetørklædet . 
„ Jeg forsikrer jer , mor , det var mig ikke let at 
tale , som jeg gjorde . Jeg vil jo da helst fløjte 
ad fårene , kan i vide . Men jeg måtte jo ." 
„ Måtte du ? Tror du , det var Herrens gerning : 
at gøre det forbi med alle guds børn ! Du 
har rigtignok ingenting været for os , men vi 
håbede jo altid , at Herren ville vende dit hjerte 
til os . “ 
„ Men mor dog — se på mig — jer hører 
dog sandelig mit hjerte til trods alt , hvad der 
skiller . Og jer rammer da slet ikke det , jeg 
sagde ." 
Hun rystede på hovedet . „ Jeg står sammen 
med guds børn , det tænkte jeg , du vidste . 
Derfor kan jeg ikke længer tåle at komme i 

din kirke og få alt det bedste , som er i mig , 
hånet og sølet til . Men bede for dig kan jeg 
endnu , du var jo dog mit hjertes barn . Du skulle 
blot vide , min dreng , hvor jeg har tigget og bedt 
Herren om , at han vil omvende dig . “ 
Julius blev utålmodig . „ Overflødige bønner 
hører Herren ikke" , sagde han kort . 
„ Jaja , julius" , sagde hun stille og tørrede øjnene , 
men tårerne vedblev at flyde . 
„ Nu skal i svare mig , mor — er jeg uomvendt , 
fordi jeg hader løgn og skjulthed og utugtigt 
væsen og revser det , sådan som min embedspligt 
byder mig ?" 
Hun var ikke i forlegenhed for svar , men 
kørte op med det samme , som deres samtaler i 
det sidste år fra hendes side altid var løbne ud 
i : at den , som ikke kunne med guds børn , var 
et vantro menneske . Han svarede , og hun gentog 
stift det samme med lidt andre ord . De sad 
uhjælpeligt i det gamle uføre . Han følte sig træt 
og opreven og kunne ikke lade være at lytte efter 
gangdøren , hver gang den gik for nye gæster . 
Nu åbnedes den igen , og et vældigt vindstød 
fyldte i det samme gangen , så hans dør 
sprang op på klem . Han hørte fruens stemme 
sige : „ Velkommen ! det var smukt af dem at 
komme og lykønske mig" , og endnu en anden 
stemme , der undskyldte sig og lod forlegen . 
Så bankede det på hans dør . Syntes han 
ikke nok , at stemmen var madam Hansteds ! Men 

rigtignok kun et genfærd af den fuldtonende røst , 
hvormed hun plejede at fylde stuerne . Og som 
hun så ud ! Ansigtet var askegråt og fortrukket , 
som om alle dets muskler kæmpede fortvivlet 
for at undertrykke en voldsom sindsbevægelse . 
Og der var noget fjendtligt i hendes øjne , som 
hårdnakket så’ forbi ham . Hvad gik der dog 
af konen ! hun bemærkede ikke engang , at han 
rakte hende hånden . 
„ Men kære madam Hansted , hvad er der hændet ?" 
Busede Julius ud . Hun hørte ham ikke , 
men nikkede kun stift til Sofie og blev stående . 
„ Det må hellere vente til en anden gang , 
når kær er alene" , sagde hun tonløst og vendte 
sig for at gå . 
Julius stillede sig i vejen for hende . „ Tror 
de , jeg lader dem gå fra mig i den tilstand ?" 
Sagde han . 
„ Jeg må tale alene med dem" , sagde hun 
og lod sig tvinge ned på chaiselongen ved siden 
af Sofie . Denne gjorde mine til at gå . 
„ Nej bliv , mor" , sagde Julius , „ I har før 
kunnet trøste bedre end nogen præst , når folk 
var i nød . — med mindre det da er en hemmelighed ?" 
„ Nej såmænd er det ikke" , sagde hun hårdt , 
„  — bliver det allenfals ikke længe ." 
„ Kom så kun med det ; de skal se , det vil 
lette dem ." 
Hun sad lidt og overvejede , så spurgte hun : 

„ Mener kær for alvor , at deres mor skal høre 
det ? “ 
Han nikkede blot og så’ deltagende på 
hende . 
„ Jaja da , det må de bestemme ." Og mens 
det fjendtlige udtryk i hendes øjne luede op i en 
dunkel glød , sagde hun i det sprog , der altid lå 
hende på læberne , når hun kom i oprør : „ A 
ska helsen dem træ mi’ dætter å sæj’ , te hun 
er mæ båhn ." 
Han bemærkede hverken hendes blik eller 
hendes forandrede sprog , selve efterretningen var 
ham som et tordenslag . Han for op af stolen . 
— „ Hvad siger de !" 
Hun gentog sætningerne ord til andet med 
et dumpt eftertryk , som om hun ville bore hvert 
ord ind i ham . 
„ Det var da skrækkeligt !  .  .  . men hvad er 
det , de siger — skal de hilse mig ?" 
„ Hvem helles , nærensti’ di er får te båhnet ? “ 
Han stirrede målløs på hende , uvis på , om 
han havde hørt rigtigt . 
„ Ja di sier epo mæ , kær , men de’ lukker 
nu ett’ mi’ mond . Ållting kommer op tesidst . Di 
er får til Mari’s båhn , de' ka’ di ett kigg’ 
dem træ ." 
Uhyggen , han følte , gjorde ham bleg . Det 
var en vanvittig , han havde at gøre med , derom 

var der ingen tvivl ; datterens ulykke havde røvet 
hende forstanden . 
Henne fra chaiselongen lød en undertrykt 
klynken i langtrukne , pibende lyde . Sofie sad 
med stive øjne og virrede med hovedet , hendes 
hænder famlede ved kjolelivet for at knappe det op . 
Julius skænkede hurtigt et glas vand og gav 
hende at drikke . „ Rolig , mor , bare rolig" , sagde 
han , „ dette her er jo en skændig løgn , kan i vel 
vide . — i ser da , at hun er fra sin forstand" , 
tilføjede han hviskende . 
„ Dær ka’ di si , kjær" , sagde madam Hansted , 
„ de- var synd få dje’ muer , te hun skuld' 
veed’et så'en ligh mæ jet . Men hun mått' jo 
fo’et å ved enten jen gång heller en åen ." 
„ Jeg vil ikke høre på dem" , sagde han og 
gik mod døren for at søge hjælp . Den gik op i 
det samme , og ind trådte fruen med chokoladekopper 
på en bakke ; Sigrid fulgte efter med 
kageskålen . 
„ Ja her har de mig ; når bjerget ikke vil 
komme til Muhamed  .  .  . “ , pludrede Fru Hansen 
fornøjet ; men da hun så’ omkring på ansigterne , 
skyndte hun sig at slippe bakken ned på 
skrivebordet . „ Men hvad er der dog i vejen ?" 
Udbrød hun forfærdet . 
Ingen svarede . 
„ Hvad er der , madam Hansted ? er der sket 
en ulykke ?" 

„ Der er nok så" , var alt , hvad hun svarede . 
Fru Hansen så’ sig forvildet om . 
„ Herregud , kær , hvorfor står de sådan ? 
Er Marie kommen noget til ?" 
„ Jeg ved ikke ; jeg tror ikke , madam Hansted 
er rigtig rask ." 
„ Hvad er der , kære ? Tal dog ! “ Fru Hansen 
var mellem smil og gråd af medfølelse . 
Madam Hansted rettede sig i sædet . „ De' æ 
nøj’ , vi hår imell’ vos , kær å mæ" , sagde hun . 
„ Snak , madam hansted" , for Julius op , „ jeghar 
ikke spor af hemmeligheder med dem . — 
hør ikke på hende , hun er sindsforvirret ." 
„ Gud gi’ , te de’ wa’ så wal — nej de’ må 
a ett’ sæj’ , de war en formastele begjering . Di 
skuld’ skamm’ dem , kær , te di vil lyw mæ fra 
ved å Sans for å slepp’ å sto ved , hvad  di 
hå’ gjoer . De’ håd a iliwaller ett’ trouet om 
dem . No sæjer a’et lissom de’ er , så ka’ frouen 
å frøk’nen lær’ dem å kjenn’ i dje’ sann’ skekkels’ . “ 
„ Konen er gal , bindegal" , indskød Julius og 
stampede i gulvet . 
„ Hva’ a er heller ett er , så æ sannhieden 
den , te Mari’ hun er mæ båhn , å dær stoer 
ham , dæ’ skal  legges ud som får ." 
Kageskålen tog til at ryste i Sigrids hånd ; 
hele hendes legeme skælvede , mens hun stod med 
klaprende tænder og kridhvide kinder og stirrede 
på madam Hansted , som om hun så’ et syn . 

„ Dér hører de selv" , sagde Julius , hans ansigt 
var ildrødt af harme , „ tror de det om mig , 
Sigrid ?" 
„ Lad hende tale" , hviskedee hun og drog sig 
bort fra ham . 
„ Hvad er det dog , de siger !" bruste Fru 
Hansen op , „ Kær skulle  . . . å de må skamme 
dem , madam Hansted , jeg tror dem ikke ." 
„ De’ kan a wal fåsto , te di ett’ gør ; de’ 
kam jo og så grow øvverraskend’ få mæ . Men 
hvem skal  jen trov , om ett’ si’ ejen båhn , nærensti 
de’ kommer mæ grædend’ torer å beretter 
si’ skændsel ? No hår a sitt mæ glå’ epo 
den tøs og takket Vorherre få hinner hver jenneste 
Daw — hun wa jo som suelskjin i mi stovver . 
Ligh te no sidst’ sommer . Så begynner hun å 
hæng’ mæ hinne huede å falm’ i hinne ansægt , 
te de' wa en ønk å si . A trovved godt , te a 
vedst , hvad  de’ wa’ , å dæfor tav a allstill . A 
vedst’ , te hun håd fåsitt sæ epo kær , å han 
satt jo ålle mie hans bien i møllen . Nå , dæve’ 
wa' jo ingenting å gye — de’ goer øvver , tint 
a . Men de’ gik ett øvver ,- de biøv jen Daw wahr 
end en åen . Koss sikken bedrøvvele ywl vi 
håj ! Men no i den sidst’ uges ti’ bløv'et da 
rejn gal , hun hverken oed helle drak , jen ku’ ett’ 
slå et uer å hinner , å all’tier græd hun , nærensti’ 
hun trovved , te a ett’ so’et . De’ klemmer 
mæ jo om hjahtet å si epo al den alendihied , 
ka’ di fåsto , å no i Daw ve mejasti’ — hun 

håj ett rørt hinner Onnen -— sæjer a te hinner : 
do æ skidt , mi bett’ pigh , de hår do wæ’t længh , 
å wahr blyvver’et — huefor ka’ do ett' betrov 
dæ te di ejen muer ? — så skuld’ di ha sitt den 
arme tøs — åh herregud da , a glemmer’et åller , 
så længh a løvver . Hun smieder sæ ligh 
nier , huer hun stoer , å skywler hinner ansægt i 
mi’ kjovl , å hiele hinner krop den rister i en 
holken , som åller vil hør’ op . A snakker jo godt 
få båhnet å bysser hinner huede i mi’ skjøed 
— hun blyvver ve’ å holk’ . — hva’ æ’et så , 
bett Mari’ , spørrer a , sæj’et no te di’ muer , så æ 
vi tov om å bær’et . — a hå syndet så håt 
imued dæ , sæjer hun , do ka’ ålle gi’ mæ’et te . 
— a blyvver jo , te a rister , for a an’t jo de’ væ’st , 
men a blyvver ve’ å klapp' hinner epo hoeret . 
— sæj’et køns , sæjer a , a ska' ett' blyv vre’ . — 
a æ frugtsommele , sæjer hun . — hva’ æ no de’ 
få narrestræger ? sæjer a så rolle a kan , for a 
vil jo ett fåskrækk’ tøsen , men mi hjaht stod 
hiet still’ . — de’ æ ett’ narrestræger , sæjer hun 
å skotter op , a æ viss i mi' sag , a hå’ vedst’et 
i manne Daw . Kan do tilgi’ mæ ? — a foe wal , 
sæjer a , hvem skuld’ helles bær’ øvver mæ dæ , 
om ett’ di’ ejen muer ? Men no ska do sæj mæ 
her ligh epo stæjet , hvad  hier de’ skån , som 
hå’ lokket mi bett pigh ? han skal  helles ett dø 
i synden . — hun vil jo ett uj mæ’et , men de’ 
hjælper ett alt hva' hun trøgler . — kær , sæjer 
hun så . — æ do fråe fårstannen , tøs , rober 

a , de’ kund’ kær åller gyer . — de’ æ tisse sann , 
som a ligger her , sæjer hun . Han lovved , te han 
vild’ gyvt sæ mæmme , så lod a ham to hans 
Villi . — hva’ ti’ ‘wa’ de’ ? spørrer a . — den 
trøddet agust ve' jostitsråden hans fest , sæjer 
hun . — så håd a nok , å no kommer a å 
spørrer kær , om han vil hold’ hans uer te mi 
dætter .  “ 
Der var over hende , mens hun talte , den 
storhed , som smerten giver , når den er uden 
egenkærlighed . Kun for ham , som stod med 
knyttede hænder og kort åndedræt og stirrede 
på Sigrids skælvende skikkelse , var hun et slet 
og ret ophidset kvindemenneske , som gjorde ham 
blodig uret . Alle de andre følte , at hendes egen 
sorg var ingenting for hende mod det , datteren 
led . Sigrid så' for sine øjne Marie ligge dér på 
gulvet med hovedet i moderens skød . Der var 
ingen af dem , som tvivlede . 
„ Det havde jeg ikke troet om hr . Kjær" , 
sagde Fru Hansen med et suk og vidste ikke , 
hvor hun skulle gøre af sine øjne ; hun havde 
uvilkårligt vendt ryggen til Julius . 
Han stod endnu med det hoverende smil , 
som havde ædt sig ind i hans ansigt ved slutningen 
af madam Hansteds beretning . „ Der er 
ingen , som tror mig , ser jeg “ , sagde han , „ på 
en løs anklage skal jeg fradømmes mit ærlige 
navn . Også de , Sigrid ! Jeg kan jo splitte det 
væv med et pust af min mund . Skovfesten taler 

hun om — jeg var der jo ikke engang hele tiden , 
og jeg så’ ikke madam Hansteds datter hele den 
aften . Tror de mig så ? “ 
„ De’ æ ett sannhied , kjær" , sagde møllerenken , 
„ Di æ bløvven sitt sammel mæ hinner den 
avten å manne minnesker , de’ hår a spur’ lång 
tid fahr i Daw . “ 
Sigrid havde ved juliuses sidste ord vekslet 
et hurtigt blik med sin moder . Han løj altså å 
så fejt ! Scenen på dansepladsen trådte 
skærende klart frem for hendes erindring . Alt det , 
hun havde gjort sig sådan en umage for at bortforklare , 
var altså virkelighed . Og så vidt havde 
han drevet det . Den usling ! 
Julius havde sat sig ned og holdt hænderne 
for ansigtet i dyb grublen . Pludselig løftede han 
hovedet med et ryk . „ Nu har jeg det ! “ råbte 
han ude af sig selv , „ hun er købt — underkøbt 
af dem , som hader mig , fordi jeg har sagt dem 
sandheden .  “ 
Det var det sidste , Sigrid hørte ; hun flygtede 
skyndsomt og trak moderen med sig . En så fej 
råhed mod den værgeløse pige , han havde forrådt ! 
Hun følte det , som om hun selv var bleven 
pisket på sin nøgne krop . Sådan var han 
altså . Og alt det , hun havde set i ham ! Gud 
være lovet , at hun var bleven sparet for det værste 
og ikke allerede havde givet sit ja til det 
menneske ! 
Og det var hun gået ind i med lukkede 

øjne . Det var forbi , der skulle gøres ende derpå 
— afgjort , så der ingen mulighed længere 
var for at gøre et skridt tilbage . 
Hun standsede i gangen , åndede dybt og 
satte tænderne i læben for at presse tårerne 
tilbage , som ville frem . Det lykkedes hende , og 
hun var ikke meget anderledes end sædvanlig , da 
hun trådte ind i dagligstuen og atter lod sig indfange 
af justitsråden , som ikke havde flyttet sig 
fra sin plads ved vinduet , siden hun forlod ham . 
— madam Hansted havde rejst sig . „ No ved 
di beskejen , kær , så ka’ di jo gyer , hvad  di ka’ 
forsvåer . Skryw’et i kjerkebogen skal  di allenfals , 
nær den ti’ kommer . — nå fåwal , sofi , 
de’ æ lighwal streng’ få dæ . “ 
Sofie svarede ikke . Hun havde siddet ubevægelig 
i chaiselongen og gemt sig i skyggen af gardinet , 
som var trukket halvt for vinduet bag hendes 
ryg ; hun var helst krøben i jorden af sorg 
og skam . Ingen havde lagt mærke til hende under 
ordskiftet . Nu sad hun bøjet tilbage mod 
ryglænet , og hovedet hang ned til den ene side ; 
madam Hansted så’ straks , at hun var besvimet . 
„ Åk endda" , sagde møllerenken , „ de’ her hå 
væt få møj’ få hinner . At di og ku’ by’e hinner 
de' , kær ! A ved mæ fri — a håj helst 
skånt hinner .  “ 
Julius stampede af utålmodighed , „ gå blot , 
gå ! jeg skal nok sørge for min mor . “ 
Men madam Hansted lod sig ikke trænge til 

side . „ Nej læ no mæ , de' fåstoer a møj’ bejer" , 
sagde hun og vedblev at pjaske og gnide , at ynke 
og småskænde , indtil hun havde fået Sofie kaldt 
til bevidsthed . Den påkrævede barmhjertighedsgerning 
gjorde hende godt , hendes sindsoprør 
forsvandt lidt efter lidt og med det hendes jyske 
mål . 
„ Se så , er det nu bedre ?" spurgte hun og 
fortsatte i det mønsterværdigste dansk , nogen møllerenke 
kunne betjene sig af : „ Det var ret , drik nu 
lidt vand , og når du så kan støtte på benene , 
så trisser vi to gamle af og snakker lidt imens . 
Jeg tænker , jeg går om ad Knudstrup i dag , så 
kan vi følges . Marie hun trænger jo nok til mig , 
den sølle tøs , men jeg tænker næsten , du trænger 
hårdere . — nej tøv nu , til du er kommen 
lidt til kræfter , det jager jo da ikke så forskrækkeligt ." 
Men Sofie havde uro over sig og ville af 
sted straks . Ingen af dem så’ til Julius , da de 
gik . 
Madam Hansted gjorde sig bebrejdelser . Det 
var synd , at hun havde talt , mens Sofie var til 
stede . Hun havde kun tænkt på sit barn , og 
lidelsen havde gjort hende hensynsløs . Dér gik 
nu en anden moder , som også led , og sagtens 
mere end hun selv , for gud ske tak , hendes lille 
pige var da ikke forhærdet i løgn og frækhed .  . 
Madam Hansted havde en egen mild måde 
at få mennesker til at lukke sig op , og hun havde 

erfaret , at man ofte bringer et sørgende menneske 
den bedste lindring ved at få det til at udtale 
sig . Hun forstod den kunst at høre og stilfærdigt 
skyde et ord ind , når det behøvedes . Sofie 
fik lov til at fortælle om , hvad den dreng havde 
været for hende , mens han var lille , og at anklage 
sig selv for de hovmodige forventninger , hun 
havde knyttet til ham . Det lettede alt sammen . 
Og nu var det endt sådan med ham ! — ja 
enden var da ikke endnu , mente madam Hansted . 
Jo , han snakkede om løgn og utugt , og 
så var han selv sådan . Nej han var et forkastet 
menneske , at hun selv skulle sige det . 
„ Nej han er ikke , Sofie — ikke endnu . Det 
er en guds lykke for ham , at han har en mor , 
som kan bede for ham . “ 
Sofie rystede på hovedet . 
„ Snak , Sofie , du både kan og skal , du er 
jo dog hans mor . Nu skal vi storme himlen , du 
og jeg — hver for sin . Lad os dog aldrig blive 
som de her søndagskristne , der kun kan kysse 
Vorherre på hånden , når den klapper ." 
Madam Hansted fulgte med ind , og de taltes 
længe ved . Også kær måtte hun trøste . Da 
hun gik , tog hun Sofies hoved mellem sine hænder 
og kyssede hende , „ Jaja" , sagde hun , „ en 
ting har jeg da lært i dag : at når det kniber , 
kan dog kristne mennesker komme til forståelse . 
Er der nød på færde , så er det , som skiller 
ad , i grunden kun lapperi ." 

— — Julius sad tilbage i sin tomme stue . 
En dump forbitrelse åd og borede i hans bryst . 
Ikke var der det menneske , han kunne vende sig 
til — der var ingen , som troede ham . Ikke hans 
egen mor — og ikke hun , som var hans liv og 
glæde , hun hvem han næsten havde holdt i sine 
arme . Så fattigt kunne et menneske blive ! 
Men han måtte tale med hende — tvinge 
sig ind på hende — hun skulle tro ham ! 
Han så’ på sit ur . Der var gået timer . 
Gæsterne måtte være gåde . Han åbnede dagligstuedøren 
på klem . Ikke et menneske . Han 
listede sig hen over de bløde tæpper ; der var 
lys i alle Stuer , men ellers som uddødt . Så gik 
døren fra køkkenet — det var hende , hun havde 
hænderne fulde af porcelæn . Da hun så' ham , 
ville hun gå ud igen . 
„ Bliv dog — bliv !" næsten skreg han , „ jeg 
kan forlange , at de hører mig ." 
Hun så’ ned for sig og blev stående . 
„ Har de læst mit brev ?" 
„ Deres brev ligger , hvor de lagde det ." Hun 
gik hen og tog det og rakte ham det med en 
hånd , der skælvede lidt . Det var uåbnet . 
„ Læs det — for guds skyld , læs det !" 
„ Jeg læser ikke deres brev , og de har ingen 
ret til at forlange det . Jeg er forlovet med justitsråd 
Kramer ." 
Og med hænderne for øjnene styrtede hun 
ud af stuen . 

Xxiv 
i de dage , der fulgte , følte Julius sig som i 
cellefængsel , også når han var sammen med 
mennesker og af nagende trang til at retfærdiggøre 
sig væltede sig ind på folk med sine klager 
og forsikringer og kaldte gud og mennesker til 
vidne på sin uskyldighed . Han var nødt til at 
søge folk , når han ville have dem i tale — 
ham var der ingen der søgte . 
Han vidste til sidst ikke , hvad der var værst , 
enten de lange nætter , hvor Sigrids billede ikke 
ville vige fra nethinden bag hans lukkede øjne , 
mens han i afmægtigt raseri bed i sin dyne 
og kastede sig frem og tilbage uden at finde 
hvile — eller de tomme , tomme dage , hvor hin 
smerte blev tilbagetrængt af den frugtesløse kamp , 
han førte for at opretholde sit ærlige navn . 
Han gik rundt til alle dem , han antog for 
sine venner , fra gård til gård , fra hus til hus , 
og alle vegne gentog det samme sig . Hvad præsten 
mente ? var det sædvanlige svar , når han 

spurgte , om de havde hørt , hvilken beskyldning 
der var rejst imod ham . Å alle sammen vidste 
de det jo lige til børnene , som hang i deres moders 
skørter , men få var de , som var ærlige og barmhjertige 
nok til at skåne ham for den kval at 
tilsøle sin egen ære ved at tage hin smudsige 
bagvaskelse i sin mund . 
Om de troede så ondt om ham ? Havde han 
da virkelig fortjent en så lumpen mistanke ? 
Enten tav man og så’ bort , eller der mumledes 
et „ Nej naturligvis !" , mens hele minen sagde : 
vi tro dig ikke . Ikke et øje , i hvilket han læste 
tiltro og deltagelse — ikke et . Alle vegne rejste 
sig imellem ham og dem ensomhedens glatte , 
nøgne cellevægge , hvorfra hans heftige , besværgende 
eller tryglende ord trillede tilbage som et 
ekko af hånlatter . 
Jo han havde venner — det skulle han 
love for ! 
Så genoptog han på trods sine sygebesøg 
og ville lade som ingenting . De sleske hængehoveder , 
der forfulgte ham med deres giftige had , 
skulle ikke have den glæde at se ham knækket . 
Han forestillede sig , hvilket triumfhyl de nu 
sagtens lod klinge fra sognets ene ende til den 
anden , han så’ for sig kristen vads hårde , hoverende 
smil , som sagde : det kunne jeg have sagt 
jer i forvejen , og lilbjergs falske , himmelvendte 
øjne og hans ondskabsfulde mund , som udgylpede 

vammel medlidenhed med det stakkels vantro menneske , 
de havde fået til præst . 
Foreløbig var spillet deres , og han kunne 
ikke tænke sig andet , end at de frådsede i hans 
ødelagte rygte , men han skulle endda vise dem , 
at han kunne bære sit hoved højt . 
Ak , det stakkels hoved sank dybere dag for 
dag , hele skikkelsen krøb sammen , og øjnene , 
der skulle være kække og udfordrende , blev til 
to ynkelige , sky spejdere , der altid var på udkig 
efter folks miner for at læse , hvad de tænkte . 
Nej han var ingen nytte til ved sygesengene , 
det forstod han snart ; han var blot en pine både 
for sig selv og dem , han kom til . Så holdt han 
sig inde , tog sig ingenting til , sagde endog sine 
konfirmander af . Stundesløs travede han fra hjørne 
til hjørne i sin stue , op og ned , op og ned , mens 
han knyttede hænderne , så neglene sad i kødet , 
og den kogende vrede gjorde ham halvt afsindig . 
Eller tanken på Sigrid kom og fik noget 
blødt op i hans sind , og han vendte sig og lagde 
panden mod den kolde væg og græd og græd . 
Eller han kastede sig ned og prøvede på at 
tale med sin gud , den eneste hos hvem han kunne 
finde forståelse . Men bønnen blev til en anklage 
mod den gud , der lukkede sit øje for 
uretten . Hvorved havde han dog forskyldt denne 
forsmædelse ? Herre , ser du da ikke , at jeg bliver 
ond deraf — at alt , hvad der grønnedes i mig , 
lægges øde af denne tugtelses haglvejr ? 

nej — nej — han ville ikke gå i rette med 
gud . Vist havde han forskyldt det : han havde 
dømt hin syndige kvinde skånselløst , som om 
hendes hjerte lå udspændt for hans øje . Hvad 
vidste det ene menneske om det andet ? Måske 
havde der været skadefryd i hans hjerte — hvem 
kender sig selv ? Og nu dømtes han . 
Han ransagede sig selv , gravede op sine 
synder , de gamle og de nye , og prøvede hele sin 
præstedont i dette år . Hvor meget af den mon 
guds ånd kunne kendes ved  ? Aldrig havde han 
været så glad , som når han var i sin præstekjole 
— men hvor meget af den glæde var for 
vidnesbyrdets skyld og hvor meget for hans egen 
skyld — fordi folk gerne gad høre ham ? Det 
var ikke til at rede ud — bedst var det at dømme 
det hele og bede gud om tilgivelse for det alt 
sammen . Men hvor ærligt han så ydmygede 
sig , hvor mange ting han end skriftede — et 
var der , som han glemte : det uforsonlige sind , 
han havde overfor dem , der stod ham imod i 
menigheden . Og bønnen bragte ham ingen fred . 
Fra præstefamilien var han fuldstændig afskåren . 
Den første dag efter katastrofen var 
han gået ned til frokost , for ingen skulle kunne 
sige , at han skjulte sig med en ond samvittighed . 
Sigrid var ikke til stede , og det var ham en 
uendelig lettelse . Men mellem ham og de gamle 
lå et tomt rum , der blev ikke mælet et ord ved 
bordet . Deres fjendtlige tavshed lå over ham 

som en tordensky , så han ikke fik sagt præsten 
et eneste ord til , sin retfærdiggørelse . Det nyttede 
ikke , så’ han , han var dømt uhørt . 
Han kom ikke mere ned . Ingen spurgte efter 
ham , og maden blev uden nogen aftale bragt ham 
på hans værelse . 
Fredag aften kom præsten ind til ham . „ De 
behøver ikke at forberede dem til søndag — jeg 
prædiker" , lød den kortfattede besked . Julius ville 
tale , men den gamle slog utålmodigt ud med 
hånden . „ Spar deres ord" , sagde han , „ der er 
ingen tvivl mulig . Jeg har personlig undersøgt 
sagen og talt med pigen . Betænk dem nu til på 
tirsdag , hvad de vil gøre . Så tager de med 
mig ind til biskoppen . Dette må jo have en 
ende . Men jeg råder dem for deres egen skyld 
til at vedgå deres brøde ." 
Sagen fik dog ikke den ende , som pastor 
Hansen havde tænkt . Tirsdag morgen kom stupigen , 
der havde bragt Julius hans kaffe , styrtende 
ind til fruen med den urørte bakke . Kapellanen 
var så syg , så syg — å herregud hvor hun 
var angst ; om de så bød hende ti kroner , turde 
hun ikke gå alene derind en gang til . Aftensmaden 
fra i går havde han ikke rørt , men lå 
og mumlede i et væk det tåvligste tøj og fumlede 
så løjerligt med fingrene , som om han pillede 
fjer , og hans øjne de skinnede ligesom sæbebobler . 
Jo han lå ganske rigtigt i en hidsig feber , 

og lægen blev straks hentet . „ Sig mig" , sagde 
denne , mens han følte den syges puls , „ har han 
været ude hos Rasmus Sørensen på lyngerup 
mark ?" 
„ Tyfus , mener de ?" sagde præsten med en 
betænkelig mine . „ Nej det kan jeg alligevel ikke 
tro ; han er altid gået fri for smitte , skønt han 
sandelig ikke har skånet sig selv , det må jeg 
lade ham ." 
„ Siger intet , pastor Hansen , det afhænger 
fuldstændig af , hvor megen modstandskraft man 
har i øjeblikket . Sindsbevægelser , ser de , de nedstemmer 
livskraften ." 
„ Det var virkelig højst beklageligt — netop 
nu “ , sagde den gamle præst og rystede på 
hovedet . 
Der var straks gået bud til Knudstrup , og 
kær var svært forknyt , da han kom . „ Det er 
vel bedst , jeg henter en vogn og ta'er ham hjem 
med det samme" , sagde han . 
Men det ville præsten på ingen måde tillade . 
„ Vi fejer ham da ikke ud af vort hus , så 
snart han bliver syg ; det har han ikke fortjent . 
Skulle det derimod blive langvarigere  . . . ja de 
forstår jo nok : det er ikke så let med en smitsom 
sygdom i en præstegård , hvor der kommer så 
mange mennesker . Men endnu har doktoren ikke 
udtalt sig med sikkerhed ." 
Da det imidlertid efter fem seks dages forløb 
blev fastslået , at det var tyfus , afbrød gamle kær 

alle præstens overvejelser ved at møde med vogn 
og sengklæder og kort og godt melde : „ Nu er 
jeg her efter ham . “ Så fik han sønnen med , og 
pastor Hansen drog et lettelsens suk . 
Kær havde haft en kamp at bestå med Sofie , 
som ikke syntes , hun tålte at se Julius mere 
efter det , han havde forbrudt . „ Jeg har gjort op 
med Herren , at den søn har jeg mistet for min 
hovmods skyld" , sagde hun med sit strammeste 
ansigt , mens tårerne piblede i øjenkrogen . 
„ Hvor kan du dog snakke sådan , mor — 
dit eget kyd og blod ! Hjem skal han , så 
kan du jo lægge ham ud i grisestien , om du tykkes , 
det er ret ." 
Men da vognen langsomt knitrede hen over 
stenbroen , hvor daglejeren havde spredt rughalm , 
og hun så’ ham ligge dér i dynerne hed og afpillet 
og uden et genkendelsens glimt i øjnene , 
smeltede hendes kunstige kulde i en stille , hjælpeløs 
gråd , og da de bar ham ind , formanede hun 
dem uafbrudt , at de skulle fare varlig . 
Sofie var en stærk kvinde , og der kom ingen 
tårer længer i hendes øjne , da hun først havde 
fundet sin plads ved sønnens seng . Hun var 
ikke af klæderne nogen nat , ved hans mindste  . 
Stønnen for hun op af stolen , hvor hun blundede , 
og om dagen var det kun kvarter ad gangen , 
kær kunne genne hende ud af sygeværelset for 
selv at tage hendes plads . 

men græd hun ikke , så bad hun des mere , 
bad , at han dog ikke måtte dø uden at have 
angret sin svare synd . Og hun strøg hen over 
hans afmagrede , urolige hænder og ønskede så 
inderligt , at han dog måtte komme så vidt til 
bevidsthed , at hun kunne holde dem imellem sine 
egne , som hun plejede , da han var lille , og bede 
en Herrens bøn med ham . Men han kom ikke 
til bevidsthed , idelig mumlede han uforståelige 
ord , for også en sjælden gang op i raseri , men 
lå mest stille hen med åbne , skinnende øjne , 
tør og blussende i huden , og hans tunge var lige 
brændende , hvor tit hun så førte drikken til hans 
skorpede læber . 
Madam Hansted havde været ved døren nogle 
gange og spurgt . Så kom hun en dag i synlig 
bevægelse lige ind i sygeværelset . „ Dette her kan 
du ikke holde ud , sofie" , sagde hun , „ det er da 
ikke Vorherres mening , at du rent skal undlive 
dig selv , selv om du er personens mor ." 
Der skulle ikke være noget fornærmeligt i 
den løjerlige betegnelse , hun gav Julius , hun ville 
kun derved i al høflighed slå fast , at der lå en 
to-tre verdenshave imellem dem . 
„ Jeg klarer det vel nok , blot jeg beholder 
ham" , mente Sofie . 
„ Nattesøvn skal en have til husbehov , ellers 
klarer den det ikke , det er nu min katekisme" , 
påstod madam Hansted , og som om hun tog 
tilløb for at komme over et vanskeligt punkt , 

busede hun ud : „ Jeg har ellers en sygeplejerske 
til dig ." 
„ Det er en god snak" , brummede Sofie , „ jeg 
plejer selv min dreng , om jeg så skal styrte ved 
det ." 
„ Vær nu rimelig , bette Sofie , du har jo da 
behov for et menneske ." 
„ Jeg har ikke haft bud efter nogen sygeplejerske" , 
vrissede Sofie . 
„ Men det har hun nok selv — tag nu imod 
hende , jeg kan jo slet ikke stille tøsen ." 
Sofie vendte sig brat om . „ Er det din datter ?" 
Råbte hun og tyssede i det samme på sig selv : 
„ ss-ss ! “ 
„ Det forstod du vel ." 
„ Nej om jeg gjorde . Det var ellers meget , 
var det ." 
„ Det må du nok sige . Efter det , han har 
gjort hende . Jeg har jo snakket for hende , kan 
du forstå , men hun har nu så sit eget sind , 
når hun vil noget ." 
Sofie stod lidt og overvejede , så fik hun sit 
bistre ansigt på . „ Nej jeg vil ikke" , sagde hun , 
„ ikke se hende engang . Hun ska'tte gå hen og 
smiske sig ind , det bliver der nu ikke noget af 
alligevel ." 
„ Ja tænkte jeg det ikke ?" svarede møllerenken 
ufortrødent , „ men jeg håbede dog lige godt , at 
et kristent menneske ikke ville udlægge alt til det 
onde , sådan som folk gør flest . Skam dig , Sofie ! 

det er jo netop , fordi hun ved , han ingenting 
sanser og aldrig behøver at få at vide , hvem 
der har siddet ved hans seng , at hun byder 
sig til . Så snart han begynder at kere sig , er 
hun væk som en vind ; hun forlanger ingenting 
for sig selv . Tag hende nu , Sofie — hun har 
ikke givet mig fred , før jeg gik herhen med 
hende .  “ 
„ Det har han ligegodt ikke fortjent" , sagde 
Sofie tøvende . 
„ Vist har han ej , men hvem forstår sådan 
en bette piges sind ?" 
Sofie var rørt . „ Hvad tykkes du ?" spurgte 
hun kær , som var kommen til . 
„ Jeg tykker , det er pænt af pigen" , svarede 
han , og mere behøvede madam Hansted ikke for 
at vide sig som sejrherre over hele linien . 
1 en flyvende fart var hun henne ved døren . 
„ Kom så , min tøs" , sagde hun , og for at skjule 
sin egen bevægelse og Maries skamfuldhed talte 
hun højt og hurtigt , idet hun blidt puffede Marie 
hen til de andre . „ Ja her har i hende ; hun har 
jo ikke været helt sådan , som en bette pige bør 
være , men nu er hun jo bleven til sinds at prøve 
på at gøre det godt igen ." 
Denne lille tale fremførtes under megen fortrolig 
blinken til kær og hans kone , hvilket 
underfundige meddelelsesmiddel skulle udtrykke 
hendes hemmelige beundring for datterens opofrende 

beslutning , samt at man naturligvis burde 
lade som ingenting . 
Marie stod blussende rød og med nedslagne 
øjne og turde ikke tage den hånd , Sofie rakte 
hende . „ Jaja , bette pige “ , sagde madam kær , 
„ tror du så , du kan være mig til hjælp ?" 
„ Må jeg prøve ?" spurgte Marie og løftede 
øjnene , som stod fulde af tårer . 
„ Vist må du det , vist må du det" , småsnakkede 
Sofie og kyssede hende på panden , „ ja 
alle have vi syndet , å ja såmænd ." 
Således blev Marie medlem af den kjærske 
husstand , og det var jo ikke frit , at Sofie i de 
første dage mangen gang så småt ærgrede sig 
over sin svaghed . For hvad skulle hun bruge 
sådan en lille pige til ? Det kunne jo dog aldrig 
gå an at lade hende sidde alene hos ham , især 
efter det , som havde været imellem dem . Så 
nu havde hun selv kun fået to at passe på og 
ikke det gran af lettelse . Og sæt nu , han kom 
til sig selv , mens Marie var i stuen ? Sofie kom 
til at ryste bare ved tanken . 
Men lidt efter lidt blev hun roligere , da hun 
så’ , hvor pæn og stille Marie var og hvor stilfærdigt 
og bestemt hun puslede om den syge og 
var til rede , blot han rørte sig . Var det kærlighed 
dette her , så var det allenfals ikke den , der 
brænder og blusser af hedt blod — så var det 
den , som har gjort op med sig selv og ikke forlanger 
noget , men blot vil være til tjeneste . 

så kunne Sofie falde i tanker over , hvor 
sjælden den kærlighed dog er i verden , og da 
måtte hun hen og klappe Marie på håret og 
se mildt til hende . „ Å ja såmænd" , sagde hun 
og blev ved at stryge det brune hår , mens Marie 
så’ taknemmelig op på hende . For den gamle 
kones hånd var næsten lige så blød som moderens 
derhjemme . 
Og som det pigebarn havde øre for guds 
rige ! ja sorgen bøjer et ungt hjerte . Aldrig blev 
hun tanke af utålmodig , når Sofie gav sig til 
at vidne for hende om ungdommens letsindighed 
eller hvad der ellers kunne falde for i dagens løb . 
For Sofie havde en opbyggelig anvendelse til næsten 
alt i det daglige liv , og hun skønnede på 
en tålmodig tilhører . Det var anderledes med 
kær , når hun gav sig til at lægge ud for ham : 
han gav sig regelmæssigt til at læse i avisen , 
inden hun fik vel begyndt . „ Ja vel , mor “ , brummede 
han og bakkede vældigt på sin pibe , som 
om han ville gemme sig bag ved røgen . 
Men det var mest Sofies stemme , Marie holdt 
af , når hun sådan sad og hørte ; der var noget 
så pålideligt i klangen . 
Det pigebarn var alligevel en skat . Når 
kær og Sofie mangen gang var ude af sig selv 
af frygt under sygdommens idelige svingninger , 
var Marie den rolige . Hun var i løbet af få 
dage bleven en fortræffelig sygeplejerske , snarrådig 
og bestemt , og ingen kunne give doktoren 

så nøjagtig besked som hun . Sådan gik det til , 
at Sofie inden ret længe glemte sine oprindelige 
betænkeligheder , og snart så’ hun ikke længere i 
hende den unge kvinde , som skulle vogtes , men 
kun en stærk , selvforglemmende ven , gud havde 
sendt hende , og som hun kunne lide på . Så 
det var med en helt god samvittighed , at Sofie 
listede sig til et par timers søvn i sin seng . 
Hvor den gjorde godt ! hun havde næsten glemt , 
hvordan det var at sove i en seng . Det endte 
med , at de delte natten i vagter og hver tog sin . 
Også om dagen kunne der gå timer , hvor 
Marie var alene om den syge . Når hun så 
trådte hen til sengen og betragtede det matte , 
forandrede ansigt dér på puden og gjorde sig 
umage for at forestille sig det , således som det 
havde været , var hun til mode , som om hun 
havde dræbt ham ved den tilståelse , moderen 
havde fravristet hende . At hun dog havde kunnet ! 
Det var jo hendes hemmelighed , hendes og hans , 
den eneste de havde sammen . Den skulle have 
været hendes lykke , sød trods skammen , og rigdom 
nok for et helt liv , syntes hun . Nu var 
hun dobbelt fattig , da den var lokket fra hende 
og råbt ud over det hele sogn . 
Hvad var det , han mumlede ? Sigrid — altid 
Sigrid ! Stakkel , han havde også sit . Og hvis 
han kom sig — når han kom sig , gud måtte 
ikke lade ham dø ! — ville han tænke på hende 
med bitterhed , hver gang han mindedes Sigrid . 

men også det kunne hun vel bære for sin kærligheds 
skyld . Selv ville hun aldrig mere krydse 
hans vej , hun ville langt bort og dér føde sit 
barn . Og hun bøjede sig dybt ned over ham , 
som om skilsmissens stund var allerede nu og 
hun ret ville indprente sig hans træk . Hans 
hastige åndedræt følte hun på sin kind , men 
hendes læber rørte ham ikke . 

Xxv 
den hjertensbrave justitsråd Kramer , hvem 
man ikke kunne bebrejde andet end det ungdommelige 
lapseri , som lagde et svagt skær af 
latterlighed over hans nette person , udfoldede i 
sit forhold til Sigrid hele sin karakters solide 
noblesse . Dengang han gik på frierfødder med 
den hensynsløshed , som er ejendommelig for 
gamle ungkarle , når de først har overvundet sig 
selv til dette betænkelige skridt , faldt det ham 
aldrig med en tanke ind , at han , den Pokkers 
kønne mand , i hvis skæg der ikke var et gråt 
hår , han med sin grundfæstede dannelse og den 
modne mands erfaringer , ikke skulle være den 
rette mand for hende , han havde beæret med 
sin opmærksomhed . Men da hun havde givet 
ham sit ja — givet ham det med dette slørede 
udtryk af fjernhed over sit ansigt , hvorunder 
hun længst var øvet i at skjule sit hjertesår , 
og da han ikke fik hende et fjed nærmere til sig 
under de daglige besøg , blev han jo nok en smule 

betænkelig . At hun stadig mødte hans forelskede 
øjne med et uforstående blik , så han ikke vovede 
sig videre end til med halvt spøgende galanteri 
at kysse hende på hånden , mens hendes „ Du “ 
Straks fra første færd klang sikkert og pligtmæssigt 
uden nogen forvirringens skælven i stemmen 
og uden at hun en eneste gang tog fejl — det 
bragte ganske naturligt manden til at tænke på 
sine syv og halvtredsindstyve år og hendes tre 
og tyve . 
En afstand selvfølgelig — og som hverken 
lod sig forkorte ved hårvoks eller parfumer . 
Men så var det ham igen en trøst , at sindets 
ungdom havde han da ; han havde i det sidste 
år mærket hos sig selv en fyrighed , som gjorde 
hans grønne ungdoms til skamme . Et arbejdsomt 
liv , mådeholdne vaner , en god — nå ja 
en god fordøjelse , det konserverer alt sammen , 
og han takkede sin gud og skaber , at han havde 
beholdt så meget af den sande ungdom til dermed 
at smykke tilværelsen for sin lille blomst . 
Men årene — ja naturligvis , dem tænkte 
hun på mere end nødvendigt . Det var jo ganske 
forståeligt , om hun var lidt ængstelig ; hun måtte 
tages lemfældigt , mindst af alt skræmmes . Det var 
mest sine øjne han havde så svært ved at 
mestre , men det var da også næsten umuligt at 
lade være at sluge hende med øjnene , så henrivende 
hun var — udsøgt , virkelig udsøgt . 
Det gik nok , det gik nok . Bare give tid . 

den lille blomst , den lille blomst ! Han gentog 
ordene så ofte for sig selv , når han tænkte på 
hende , at der uvilkårligt kom noget beskyttende , 
faderligt i hans optræden overfor hende , når de 
sås . Han bragte hende bøger og indledede belærende 
samtaler om literatur , kunst , samfundsspørgsmål ; 
aldrig havde luften i præstegården 
været så mættet med „ Ånd" som i denne tid 
— ånd ikke uden en vis springskhed , så småt 
koketterende med frisindede meninger , men alt 
sammen med denne ubeskrivelige Duft af noget 
hengemt som den , der slår en i møde , når man 
åbner et tidsskrift fra ti år tilbage , som i sin 
tid gjaldt for at være myrderlig radikalt . Den 
gamle præst , hvis smil var blevet noget tungsindigt 
i den sidste tid , kunne , når han var inde , 
lade sig rive med og blive helt munter af at sige imod 
og holde igen på sin tilkommende svigersøn , det 
unge brushoved . 
Sigrid blev efterhånden beroliget . Efter hendes 
korte kærlighedshistories op-og-ned kunne 
der sænke sig en træt , lun tryghedsfornemmelse 
over hende her hos denne hensynsfulde , trofaste 
mand , som ingenting lovede og forlangte så lidt . 
I hvis hænder skulle hun med roligt sind kunne 
lægge sin skæbne om ikke i hans , hvis finfølelse 
og hæderlighed hun havde kendt , fra hun var 
barn , og hvis selvforglemmende tjenstvillighed 
var bleven et ordsprog i hele egnen ? Kærlighed 
var pine , havde hun erfaret , stingende uro nat og 

dag — og den sene lykke kun en løgn , som 
bar ud i grænseløs skuffelse . Det kapitel 
var ude . 
Kramer iagttog hver lille forandring i hendes 
stemning og lykønskede sig til resultatet af sin 
forsigtige fremfærd . Han ville ikke have hende 
anderledes , ikke det ringeste . Han følte sig som 
en sjælens gartner og vidste ingen mere tillokkende 
opgave end den at fremelske tillidens og 
fortrolighedens fine blomster i det uberørte pigesind . 
Og han havde en tilfredsstillende fornemmelse 
af , at den klædte ham , denne faderlighed . 
Han havde anlagt . De forgrædte øjne , hun undertiden 
havde , når han kom , anfægtede ham aldeles 
ikke , og som en klog general spurgte han aldrig 
om grunden . Han kendte den jo også ; der lå 
jo et tryk over hele huset i anledning af den 
fatale historie med kapellanen . Det var bedst 
ikke at tale derom og rippe op i sårene . Men 
det var virkelig højst uheldigt , at den pinlige geschichte 
skulle indtræffe netop på det tidspunkt , 
da han selv så at sige blev søn af huset . Naturligvis 
måtte den gå Sigrid nær , hun havde 
jo med virkelig interesse taget sig af den noget 
ubehøvlede unge mand og forsøgt at gøre ham 
præsentabel . 
Så hændte det en dag , at Kramer ikke kom 
på sit sædvanlige besøg . Fruen blev helt urolig , 
for den kære svigersøn var hendes et og alt ; 
hun roste sig i sit stille sind af , at forlovelsen 

var kommen i stand under hendes moderlige beskyttelse , 
og over for Hansens betænkeligheder — 
thi han havde intet anet — havde hun stadig den 
trumf på hånden , at barnet ville springe lige 
ind i rangen , hun kunne nævne både klassen og 
nummeret . 
Budet , hun sendte til Randrupholm for at 
spørge til hans befindende , vendte imidlertid tilbage 
med den beroligende besked , at justitsråden 
var bortrejst , men kom hjem om aftenen , og 
kort før sengetid rullede hans vogn ind i præstegården . 
Der var noget både hemmelighedsfuldt og 
ophidset i hans væsen , da han gjorde sine mest 
belevne undskyldninger , dels fordi han kom så 
sent og dels fordi han var udebleven ved den 
sædvanlige tid uden at lade nogen meddelelse 
desangående tilflyde sin kære Sigrid . Håndkys . 
Han havde udtrykkelig ønsket at pålægge sig 
selv denne faste , indtil han havde skaffet sig fornøden 
bekræftelse på en højst ejendommelig og 
overraskende efterretning , som dags morgen var 
kommen ham i hænde . 
Præsten havde imidlertid fået ham ind i 
dagligstuen og alle betragtede ham forventningsfuldt . 
Det var en sag , der så at sige angik dem 
alle , men mest den unge mand , som nu midlertidig , 
hm , kort sagt : opholdt sig under det fædrene 
tag . Det var ham en inderlig glæ  .  .  . det vil 

sige , det smertede ham dybt — æh , kort sagt : vi 
havde alle gjort den stakkels unge mand uret , 
han var aldeles uskyldig i den brøde , man havde 
påsagt ham . 
„ Hvad siger de !" 
„ Kær !" 
Det hørtes som et skrig , og hun stemmede 
krampagtigt hænderne mod stolens sæde for ikke 
at segne . 
„ Barn dog , som du tager det !" sagde fruen , 
„ du bliver jo ganske bleg ." 
„ Det er synd — synd — synd" , vedblev 
Sigrid at sige , snappende efter vejret , mens hendes 
bryst gik højt og øjnene stirrede , store og 
blanke , uden at se noget . 
„ Dér ser de selv , hvordan hun er , kramer" , 
sagde moderen hovedrystende , „ jeg har ofte haft 
min nød med hende ." 
„ Hun er heftig i sine følelser , det er netop , 
som det bør være . Skylden er min , at jeg ikke 
forberedte hende . Der gælder jo hendes protegé . 
- så så , lille Sigrid , er det nu bedre ?" 
Præsten havde siddet som på nåle og ikke 
havt tanke for datteren . „ Men hvordan ?" for 
han op , „ De skylder os en forklaring ." 
„ Blot et øjeblik , med deres tilladelse" , svarede 
justitsråden , som var beskæftiget med at 
skænke vand til Sigrid . Da hun havde drukket , 
trak han sin tegnebog frem af inderlommen og 
udtog et beskrevet ark , idet han sagde : „ Forklaringen 

er her , dette brev modtog jeg i Morges , 
de vil måske have den godhed at læse det ." 
„ Højt ?" 
„ Ganske som de selv vil . Det er noget 
formløst , om jeg så må sige , men tydeligt nok 
at forstå . Strengt taget ingen læsning for unge 
piger , men under disse omstændigheder  . . ." 
Præsten udfoldede papiret og læste : 
„ Højvelbårne 
hr . Justitsråd Kramer , r . af d . 
Deres højvelbårenhed behøver ikke at se 
efter underskriften , for de kender mig alligevel 
ikke . Lige så lidt som jeg kender dem . 
Har kun lige set snippen af deres klassiske 
næse belyst af en rød lampe hin feagtige 
augustaften for fem og tyve år siden . Sludder 
— men de forstår mig nok . Jeg har 
bourgogne stående foran mig på bordet , 
mens jeg skriver . Ellers skar den ikke . For 
det er en forbandet historie . 
Nej jeg kender dem ikke . Ved kun ganske 
tilfældigt , at de beærer tilværelsen med deres 
ditto . 
Men hvorfor skriver jeg så til dem ? når 
hensigten — hvad en nøjere granskning af 
dokumentet vil udvise — ikke er den at lette 
deres højvelb .heds lommer for et større eller 
mindre bidrag til undertegnedes subsistens . 
Nu skal deres velb .hed pænt lade være at gøre 

generende spørgsmål . For jeg ved det min 
sandten ikke selv . Det kommer dog i grunden 
ikke mig ved , at fætter Peter har båret sig ad 
som en gemen slyngel . Eller måske dog . Hvad 
ved jeg ? Ulykken er , at jeg må være ædru for 
at klare de grejer , men jeg må være fuld for at 
skrive til dem . Skidt — nu er jeg fuld og så 
skriver jeg . Så står det til deres velb .hed at 
afgøre , om jeg er en lumpen angiver eller et 
menneske med rent ud sagt samvittighed . 
Var det augustaftenen , jeg kom fra ? Vel nu 
skal jeg straks . Skaål ! 
Det var altså den aften — de husker nok selv , 
når det var , for det var jo dem , de festede for 
i Randrup skov . Lamper og telte og Dans på 
åben estrade — nåda ! Så var fætter Peter 
og jeg ovre hos dem og luftede os . Fra kongsgård , 
forstår de . Brav gammel onkel — de 
kender ham formodentlig . 
Fætter Peter ja . Fætterskabet kan jeg ikke 
fragå , men min ven er han ikke længer , ikke 
siden den aften . 
Man er genial mindst en gang i sit liv , jeg 
var det den aften . Jeg gjorde rent tilfældigt den 
opdagelse , at Peter på en prik lignede kapellanen 
i Randrup — kær hedder han . Folk tager 
hatten af for ham og kalder ham hr . Pastor . 
Nå , jeg pudser ham på , at han skal spille præsten , 
bare for sjov , forstår de . Jeg skaffer ham 
i en fart alle mulige oplysninger , for at han kan 

gøre sig i rollen . Mens jeg husker det — hils 
Niels kær fra „ Redaktøren" ! Redaktøren , det var 
mig , og den brave Niels var det som blev 
pumpet . 
Skaffer ham også en nysselig lille pige at 
danse med , Marie Hansted hedder hun og er rent 
væk i ham , for pigebarnet ved jo ikke bedre , end 
at skælmen er hendes søde sjælesørger . 
Det skulle jo bare have været en times gemytlighed , 
forstår de , og så god morgen , masken 
af , og hils din bedstemoder ! Men Peter 
bliver væk , og da han endelig kommer , har han 
et fjæs på , så jeg tydeligt mærker , at der er 
ugler i mosen . Nå , jeg skælder ud , og han er 
ikke blidere , og venskabet er røget med det 
samme . Skidt , skal jeg være Peters goldamme ? 
Siger jeg til mig selv og trøster mig med , at hvor 
der handles , dér spildes , og er den små Marie 
kommen galt af sted , så er hun hverken den 
første eller bliver den sidste . 
Så gror der jo græs over den historie , man 
har jo så mange ting at tænke på i dette 
glade liv . Men vil de tænke dem : forleden aften 
kommer Peter op til mig — vi har ikke set 
hinanden i et halvt år — og giver sig til at rode 
op i den gamle historie og fortælle mir nichts , 
dir nichts , at han har forført pigen . Så lusker 
han af igen uden et ord mere . 
Pokker ved , hvorfor han sagde det . Har sagtens 
havt et anfald af den trykken for mellemgulvet , 

som menneskens børn kalder samvittighed . 
Så skal jeg være skriftefaderen . Jeg 
gad se ham hængt ! For nu kan jeg ikke slippe 
tanken om min smule andel — at jeg fik ham 
til at sejle under falsk flag . Min fantasi er 
så forbandet yngelsom , når jeg er fuld , og 
så myldrer det op med muligheder og konsekvenser , 
som kunne indtræde , dersom der blev 
to torsdage i en uge . Jeg tænker mig den 
unge , hvidslipsede renlivethed i Randrup , hvordan 
han ville se ud , dersom pigebarnet faldt 
på at søge ham . Død og pine , sikken en komedie ! 
Men de herrer må undskylde mig , jeg 
kan ikke le alligevel . 
Løgn og forbandet digt naturligvis . Men nu 
kan deres højvelb .hed jo være min skriftefader 
til en forandring . Og skulle der komme 
knuder på tridseværket , overlades dem herved 
den ædelmodige rolle som maskinguden , 
der siger det forløsende ord . 
Skål , deres velb .hed ! der er lige en slat 
tilbage i flasken . Og så brevet i postkassen , 
lige så frisk det er ! Lod jeg det ligge til i 
morgen , gik det i kakkelovnen . 
Otto Neuhaus ." 
Den gamle præst sænkede papiret , som Sigrid 
ikke havde haft øjnene fra , mens han læste . 
„ Man må jo næsten tro manden . Højst besynderligt" , 
sagde han . 

„ Næsten ?" udbrød Kramer i en tone , der 
lød en smule krænket , „ det er jo da soleklart bevisende , 
det alene ." 
„ Ja jeg ved ikke" , svarede præsten eftertænksomt , 
„ et beruset menneske  . . ." 
„ Men besked ved han , det er da åbenbart . 
Og hør nu videre . For jeg har selvfølgelig gjort 
alt , hvad der stod i min magt , for at skaffe yderligere 
lys i sagen ." Justitsråden lænede sig 
velbehageligt tilbage i stolen , og det smallæbede 
juristsmil , der ellers kun sås i godskontoret , gav 
hans ansigt et yderst snedigt udtryk , da han vedblev : 
„ Jeg havde heldigvis i mit album et fotografi 
af vor unge ven , det stak jeg til mig og 
lod mig sætte over fjorden . Vejen til kongsgård 
er ikke lang , og jeg var så heldig at træffe ejeren . 
Jeg sagde mit navn og fremviste billedet . 
Om han kendte det ? „ Det er jo Peter , men det 
ligner sgu’nte" , sagde han , idet han gav mig det 
tilbage . „ Nå hvad har han nu igen bedrevet ?" 
Spurgte han så , men det forklarede jeg ham 
nu’nte , hehe , for det kom jo ikke ham ved ; jeg 
spurgte blot , hvornår fyren havde været der 
sidst , og om han havde været med til festen . Han 
havde været der . — hvad siger de så , min kære 
pastor Hansen ?" 
Præsten sad endnu og vippede brevet mod 
sine udspilede fingre . Han sukkede kun . 
„ Til overflod tog jeg også omkring ad 
Knudstrup og forhørte min gode ven Niels kær . 

ganske diskret naturligvis , så han ingenting mærkede . 
Jo han huskede godt redaktøren og var 
helt stolt over hilsenen , ja han var såmænd , 
stakkels fyr ." 
Der blev tavshed en stund . 
„ Vi skal jo være glade" , sagde præsten og 
faldt igen hen i sine egne tanker . „ Der kan man 
se , der kan man se" , mumlede han . 
„ Dér har madam Hansted gjort et net stykke 
arbejde" , klynkede fruen . „ Det er det , jeg altid 
har sagt , Hansen , de udensognsløbere skal man 
vogte sig for . Men du har aldrig villet høre mig , 
aldrig ." 
Præsten rømmede sig utålmodigt . „ Ved du 
nu hvad , kirstine" , sagde han , „ Madam Hansted 
har langt mindre skyld end både du og jeg . 
Hun kender ikke kær så godt som vi . Ingen 
af os havde lov at tiltro ham sligt ." 
„ Det er nu nemt nok at sige bagefter , men 
kunne vi tro andet ?" Fru Hansen følte sig højlig 
forurettet . 
„ Jeg bebrejder jo ikke dig noget , Kirstine , jeghar 
selv skyld . Der ligger dybt i os alle sammen 
en lyst til at tro det værste ." 
Han faldt igen hen i sine tanker og småmumlede : 
„ Den brave unge mand ! Dette ville 
jeg ikke have haft for meget godt ." Så tog han 
sig sammen og gav sig til at gå op og ned ad 
gulvet . „ Glade skal vi jo være" , sagde han , 
„ hører du , Kirstine , vi skal være glade . Men 

som jeg skammer mig ! Det bliver en tung gang 
den . “ 
„ Far dog ! hvem spørger nu om let eller 
tungt ? Kan vi tøve et minut med at vedkende 
os vor uret ? “ brød det ud af Sigrid . Hun 
havde siddet med store øjne og nikket åndsfraværende , 
mens faderen talte ; nu stod hun oprejst , 
som på Spring hen imod døren . 
Moderen greb hende i armen . „ Barn dog ! “ 
Tyssede hun , „ hvor du er ophidset ! Hvad tænker 
du på — og langt over sengetid ! Det ville jo 
være i høj grad upassende . Hvad der skal gøres , 
sørger naturligvis din fader for . “ 
Sigrid tog sig til hovedet . „ Er det sent ?" 
Spurgte hun forvildet . Men moderen slap hende 
ikke af syne , førend hun havde set hende i 
seng . Hun havde fået sådan en uro på 
sig for dette underlige barn , der tog alting så 
heftigt . 
Sigrid lå og stirrede ud i mørket . Hun 
så’ ham rødmende af harme og med skælvende 
læber under alle de fjendtlige blikke , som krydsedes 
imod ham i hans stue . Og hendes eget 
deriblandt . Ham havde hun kunnet mistro . Om 
han nu døde , uden at hun havde fået hans tilgivelse ! 
Sandelig , hun havde fortjent sin skæbne . 
Den kærlighed , som ikke tror , har tabt sin ret . 
Hun havde aldrig , aldrig været ham værd . Det 
var bedst , som det var . 

og da justitsråden næste dag gjorde et spagfærdigt 
spørgsmål i retning af bryllup , kom hun 
ham i møde med en uventet , næsten heftig villighed . 
Det kunne blive når som helst , hun var 
rede . 

Xxvi 
kær og hans kone sad i sofaen med hinanden 
i hånden . Kyssedes de ? I alt fald syntes 
pastor Hansen , der stod med ryggen til dem henne 
ved vinduet , at det lød sådan . Det var nyt , som 
sjældent skete , men når mennesker er i den stemning , 
at de ler og græder på en gang , bliver 
alting muligt , og selv en hellig kone kan lade sit 
hjerte løbe af med sig , så hun glemmer , at 
manden er vantro . 
„ Mogens dog “ , sagde hun for tyvende gang , 
„ hører du , Julius har ikke gjort det ." 
„ Jeg har hele tiden mærket det på mig inderst 
inde" , svarede Mogens blidt triumferende . 
„ Så skulle du have sagt det , Mogens ." 
„ Du havde dog ikke regnet det , Sofie ." 
Sofie var alt for glad til at sige imod , eller 
muligvis erkendte hun , at han havde ret ; hun 
vedblev bare at kramme hans hånd og vidste 
for glæde ikke , hvor hun skulle gøre af sit 
ansigt . 

præsten vendte sig fra vinduet . „ Ja nu er det 
måske bedst , de henter pigen" , sagde han . 
Sofie tørrede sine øjne og forsvandt , men 
kom straks efter tilbage med Marie . „ Præsten vil 
tale med dig" , sagde hun og holdt ikke op med 
at kærtegne Maries hånd , mens hun medlidende 
betragtede hende fra siden . Marie , der ikke havde 
anet , at præsten var i huset , stod som om hun 
skulle synke i jorden ; hun havde ikke set ham , 
siden hendes ulykke var sket . Hvad måtte han 
tænke om hende ! 
Men præsten så’ slet ikke vred ud , der var 
snarest noget mildt og medlidende i hans øjne 
som nu nys i Sofies . Sine hænder , som han 
holdt ovenpå hinanden , skiftede han idelig , som 
om han ikke kunne blive enig med sig selv om , 
hvilken der skulle ligge øverst , og der var en 
kendelig forlegenhed i hans tone , da han begyndte : 
„ Jeg har ladet dig kalde , lille Marie , fordi jeg har 
en meddelelse at gøre dig  .  .  . nej barn , sådan 
må du ikke se på mig , forsøg at være rolig  .  .  . 
Sæt dig hellere ned  .  .  . sådan ." Han standsede 
et øjeblik , så fortsatte han : „ Vi har alle sammen 
meget ondt af dig , min pige — du har været offer 
for et skændigt bedrageri ." 
Han holdt igen inde for at prøve virkningen 
af sine ord , men var aldeles ikke forberedt på 
det truende blik , Marie sendte ham . „ Præsten 
glemmer vist , at vi er i hans forældres hus" , 
sagde hun med lav stemme . 

pastor Hansen så' hjælpeløst til Sofie . „ Du 
misforstår mig , barn , du misforstår mig" , stammede 
han . 
Men Marie havde vendt sig bort og lod til at 
ville forlade stuen . 
„ Nej vær nu rolig , barn , og lad mig komme 
til orde" , sagde præsten , og hans egen stemme 
var alt andet end rolig , „ det er ikke kær , jeg taler 
om . Har du forstået mig ?  .  .  . jeg taler om en 
anden ." 
Hun betragtede ham med forvildede øjne og 
rystede tavs på hovedet . 
„ En anden , siger jeg  .  .  . vær rolig , barn 
.  .  . mærk dig det : en anden . Det var ikke , som 
du og vi alle troede — det var ikke kær , men 
en uværdig person , som du aldrig har set hverken 
før eller siden , og som ved sin påfaldende lighed 
med kær havde let ved at føre dig og mange 
flere bag lyset . Men du blev hans offer , stakkels 
pige ." 
Nu han var kommen i gang , lagde han slet 
ikke mærke til , hvordan hun var sunken sammen 
i stolen og sad og stønnede med store , stirrende 
øjne . „ Her skal du se" , sagde han og fremtog 
københavnerens brev , af hvilket han søgte at gøre 
et passende uddrag , men forvildede sig stadig 
imellem brevskriverens drøje stilblomster , endda 
han hjemmefra havde forsynet skrivelsen med 
blå indklamringer . Hver gang et rigtig sejt udtryk 

kom ham i munden , standsede han og tog 
nyt tilløb , indtil han havde løbet sig aldeles fast 
i dette junglekrat af usmagelige talemåder , hvorpå 
han stoppede op med et forlegent „ Kort sagt !" 
Og i en tilstrækkelig mager stil fremstillede kendsgerningerne . 
„ Men barn dog !" afbrød han pludselig sig 
selv , da han vendte tilbage til den ham omgivende 
virkelighed . Marie var segnet om til siden og 
trykkede sin ligblege kind ind imod madam kær , 
der knælede ved hendes stol og vuggede hende i 
sin arm , idet hun talte beroligende til hende . 
„ Så  .  .  . så  .  .  . så  .  .  . vist er det slemt  .  .  . 
Slemt  .  .  . rigtig slemt for sådan et lille tillidsfuldt 
hjerte  .  .  . græd blot  .  .  . hører du  .  .  . 
Det letter altid  . . . vi er jo'tte vrede på dig , hverken 
Mogens eller jeg eller præsten  .  .  . så  .  .  . 
Så ." 
Hvor mon Sofie fandt alle disse milde meningsløse 
trøsteord ? I „ Vennernes" Katekismus 
stod de næppe . Men de gjorde deres virkning . 
Marie kom til at græde stille og hjælpeløst som et 
lille barn , og gråden gjorde hende godt . 
„ Er det virkelig sandt ?" spurgte hun lidt efter , 
„ 1 narrer mig da vel ikke ?" Men hun behøvede 
kun at se ind i Sofies deltagende , tårevædede ansigt 
for at forstå , at man ikke bedrog hende . 
„ Jeg må hjem" , hviskedee hun og rejste sig 
uden at se på nogen af dem . 

„ Er det nu værd ? “ indvendte Sofie , „ tøv 
allenfals , til du har samlet dig ." 
„ Jeg fejler ingenting  .  .  . jeg forstod hvert 
ord , præsten sagde ." En voldsom hulken tog 
hende pludselig , og hun måtte igen sætte sig ; 
det varede længe , inden hun kunne tale . „ Nej lad 
mig gå  .  .  . “ , kom det afbrudt , „  .  .  . jeg længes 
sådan  .  .  . efter mor  .  .  . hun skal da vide , hvad 
jeg har gjort  . . . En fremmed mand  . . ." 
Der gik en gysen gennem hendes krop , men 
hun tvang sig . „ Nu er det ovre" , hviskedee hun , 
„ I kan roligt lade mig gå ." 
„ Vist ikke , barn !" prøvede Sofie igen , „ hvordan 
skulle jeg kunne undvære dig ?" 
Men Marie blev ved sit . „ Det er blot noget , 
i siger . Vist kan i undvære mig . Doktoren lover 
for , at der ingen fare er længere , og han kommer 
snart til sig selv igen . Så måtte jeg jo alligevel 
bort . Jeg kan ikke blive  . . . . før tyktes jeg jo , 
at jeg havde ligesom en slags ret til at være om 
ham  . . ." 
„ Lad hende få sin vilje" , sagde præsten , 
„ så følger jeg hende hjem til hendes mor . Muligvis 
de kører os , kær  . . . de gamle ben , ved 
de nok ." 
Mens der blev forspændt , listede Marie endnu 
en gang ind i sygeværelset . Julius sov trygt , 
hans hænder lå rolige over lagenet . Det blotte 
syn af ham bragte skamrødmen op i hendes 
kinder , og hendes hviskende tryglen om tilgivelse 

for al den tort , hun havde voldt ham , blandedes 
med stormende bønner til gud for hans lykke . 
Ude i gangen stod Sofie og tog overtøjet 
på , hun ville køre med til lyngerup ; kær blev 
hos den syge . 

Xxvii 
alt som Julius i de følgende dage igen kom 
til bevidsthed , var en velgørende træthed det 
første , som afløste angesten , der havde fyldt hans 
feberdrømme . Det gjorde så godt at ligge ganske 
stille og vænne sine øjne til det dæmpede lys 
fra lagenerne og de kalkede vægge . Så lukke 
dem igen , når de var trætte , ligge og lytte til sit 
hjerteslag og mærke , at man var til , fornemme 
den fine skælven af liv gennem hele sin krop , 
ikke tænke , blot være , som en plante der gror — 
deri var der beskæftigelse nok for lange timer . 
Det var så forunderligt , så nyt — som om brystet 
kunne sprænges af jublende taklølelse . Og 
da så tankerne kom eller rettere billederne , da 
de sprang frem et efter andet , indtil hans uøvede 
hjerne langsomt fik samlet sammen alt det , som 
var sket , formåede det dog ikke at gøre ende 
på den døsende plantelivs-fred , som fyldte ham . 
Det stod som noget fjernt , en strid der for længst 
var stridt igennem , som en uforståelig skæbne , 

der fyldte hans øjne med tårer af en vemod 
så blid , som om det ikke var ham selv , men 
hele slægtens fælles nød , den gjaldt . 
Alting kunne i de dage få ham til at græde : 
en solskinsplet på hans dyne eller blomsterne , 
som en kærlig hånd havde stillet udenfor hans 
seng . Han følte sig så taknemmelig , når moderen 
puslede omkring i stuen og småsnakkede 
med ham og tyssede på ham , når han ville 
svare . Ikke et øjeblik havde det undret ham , at 
han slog øjnene op i sit barndomshjem ; det var 
noget så selvfølgeligt , at han var hjemme . Og 
det var så godt at være svag og hjælpeløs , når 
man havde et sådant par milde øjne over sig . 
Hvor havde hun dog fået de øjne fra ? ikke 
siden han var barn , havde han set dem . Han 
forstod , at hun ikke længere tænkte ondt om ham , 
men han spurgte ikke , brød sig ikke om nogen 
forklaring . 
Det gik hurtigt fremad , og det varede ikke 
længe , før han fik lov til at være oppe en times 
tid om dagen ; dog var moderen stadig bange 
for , at han endnu ikke kunne tåle den glæde , 
som ventede ham . Men en dag , da han støttet 
til faderens arm havde været igennem alle stuerne 
og nu sad i sofahjørnet og smilte stille imod 
solen , som stod lavt ude over bakkerne , fik hun 
efter mange tilløb og snedige forberedelser 
sagt ham det hele , mens hun i ængstelig spænding 
iagttog hans ansigt . Men dér var ikke 

andet at se , end at kinderne fik en fin rødme og 
øjnene kom til at stråle . Ingen sindsbevægelse , 
kun mild glæde . Ved begyndelsen af hendes 
fortælling nikkede han et par gange , som om 
han ville sige : „ Naturligvis — det måtte jo blive 
opklaret ." Siden tog Maries skæbne hans deltagelse 
fangen , hans øjne blev fugtige , og han hviskedee : 
„ Den stakkels pige !" 
„ Men Julius dog" , sagde moderen , „ er du 
ikke vred — på hende og os alle , sådan som 
vi har gjort dig uret ?" 
Han tog moderens hånd og svarede : „ Når 
man har været så dybt nede , som jeg har været , 
har man ikke længere råd til vrede , så ved 
man , hvad nød er , man har selv erfaret det , og 
så ynkes man ." 
Hun sad lidt og så’ på ham . „ Jeg havde 
endda troet , du havde taget det helt anderledes" , 
sagde hun , „ du blev jo ikke engang overrasket ." 
„ Det har i vist ret i : nej jeg var jo så vis 
på , at opklaringen måtte komme , når misforståelsen 
havde gjort sin gerning ." 
„ Gjort sin gerning — hvad mener du ? “ 
„ Jo ser i , mor , jeg trængte til dette . Det har 
gud ladet mig forstå i disse stille og forunderlig 
rige dage , jeg har haft , siden jeg vidste mig hjemme 
igen hos far og jer . 
For der er ingen tid , hvor man så let kan 
tage ved lære og så klart kan bedømme et afsluttet 
stykke liv , som når man er stillet ved 

en ny begyndelse . Man ved først rigtigt , hvad 
livet er værd , når man får det anden gang . 
Så bliver man til sinds at fare varlig , og så 
takker man for tugten ." 
„ Sådan har du aldrig talt før , julius" , sagde 
moderen med tårer i øjnene , „ Rid os takke Herren , 
min dreng ." 
„ Lad os det , mor — ja han har været god 
imod mig . Jo jeg trængte til dette . Jeg var 
kommen for let til alting , både til min kristendom 
og til min præstekjole . Jeg trængte til at 
blive sat ene for at opleve , hvad det er , som kan 
bære . Jeg troede jo den gang , at det var gud , 
som bar mig oppe  . . ." 
„ Du gjorde vel så" , sagde moderen stille . 
„  .  .  . men jeg gav ham i alt fald ikke lov 
til at gøre det alene . Jeg havde venner , troede 
jeg , og mine egne ord berusede mig . Dengang 
var jeg i fare . Så faldt alle vennerne fra , der 
var ikke en af dem , der havde så meget hjerte 
for mig , at han kunne tro mig på mit ord  .  .  . 
Græd ikke , mor , det var jo ikke sådan ment  .  .  . 
I kunne vel ikke — det er jo ovre nu , jeg mente 
blot  . . ." 
„  .  .  . at der er kun en , som er trofast" , 
sagde hun og så’ ham ind i øjnene . 
„ Ja , og kun en , som kan holde mig oppe . 
Nu skal han få lov dertil fuldt ud . Også det 
er ligesom nyt liv , så forunderlig frisk og 
varmt .  “ 

moderens ansigt strålede . „ Så har da Herren 
hørt min bøn" , sagde hun . 
„ Ja nu må i ikke misforstå mig , lille mor" , 
skyndte han sig at indvende , „ se på mig og tro 
så godt om mig , i kan , når jeg siger , at det , som 
nu er sket med mig , ikke er en af disse præsteomvendelser , 
i taler så meget om og er så glade 
for . Alt hvad jeg ejer nu , har jeg ejet længe ; 
men nu er det løst ud , så jeg har det som den 
store , trygge glæde , den man først finder , når 
man er færdig med alt sit eget ." 
De sad lidt i tavshed . 
„ Forstår i mig så , mor ?" 
„ Jeg tænker det endda . Men  .  .  . så kan 
du vel nu herefter med guds børn ?" 
Han smilte . „ Med dem alle sammen , mener i ?" 
„ Du ved nok , hvem jeg mener , Julius ." 
„ Tiden vil vise det , mor . Dersom lad os 
sige kristen vad i dette øjeblik trådte herind i 
stuen  .  .  .  . “ 
„ Han var netop i går ved døren og spurgte" , 
indskød hun ivrigt . 
„ Var han det ? Det var rigtig kønt af ham  .  .  . 
Men  .  .  . jeg er ikke så vis på , at jeg kunne se 
ham fuldt broderligt ind i øjnene . Jeg kunne 
bede ham om tilgivelse , for jeg har gjort ham og 
jer alle uret i mine tanker . Nu tror jeg godt om 
ham og tænker venligt på ham . Men måske 
heller ikke mere ." 

„ Du sagde , at du var færdig med alt dit 
eget" , indvendte hun stille . 
„ Sagde jeg ? Det var måske for meget sagt . 
Jaja , vi har alle langt frem ." 
Han lukkede øjnene og faldt i tanker . Langt 
frem ja . Endeløst langt . Han tænkte på hende , 
han skulle glemme , men ikke kunne . Thi alt 
som han blev stærkere på legem og sjæl , viklede 
savnet sig ud af det bløde vemod , hvori det 
havde ligget gemt som i en vugge og sovet sig 
friske kræfter til . 

Xxviii 
det var en søndag i denne tid , at der fra 
prædikestolen blev lyst første gang for Kramer 
og Sigrid , og rygtet derom ruskede Marie op af 
den elendighed , hvori hun havde været nedsænket 
siden den dag , da hendes forsmædelses fulde 
omfang blev hende bekendt . Her havde hun gået 
og tænkt kun på sit eget , mens den uoprettelige 
ulykke nærmede sig til Sigrid . Al hendes ømhed 
fra tidligere dage vågnede , når hun tænkte på 
det blege ansigt , som skulle lyse under brudekransen 
ved den mands side . Igen en fremmed 
mand ! — hun frøs ved tanken — for det var 
kær , Sigrid elskede , han som ikke havde haft 
andet navn end hendes på sine læber under 
feberfantasierne . 
„ Dersom nogen har noget mod denne forbindelse 
at indvende , da sige han til i tide “ , sådan 
hed det jo . Hun havde noget at indvende , 
hun havde noget at gøre godt , for det var hende , 
som havde bragt ulykken over dem begge . 

da hun indviede moderen i sin plan , blev 
denne glad overrasket over det glimt af fast vilje , 
som lyste op i datterens øjne . Barnet så’ jo 
helt oplivet ud , og hun talte så ivrigt , som hun 
ikke havde gjort i mange måneder . Madam Hansted 
var derfor let at overtale , skønt det egentlig 
ville blive hende , der kom til at trække læsset ; 
og allerede næste formiddag sås hun fulgt af 
Marie at bevæge sig op ad kastanjealleen , som 
førte op til Randrupholm . 
Der gik bud efter godsforvalteren , som var 
ovre i kontoret , og han blev ikke synderlig overrasket , 
da han så’ , hvem de besøgende var ; madammen 
ville naturligvis søge råd hos ham med 
hensyn til den slubbert , som — nok sagt ! 
Men der kom ingen slubbert på tale . Madam 
Hansted var endnu ganske forpustet af den lange 
vandring , eller måske hun ikke skyndte sig alt 
for meget med at finde sit vejr igen , for det var 
ikke så let at få begyndt . Kramer fik hende 
anbragt i sofaen , og mens hun løste sine hattebånd 
og tørrede sit ansigt med lommetørklædet , 
som hun hele tiden havde holdt i hånden , sendte 
hun et forlegent blik rundt i det fikse ungkarleværelse . 
„ Det må være forårsluften" , sagde hun , 
„ den er lumsk , den sætter sig i de gamle ben . “ 
Han måtte da nok have lov at byde dem 
et glas vin ? spurgte Kramer galant og nærmede 
sig klokkestrengen . 

„ Helsens tak , hr . Justitsråd , men jeg skal 
ingen vin have på denne tid af dagen . Det 
er ellers ikke så længe siden , tykkes jeg , at det 
kun var en springvej for mig her til Randrupholm . 
Men vi bliver gamle , Kramer , vi bliver gamle 
begge to . “ 
Hun sendte ham et prøvende blik , og godsforvalteren 
brummede noget , der nærmest kunne 
tydes som en indvending . Det smagte ham ikke 
rigtigt , at hun drog ham ind under sine filosofiske 
betragtninger om alderdommen ; han sad og drejede 
på sin flunkende forlovelsesring og lod den 
skinne lige imod hende . 
„ Jo vist bliver vi gamle , Kramer , det nytter 
ikke , hvad de siger" , vedblev madam Hansted 
ubønhørlig , „ en mærker det bedst , når den har 
en voksen datter . Marie dér eller som nu Sigrid 
— jeg kan se dem tulle rundt i præstegårdshaven 
med hinanden i hånden . Kramer har da mangen 
gang tørret dem under næsen , da de ikke var 
større end som så , og haft dem på skødet , 
som om de var deres egne unger . Jo tiden går , 
og vi har sandeligen ikke stået stille ." 
Justitsråden syntes , at hun kunne have valgt 
et mere passende emne ; han drejede mere og 
mere utålmodigt på sin ring og fandt det besynderligt , 
at han ingen lykønskning fik . Nå det 
var jo sandt : konen havde haft den store sorg , 
det var jo så rimeligt , at hun ikke havde tanke 
for , hvad der foregik omkring hende . Gammel 

var hun virkelig bleven , forhåret havde fået 
grå stænk , og der var flere rynker ved øjnene 
end de , hun altid havde haft , når hun smilte . 
Han sendte uvilkårligt et medlidende blik i retning 
af Marie . 
„ Ja hun dér" , sagde madam Hansted , mens 
hendes øjne blev fugtige , „ hun har og prøvet noget 
på det sidste ." 
Kramer sagde nogle deltagende ord , mens 
Marie blev rød helt op til håret og søgte at 
gemme sig bort bag sofahjørnet . 
„ Jaja" , sagde moderen , „ hun får nu bære 
sit og lide på Vorherre , for skylden er jo hendes 
egen . Vi er jo da endelig og to om det — for 
nu skjuler hun sig ikke længer for sin mor" , tilføjede 
hun , idet hun klappede Marie på kinden . 
„ Men det gør mig ellers svært ondt for kær og 
så for en til , og det var jo på en måde mig , 
som voldte det ." 
„ Men gode madam Hansted , det var jo en 
sørgelig misforståelse — tag dem ikke det så 
nær . Nu er det jo desuden klaret alt sammen ." 
„ Gid det var så vel ! Nej kær han tabte 
mere , end de ved af , og det gjorde en anden og . “ 
„ Hvad mener de ?" spurgte justitsråden , han 
blev helt underlig ved hendes gådefulde mine . 
„ Ja nu må de forlade mig , Kramer , at jeg 
snakker rent ud af posen" , sagde hun og greb 
hans hånd , „ men det havde jeg gjort , selv om 
de ikke havde spurgt , for det er derfor , jeg er 

kommen . Ved de , at kær og Sigrid var ved at 
blive et par , dengang den her  .  .  . Misforståelse 
kom op ? “ 
Han sad målløs og stirrede på hende . „ Sigrid !" 
Fik han omsider fremstammet . 
Madam Hansted nikkede . 
Han rejste sig og gik hastigt op og ned ad 
gulvet , dukkende med hovedet . Så stod han 
pludselig stille foran hende . „ Det , de dér siger , 
er jo umuligt . Netop den dag , de var hos kær , 
blev jeg forlovet ." 
„ Da jeg havde været der , Kramer , da jeg 
havde været der . Hvad kan sådan en bette pige 
ikke gå hen og gøre af skær og bar fortvivlelse ? 
De skulle have været i stuen og set hendes øjne , 
sådan som hun så’ på ham . Det var mere end 
agtelse og venskab , som faldt sammen for hende 
med et , det kunne jeg da se . Så blev hun 
trodsig og tog den gamle mand , hellere end hun 
ville være den følelse bekendt , som hun troede 
var en svar forvildelse . Stolt har hun alle tider 
været , Sigrid ." 
Han var en gammel mand , som han stod 
dér foran hende med poser under øjnene og slap 
mund . Hans hånd famlede nervøst ved urkæden , 
og han gav sig igen på vandring frem og tilbage 
over gulvet . „ De tager fejl , madam Hansted , de 
tager fejl" , mumlede han , „ Kvinder ser så meget , 
som intetsteds har hjemme ." 

„ Ja hør nu blot , hvad Marie kan fortælle . Sig 
ham . det , barn , tal kuns frit ." 
Og Marie fortalte lavt og stammende , hvad 
hun havde set ved skovballet , og hvordan han 
havde ligget og mumlet : Sigrid , Sigrid . 
Det lyste op i justitsrådens øjne , da hendes 
beretning var endt . „ Er det det hele ?" sagde 
han , „ det er jo alt sammen kun noget , de forestiller 
dem . Om den unge mands følelser har 
jeg ingen mening — men Sigrid  .  .  . når de ikke 
har hendes ord derfor ." 
„ Hvor skulle jeg have det fra ?" spurgte møllerenken 
en smule krænket , „ det er jo det , de 
skal skaffe dem , Kramer . Men tøsen kunne ikke 
gå og se på , at Sigrid gjorde synd både mod 
sig selv og kær — og også mod dem , for det 
er da vist , at de aldrig havde taget hende , om 
de ikke havde tænkt , at hun gav sig selv af et 
godt hjerte ." 
Han trykkede hendes hånd . „ Nej , det havde 
jeg ikke , madam Hansted , det havde jeg sandelig 
ikke ." 
— da de var gåde , sad han længe uden 
at kunne komme sig efter slaget . For det var 
vist sandt , hvad han havde hørt . Aldrig havde 
hun jo været som en brud imod ham , altid så 
lukket og så fjern — eller som en datter , når 
skyheden et øjeblik forsvandt . Stakkels lille 
blomst , som han havde rykket op af den jord , 

hvor den hørte hjemme ! Han havde ikke lov til 
at tænke på sig selv , vist havde han ej . 
Han gik til præstegården tidligere , end han 
plejede , og traf Sigrid alene i stuen . Da han 
trådte ind , rejste hun sig fra sit sybord og gik 
ham i møde ; men uden det sædvanlige håndkys 
førte han hende tilbage til hendes stol og tog selv 
plads lidt borte . 
Han havde et ord at sige hende som hendes 
ven , sagde han , — som hendes sande ven ; hun 
havde jo selv givet ham ret dertil . Var det for 
resten ingen sinde faldet hende ind , at de to i 
grunden aldrig havde talt rigtig fortroligt og personligt 
sammen ? 
Hun blev rød over den højtidelige indledning 
og bøjede sig dybere ned over sit sytøj , som hun 
ikke havde sluppet ; hun vidste slet ikke , hvad 
hun skulle svare . 
„ Læg nu det sytøj , lille Sigrid , og tjen mig 
i at se på mig . “ Hans stemme lød en lille 
smule utålmodig , og hun lagde selvopgivende 
broderiet fra sig , men turde kun kigge til ham 
fra siden . 
„ Nu vil jeg gøre dig et meget næsvist spørgsmål , 
min ven “ , sagde han , „ et spørgsmål , som 
jeg ikke havde ret til at gøre , hvis jeg ikke havde 
et tilbud i baghånden . Det gælder to menneskers 
lykke —ja også min  .  .  . hører du : også min , 
hvordan end svaret bliver — så nu må du 
svare mig ganske ærligt . Forestil dig , at jeg er 

en skikkelig gammel onkel — alt for gammel til 
at være andet for dig — en som aldrig i sine 
dage har tænkt på at være en skinsyg kamel 
- aldrig i sine dage , forsikrer jeg dig — og sig 
så ærligt : holdt du af kær , dengang denne  .  .  . 
Kort sagt denne stygge mistanke kom op ?" 
Så snart hun hørte juliuses navn , drejede 
hun sig med blussende kinder brat om mod vinduet ; 
Kramer kunne se på hendes skuldre , 
hvordan gråden brød i hende . „ Jeg har intet 
med kjær" , fik hun lidt efter frem , „ jeg gav dig 
mit ja af fri vilje ." 
„ Det tror du , lille Sigrid , det tror du" , sagde 
han , og hans stemme lød brudt , for nu havde 
han vished , „ men hvis du elskede ham indtil den 
dag , var din vilje ikke fri . Du gjorde mig en 
lille smule uret , Sigrid , for havde jeg anet det  .  . 
Hun vendte sig fra vinduet og gik hen til 
ham ; der var en så inderlig , sørgmodig trofasthed 
i hans stemme , at det skar hende i hjertet . 
Og hun lagde sit hoved ind mod hans skulder 
og hulkede . Han lod hende græde , og der 
var i den stille måde , hvorpå hans hånd , som 
rystede lidt , strøg hen over hendes hår , intet 
andet end en gammel mands nænsomme ømhed . 
Så så’ hun op og sagde , mens gråden 
endnu kom i små stød : „ Jeg søgte til dig , for 
dig troede jeg på ; du stod ren og trofast mellem 
al den jammerlighed og falskhed  . . ." 

„ Som kun var til i din indbildning , lille Sigrid , 
kun i din indbildning ." 
„ Jeg måtte have et sted at gemme mig — 
var det synd ?" 
„ Du elskede mig ikke , Sigrid ." 
„ Jeg vil være dig en god hustru , lad mig 
blive hos dig , jeg er så træt , så træt ." 
„ Ja for du elsker ham endnu , Sigrid , og du 
er for stolt til at vedgå det ." 
„ Jeg har ingen ret mere , jeg har tvivlet på 
ham , han må jo foragte mig ." Hendes hulken 
brød op på ny . 
„ Herregud , lille Sigrid , når selv hans egen 
mor kunne tro det om ham  .  .  . hører du , hans 
egen mor !" 
„ Han foragter mig ." 
„ Nej vist gør han ikke , han holder af dig 
endnu ." 
Hun så’ pludselig op , mens rødmen skyllede 
over hendes ansigt . Hun holdt vejret , øjnene 
havde et spændt udtryk , og knæene skælvede 
under hende . 
„ Jaja , lille Sigrid , han har ikke sagt mig det , 
men vist er det alligevel ." Han . gjorde et slag 
over gulvet og stod så atter stille foran hende . 
„ Så giver jeg dig altså dit ord tilbage" , sagde 
han , „ og her er din ring . Og så er vi jo venner , 
Sigrid , meget bedre venner , end vi nogen 
sinde har været ?" 
Var der en følelse af befrielse og af opblussende 

håb udtrykt i den heftighed , hvormed hun 
slog armene om den gamle mands Hals og kyssede 
ham , den første og eneste gang ? Det vidste 
hun ikke selv . 
„ Så så barn , er du nu glad ? græd nu 
ikke så heftigt ." Han lod hende sætte sig ned 
og stod lidt og pillede ved blomsterne i vindueskarmen . 
„ Jaja , barn" , sagde han stille og langsomt , 
„ jeg kommer dog med på din bryllupsdag , 
for jeg må da være din forlover , ikke sandt ?" 
„ Jeg får ingen bryllupsdag" , svarede hun 
og forsøgte et smil . 
„ Men jeg siger dig jo  . . ." 
„ Han kommer ikke , Kramer , han kommer 
ikke . Sådan som jeg har krænket ham ." 
„ Vist har du krænket ham , men så skal du 
gøre det godt igen ." 
„ Kramer dog !" 
„ Hør nu , lille Sigrid : hvis det kun var din 
egen lykke , det gjaldt , så havde du lov at foretrække 
din stolthed for din lykke . Men har du 
lov at narre ham for lykken . Når nu hans 
mund er lukket . 
Jaja , tænk nu over det . Det er vist bedst , 
jeg ser at finde dine forældre ." 

Xxix 
det varede en aften og to samfulde dage , 
inden Fru Hansen kunne forsone sig med tanken 
om , at Sigrid ikke skulle være justitsrådinde . 
Men så blev hun træt af at se krænket ud , og 
en morgen tog hun Sigrid på sengen og kyssede 
hende . Hun sagde intet , men Sigrid forstod 
hende . Og hele den formiddag havde Fru Hansen 
travlt med at overveje , hvorledes hun skulle 
anlægge sin optræden over for familien kær , 
sønnen friede . For det var jo ingenlunde 
sikkert . Men blev han hendes svigersøn , ville 
hun rigtignok anse det for sin pligt at hjælpe på 
hans skrækkelige manerer . 
Den gamle præst gik omkring med en stille 
fornøjet mine , Sigrid kunne tydeligt mærke , at 
han var glad over det skete , og hun syntes , at 
hun var kommen faderen så nær i disse dage , 
skønt de ikke talte sammen ud over det sædvanlige . 
Hun trængte til at have hans gode smil 
over sig , hun tyede ind under det som i et lunt 

tilflugtssted , når hendes hoved værkede af modstridende 
tanker , og hun hverken vidste ud eller 
ind . 
Thi selv at gå til kær og sige ham  . . . å 
det var da så rent umuligt ; der var noget i hende , 
som krympede sig derved og sagde nej . 
Men hvad var så dette , der stred imod og 
ikke ville købe lykken for den ydmygelse , hun 
ærligt havde fortjent for sin lumpne mistanke ? 
Var det hendes kvindelighed ? spurgte hun sig 
selv . Kvindelighed ! hun som havde svigtet , da 
der kaldtes på det bedste kvindelige i hende , 
på hendes tro og flengivenhed , dengang de alle 
vendte sig fra ham ! Hun så’ , som mange gange 
før , hans ansigt , således som det havde været i 
den stund , og hans blik fra den gang brændte 
hende endnu i sjælen . 
Nej hendes hovmod var det , hendes grænseløse 
hovmod , det samme som havde lagt isørkener 
og tornekrat imellem dem , hver gang han 
havde nærmet sig i blød og glad fortrøstning . 
Hun havde betragtet ham næsten som et menneske 
af en anden slags end hun selv , blot fordi 
han var født af forældre med arbejdsgrove 
hænder . 
Hvor hun skammede sig , skammede sig ! 
Og nu havde hun straffen — nu stod hun 
bag ødemarkerne , hun selv havde tryllet frem , 
stod der og bredte armene ud imod ham — og 
han kunne ikke komme . 

den straf havde hun fortjent — men han ! 
Og over ham faldt den jo , hans liv spildte hun . 
Dér sad han , vendt tilbage fra dødens tærskel , 
sad der bleg og med sænket hoved og 
længtes  .  .  . elskede hende endnu , han som havde 
årsag til at forbande hende . Og hun ilede ikke 
til ham og lagde sin arm om hans nakke og 
gød rødme i hans blege kinder — hun som kunne 
det . Blot for et ord , hun ikke kunne få sagt , 
ødede hun hans liv . 
Hun ville overvinde sig selv — ikke tøve , 
for så blev det blot vanskeligere — — for hans 
skyld , for hans skyld . 
Hvor var det dog svært at være ærlig mod 
sig selv ! Gik hun ikke der og spillede martyr 
„ for hans skyld" — som om ikke hendes egen 
lykke var hende dyrebar , og som om hun ikke 
rødmede af fryd , når hun tænkte på  . . . å 
Sigrid , Sigrid , sagde hun til sig selv , tal ikke om 
overvindelse , for der er jo dog intet , jeg hellere 
vil . Men — men — 
sådan gik hun i flere dage og kæmpede 
med sin stolthed ; men en formiddag brød hun 
overtvært og fulgte efter frokosten faderen ind i 
hans stue . 
„ Ikke for hans skyld — — for mit eget 
fattige hjertes skyld" , hviskedee hun , da hun lukkede 
døren efter sig . 
Den gamle præst så’ en stund mildt på 
hende , da hun hviskende og rødmende havde 

betroet ham alt . „ Jeg så’ det godt , min pige" , 
sagde han , „ jeg så’ det godt , og jeg har mange 
gange sagt til mig selv : lille Sigrid har det ondt . 
Men jeg har jo denne usalige mundklemme , ved 
du nok , jeg kan aldrig tale først , generer mig 
endogså overfor mit eget barn . Ja jeg har længe 
vidst , hvor dit hjerte var , så jeg har jo ikke 
været videre glad i den senere tid , forstår du . 
Ham har jeg jo også nok forstået . For så 
tit jeg har været hos ham , nu han er oven 
senge , har han aldrig spurgt til dig ; han kæmper 
for at glemme dig , ser du , men sidder alligevel 
på lur , om der skulle falde et ord om dig . 
Jeg kender de øjne . Ja , min pige , tag så dit 
tøj på , så følges vi i guds navn hen til ham ." 
„ Vil du , far , vil du virkelig ? vil du sige 
ham alting og bede ham  .  .  . ? “ Hendes øjne 
strålede , da hun bøjede sig ned over den gamles 
stol og kyssede ham . 
„ Ja jeg får vel bryde isen for dig , men du 
må holde dig tæt i mit kølvand , hører du ?" 
Sagde han med et smil . 
- det var middagssøvnens tid henne hos 
kærs , så der var ingen i dagligstuen , da de 
trådte ind . Julius hvilede sig med en bog på 
sofaen i sit eget værelse ; thi skønt han var 
kommen ganske godt til kræfter , havde dog det 
sidste par dage næsten været over hans evne . 
Hver eftermiddag fyldtes nemlig stuerne af folk , 
som tog ham i hånden og talte så mildt og 

godt og beklagede — beklagede - beklagede . 
Nu så’ de da , sagde de , at man ikke skulle 
lytte efter folkesnak . Men hvor mange gange 
de havde set det før og alligevel lyttet til sladderen , 
derom tav de klogelig stille . Og han måtte 
tænke på , hvilke ansigter de samme mennesker 
havde sat op , den gang han sidst så’ dem . Og 
så på hende , som ikke kom , hende han ikke 
turde spørge om . Han vidste kun , at hendes 
forlovelse var hævet ; det var dagens store nyhed 
i sognet . Han følte et sting i hjertet , da det 
første gang blev omtalt ; så kom der et svagt 
skimt af glæde for hendes skyld , men for sit 
eget vedkommende følte han kun en jagende 
uro derved , for han vidste , at hans kamp ville 
blive sværere , 
også nu , mens han forsøgte at læse , var 
hendes billede foran bogens blade . Præstens 
banken på døren gjorde ham glad , og han råbte 
et fornøjet kom ind ! for han havde det altid 
værst , når han var alene . 
Sigrid havde stillet sig således , at hun ikke 
kunne ses indefra , da døren åbnedes ; men næppe 
var hun alene i dagligstuen , før hun fortrød , at 
hun ikke var fulgt ind med faderen . For dette 
var jo ikke at ydmyge sig , det var jo i grunden 
dronningnoder også dette — at sende sin ambassadør 
i forvejen og lade ham klare skærene . 
Stadig det gamle hovmod — men knækkes skulle 
det ! Hun måtte tale selv — sige ham det 

ømmeste og ydmygste , hun vidste — tigge ham 
om lykken , hun så dårligt havde fortjent . 
. Hun gjorde et skridt imod døren for at følge 
efter faderen , da faldt hendes øjne på det gamle 
klaver ved langvæggen . Det blev aldrig rørt , men 
Sofies støveklud holdt det skinnende blankt . 
En tanke slog ned i hende . 
Nej det var ikke låset , og lydløst løftede 
hun låget . Hun trak en stol hen og satte sig . 
Mon hun kunne den endnu ? Vist kunne hun 
den , hvordan skulle hun have kunnet glemme 
den ! Der var ingen af mendelssohns lieder , hun 
holdt af som denne op . 30 nr . 3 , det havde så 
sin egen årsag . 
Frisk mod , Sigrid , nu spiller vi løs for livet 
og for lykken , du og jeg ! 
Og ordene , hans ord , dem huskede hun hvert 
et , siden hun den gang havde sunget dem . Det 
var vel netop derfor , de i disse dage var levet op 
i hendes erindring som et stille Sus af vemod , 
der gjorde hendes øjne våde — for at de i dag 
skulle bringe ham bud tilbage og hjælpe hende 
til at få sagt , hvad hun ikke selv havde ord for . 
Og mens klaverets spinkle toner klang , som 
om det var en gammel spinett hun spillede på , 
sang hun med sin klare røst : 
„ Dig vil jeg elske alle mine dage , 
dig vil jeg søge med mit sidste blik ; 
stillet har du min længsels hede klage , 
alt du mig gav , og alt igen du fik . 

kysset det første jeg fik lov at tage 
var mig som solens sommervarme drik . 
Fin er du som bogens blad , 
min er du så ung og glad . 
Var jeg end før i livets dyst den svage , 
så' jeg så sort på livet og dets gang : 
nu har jeg mod , 
du var mig god , 
du har mig sunget livets friske sang . “ 
Mens hun sang , hørte hun døren gå , og 
hendes stemme skælvede let , da hun i spejlet , 
som hang i krogen , så’ hans skikkelse ; hans 
ansigt kunne hun ikke se . 
Straks ved de første toner var han faret op 
og havde set forvildet på præsten . Pastor Hansen 
bare nikkede ; han havde siddet og følt sig genert 
over sit ærinde og havde intet fået sagt . Og 
nu var der ikke mere for ham at sige , for i næste 
øjeblik var Julius forsvunden . 
Han stod ganske stille og fortabt op mod 
dørkarmen og turde ikke røre sig . Heller ikke 
hun turde dreje hovedet , men hun syntes , hun fik 
et underlig stærkt mod , nu han stod og så' på 
hende . Og smilet bredte sig over hendes ansigt , 
da hun fortsatte . 
„ Dig vil jeg elske , når engang du kommer 
yndig og bly med brudekransen på , 
trygt skal du bo , hvor blomsterfylden flommer 
ned ad en lyngdækt bakke ved en å . 
Rig var din vår , og herlig skal din sommer 
modne sin frugt , mens arbejdsdage gå . 

fin er du som bogens blad , 
min er du så ung og glad . 
Hver gang jeg falder , være du min dommer , 
men når jeg sejrer , le mig mildt imod . 
Tryk på min mund 
kysset til blund 
solvarmt , når døden isner i mit blod .” 
så rejste hun sig og vendte sig imod ham , 
men turde dårligt løfte øjnene . 
„ Dette forstår jeg ikke" , sagde han og rørte 
sig endnu ikke . 
„ Ja ordene passer ikke rigtigt i min mund , 
men jeg mener dem , kær , som om jeg selv havde 
skrevet dem" , sagde hun rødmende og smilende , 
men med lidt gråd i stemmen , og gik hen imod 
ham . 
„ Sigrid ! — vil du ?" 
„ Blot jeg må ." Og hun lagde sig ind til 
ham . 
„ Dette er jo som en drøm . Og mine Vers  . . ." 
„ De Vers har jeg kendt og elsket , før blækket 
var blevet sort . “ 
„ Sigrid !" 
„ Men jeg var ond imod dig — kan du 
glemme det ?" 
„ Å Sigrid !" 
De stod fast sammenslyngede , da pastor 
Hansen viste sig i døren . „ Nå sådan" , sagde 
han med et lunt smil , „ ja kær har altid holdt 
svært meget af musik ." 

og da de gamle , hvem musikken havde 
vækket , kom listende ind på hosesokker og havde 
gnedet søvnen af øjnene og lykønsket , mens de 
stadig ikke ret forstod , puffede præsten til gamle 
kær og sagde : 
„ Kan de huske , hvor gnaven de var , da 
deres kone havde købt lirekassen dér på kammerrådens 
auktion ? Dér kan de se — alting 
kommer til nytte i denne verden . For det er 
alligevel den , som har ført dem sammen .” 


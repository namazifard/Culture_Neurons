Da Cordt havde endt fortællingen 
om den gamle stue , sad han ved 
vinduet og så over torvet , hvor 
mørket voksede om de nylig tændte 
lygter . 
Tjeneren kom lydløst ind og tændte 
lysekronen og gik lydløst bort igen . 
Og lyset fyldte rummet , så stort det 
var , og faldt over Cordt , som sad og 
stirrede , og Finn , som stod hos ham 
med øjnene på hans ansigt . 
Men Finn og Cordt var ikke dér , 
hvor lyset fandt dem . 
Cordts søn . I 

de var i den gamle stues forunderlige 
løndom . De hørte fontænens 
rislen derude på det stille torv , de 
så de røde blomsters blus på balkonen . 
Spinetets tynde toner klang i 
deres øren , Fru Adelheids hvide kjole 
raslede over gulvet . 
Og da Cordt vendte ansigtet om 
mod sin søn , var han for ham som en 
meget stor og gammel mand , og Finn 

var for Cordt det lille barn , der lå en 
gang og lo i vuggen og fægtede med 
tykke , små hænder . 
Så rejste Cordt sig og tog hans 
arm , og de gik frem og tilbage , tavse , 
betagne af det , de havde sét , og bange 
for at bryde drømmen med ord . 
De gik længe . Og da de til sidst 
stod ved ruden , der var dugget af 
varmen , så de ingen ting kunne se , 

huskede Cordt , at der var noget endnu , 
som Finn måtte vide , og som han 
ikke kunne spørge om . 
Han så på ham og mindedes , 
hvor han havde elsket hans moder . 
Det var hendes øjne , men mere 
stille i blikket , hendes mund , men mere 
bleg , og træt , som om den tusinde 
gange havde prøvet på at sige noget , 
den aldrig kunne . Han havde hendes 
slanke vækst , og han var højere end 
Cordt , men bar sin højde som en byrde . 
Så havde han også Fru Adelheids 
blege lød på kind og pande , men 
Cordts hår , blot stærkere endnu og 
sortere . 
» Finn , «  sagde Cordt og lagde sine 
hænder på hans skuldre . 
Finn for sammen og kunne ikke 
se på ham . Men Cordt tog ham under 

hagen og løftede hans hoved og så 
ham med et vemodigt smil ind i de 
bange øjne . 
» Så er der endnu kun én ting 
at sige dig , Finn  .  .  . Fru Adelheid 
tog sig ingen elsker . « 
Hans smil blev større , da han så 
sønnens pludselige og stærke glæde , 
og han drog ham til sig og kyssede 
ham . 
Men så gik han pludselig fra ham 
og satte sig et sted inde i stuen med 
ryggen imod ham . Finn fulgte med 
og stod hos ham lidt og tænkte kønt 
og kærligt om ham og kunne intet sige . 
Tankerne stormede i Cordts hoved . 
Nu da han havde gennemlevet det 
altsammen på ny , brast skorpen , de 
mange Års stilhed havde lagt om ilden 
i hans vilje . Hans øjne blev stærke 

og vrede , han ville tale , som han talte , 
den gang han stred sin håbløse strid 
om Fru Adelheid . 
Men så faldt hans blik på Finn . 
Han sad , som han sad helst , med 
ludende hoved og de åbne hænder 
på sine ben . 
Og Cordt blev mild igen og sagde 
stille : 
» Du er jo glad . For hun er jo 
din moder . « 
Han gik over gulvet og kom tilbage 
og stod med armen over stoleryggen 
og så på Finn , der var borte 
i sine tanker . Der var stille i stuen 
og stille udenfor , for det var søndag . 
De kunne høre klokkerne ringe til 
aftengudstjeneste . 
» Hun vandt sig aldrig den røde 
blomst for den blå , hun agtede så 

ringe , «  sagde Cordt .  » Jeg véd ikke  .  .  . 
Jeg tænkte så tit  .  .  . « 
Klokkerne ringede . 
Der var én , som var ganske tæt 
ved , og én , som var længere borte , 
men mægtigere alligevel . Og der var 
lyd af fjerne klokker , som ikke var 
til at skelne fra hinanden , men sang i 
luften . 
Det lød stærkere , end det var , 
fordi de tænkte på det , og klangen 
voksede og fyldte stuen til bedøvelse . 
Så drønede det i porten . Vognen 
for ud i den bløde sne , hvor de ikke 
kunne høre den . 
» Nu kørte Fru Adelheid i kirke , « 
Sagde Cordt . 
Han satte sig hen til sin søn og 
begyndte at tale , med dæmpet stemme 
og uden at se på ham . 

klokkerne ringede og tav så 
pludselig og gjorde stilheden hundrede 
gange større . 
» Det var en nat i landeck , at 
klokkerne fangede hende . Natten efter 
en dag med sol og munterhed og mange 
mennesker . Hun var den gladeste af 
os alle , og hen ad aften blev hun med 
ét stille og træt , som så tit , uden 
nogen grund jeg vidste . « 
» Du var med os . Du var ti år 
den gang , du lå og sov . Vi havde 
stået sammen ved din seng og sét 
på dig , og hun græd , og jeg kunne 
ikke gøre andet end holde hendes hånd 
i min og lade være med at tale . « 
Finn lyttede , som han havde lyttet 
til klokkerne før , uden at gøre sig rede 
for , hvad ærinde ordene havde til ham . 
Han vidste blot det , at hans moder var 

uden brøde , og at hans fader på denne 
dag havde kunnet fortælle ham det alt sammen 
og lægge dommen over sig 
og hende i hans hænder . Hans glæde 
over det sang i ham og gjorde alt det 
andet let og lyst og ligegyldigt . 
Og Cordt fortalte : 
» Så gik jeg ud på altanen med 
min cigar , og hun stod i døren og 
lyttede til klokken i et lille kapel oppe 
i bjærgene , hvor vi havde været om 
dagen . Vi havde hørt historien , da 
vi var der . En gang i gamle dage 
havde en from mand bygget kapellet 
for en synds skyld , og siden havde 
klokken ringet to timer efter hver 
midnat . « 
» Hun spurgte , om den mon ville 
blive ved med at ringe til verdens ende , 
og vi kom til at tale om alle de klokker , 

der ringer over jorden , ved dag og 
ved nat , solen op og solen ned og 
mødige mennesker til Lise . « 
» Somme tider tav hun . Men 
klokken ringede bestandig derovre . Og 
hun begyndte bestandig igen at tale og 
bestandig om det samme . Om klokkerne , 
der klang så evig og så ens 
over al verden  .  .  . om dem , der hørte 
dem første gang , en dag de løb som 
ville hedninger i endeløse skove  .  .  . 
Om dem , hvis vilje pludselig brast midt 
i det moderne menneskemylr , så de 
sank i knæ og krøb derhen , hvor 
klokkerne manede dem . « 
Finn så op . Nu fangede ordene 
hans sind , og han vågnede af sine 
drømme . 
» Jeg sér hende for mig endnu , 
som hun stod den nat , hun bar sin 

sjæl til gud . Hendes underlige øjne 
op imod stjærnerne  .  .  . hendes hvide 
ansigt  .  .  . hendes hænder  . . . og 
så ordene , der kom så hastigt , som 
gjaldt det livet , at de kom , og så 
tungt , som voldte hvert enkelt af dem 
hende pine . Hun havde ingen tanke 
for , at jeg var der  .  .  . hun talte , som 
stod hun åbenbar skrifte i kordøren . « 
» Og så vidnede hun , at det var 
forbi . « 
» Det var bleven tomt om hende 
og koldt og mørkt til angst og fortvivlelse , 
dér hvor hendes glade øjne 
havde strålet imod festens lys og 
Mylr . Det var kommen for længe siden 
og langsomt , og hun havde lukket sine 
øjne for det og nægtet det . Det var 
vokset og kommen hende nærmere , 02 
hun var løbet for det , som man løber 

for livet . Nu var det der og nåde 
fra jord til himmel , i hende , om hende , 
alle vide vegne . Og kunne ikke klokkerne 
tvinge det , så måtte hun dø . « 
Cordt talte så sagte , at Finn havde 
møje med at opfange ordene . 
» Så tav klokken derovre . Lidt 
efter blev det dag , og solen skinnede 
på hendes hvide , våde kinder . Hun 
var stille nu og tavs , men hendes tanker 
var de samme . Da der blev liv rundt 
om os i byen og på hotellet , gik 
hun bort , jeg vidste ikke hvorhen , men 
hun var sagtens i kapellet . Henimod 
aften kom hun tilbage , og ved midnat 
sad vi på altanen igen og lyttede til 
kirkeklokken . « 
» Således gik en ugestid . Ofte 
var jeg bange for hendes forstand . 
Hun talte altid om det samme , og det 
2* 

var næsten værre , når hun tav . Jeg 
sendte gamle hans hjem med dig , og 
dagen efter brød vi op . Men der gik 
lang tid , inden vi nåde hjem . Hun 
ville samme vej , vi havde taget på 
udturen . Hun sagde , hun ville bede 
i hver kirke , hun var gået forbi på 
sin lykkejagt gennem verden . « 
Finn rejste sig halvt op i stolen . 
» Så gjorde i det ? «  spurgte han . 
» Jeg gjorde , som hun ville . Det 
blev en pilgrimsfærd til alle de egne , 
hvor livet ligger nøgnest i sin lyst . 
Rastløst for vi fra sted til sted . Hun 
glemte intet , angst for , at der skulle 
blive tilbage en eneste synd , hun ikke 
havde afbedet , et eneste minde , klokkerne 
ikke havde ringet til graven . « 
» Og så kom i hjem ? « 
Cordt så på sin søn , som om 

han havde glemt , at han var i stuen . 
Han vågnede pludselig til bevidsthed 
om , hvad der lå mellem hine dage 
og denne , og hans ansigt var så 
mørkt , og hans øjne så alvorlige , at 
Finn blev bange . 
» Så kom vi hjem . Og så  .  . . « 
Han rejste sig rask og stod med 
armene foldede over brystet og så 
på Finn . 
» Så kom vi hjem . Og årene 
gik , og Fru Adelheid faldt i ro . Hun 
fandt sig selv igen og blev den samme 
som i gamle dage . Urolig flakker 
hendes tanker , umættet higer hendes 
længsel . Hendes vogn rasler gennem 
gaden nu som før  .  .  . den standser blot 
ved kirken i stedet for ved teatret . « 
Finn ville sige noget , men kunne 
ikke , fordi Cordt stod foran ham og 

så fast på ham og nikkede , én gang , 
som om han vidste , hvad det var , og 
at det ikke kunne nytte . 
» Hun går til Vorherres bord , « 
Sagde Cordt .  » Og Vorherre kommer 
til hendes soiréer . « 
Finn sank sammen i sin stol . 
Han var forundret og skamfuld , 
fordi han ikke var bedrøvet over sin 
fader , der havde sagt det , og ikke over 
sin moder , hvis det var sandt . Han 
vidste , at han burde mande sig op til 
protest eller deltagelse , men kunne ikke , 
fordi han forstod det alt sammen så godt . 
Men Cordt gik over gulvet med 
stærke skridt . 
» Vorherre er ikke den , Fru Adelheid 
tror , og ikke dér , hvor hun søger 
ham , «  sagde han .  » Måske forstår du 

mig ikke , før du har levet længere i 
verden , men sér du , Finn  .  .  . det , 
jeg har sét af gud i mit liv , det så 
jeg mest hos dem , der fornægtede ham . 
I deres ansvarsfølelse , i deres menneskelighed 
 . . . i deres trods så jeg guds 
glans . De andre , de som bekender 
hans navn og fylder hans hus  . . . de 
formummede ham så tit for mig , når 
de skulle forklare ham , gjorde ham 
lille , når de lovsang hans magt  .  .  . « 
Han talte en stund om det . Finn 
sad stum og hjælpeløs i sin stol og 
ønskede , han ville tie . Han følte sig 
som en , der uforvarende er bleven 
vidne til noget , han ikke skulle se ; 
eller som en , hvem der vises fortrolighed 
under en falsk forudsætning . 
Og inderst i ham var der en lidt 

ironisk forundring over- den ild og 
myndighed , hvormed faderen talte . 
Men i det samme sad Cordt foran 
ham med begge hans hænder i sine 
og milde , bedrøvede øjne og ord så 
nænsomme og ydmyge , som var han 
en synder , der bad om fred . 
» Jeg véd det ikke , Finn . Jeg kan 
jo ikke sige dig noget om det . Jeg 
kan aldrig tale med dig om disse ting . 
En fader er en stakkels mand , Finn , 
og jeg er en stakkels fader . Jeg kan 
ikke sige dig , at skoven er grøn , og 
fuglene synger , og der er ingen ting 
bag den blå himmel . Jeg tør ikke , 
Finn . Jeg synes ikke , jeg har lov til 
det . Jeg kan heller ikke gå med dig 
i kirke  .  .  . ikke en gang være glad , 
når du går der med din moder . « 

han trykkede Finns hænder nervøst . 
De lå døde i hans , og Finn 
vidste ikke , hvor han skulle gøre af 
sine øjne . 
» Men må jeg snakke lidt med 
dig  .  .  . denne ene gang  . . . i dag , 
da jeg har skriftet for dig og opgjort 
dine forældres Bo . Hvis du vil prøve 
på at forstå mig  . . . og tilgive mig  .  .  . 
Tilgive os , fordi vi ikke er så rige , som 
vort barn kunne vente  .  .  . siden vi 
har et barn  .  .  . « 
» Du holder af klokkerne , Finn . 
Når de ringer , falder du i drømme , 
de ringer dig bort fra dér , hvor du 
er . Du har været sådan , fra du var 
lille dreng . Og jeg kan så godt forstå 
det . Jeg holder jo også af dem . 
Jeg er glad , fordi de er der . Men  .  .  . 
Finn  .  .  . « 


» Finn  . .  . der er så mange klokker 
i verden , foruden dem , der kalder 
til kirke . Hvert menneske har sin , 
som er hans og hans alene  .  .  . som 
ene han kan høre , som kalder på ingen 
uden ham . Der er mennesker , rige , 
dejlige mennesker , for hvem klokkerne 
ringer alle vegne , hvor de sætter deres 
fod . De lever stærkere end vi andre 
og stoltere . De bærer os  .  .  . dem af 
os ,  der elsker dem . Men der er ikke 
i verden en mand , så ringe , at klokkerne 
jo kalder på ham . En har dem 
i sin gerning , Finn . Og én i sit barn  .  .  . 
Og én i sin elskov . For én hænger den 
i et pynteligt lille Kammer , hvor hans 
moder bor , og hvor han kommer kun 
en times tid måske  . . . hver søndag . « 
» Det er ikke for den ene , som for 
den anden , Finn , men klokkerne er der 

al tid . De kalder sin mand tilbage , 
når han er faren vild fra den vej , han 
skal gå , eller hvis det er for sent , så 
ringer de for hans anger . De ringer 
til fest , og de ringer musik , når han 
er træt og bedrøvet . « 
» Men kirkeklokkerne  . . . de ringer 
for dem , hvis øren livet døvede  .  .  . 
Og livet gør så færdelig megen larm . 
De ringer om søndagen for at minde 
om det , der glemtes ugen rundt  .  .  . 
Og det er godt , de er der  .  .  . « 
» Men  .  .  . Finn  .  .  . det er så 
sørgeligt , når kirkeklokkerne slår og 
tumler de mennesker sammen , som 
havde en gang hver sin hellige kirke . 
Det er jo , som når hjemmet går i 
stykker , og den gamle finder sit asyl 
i stiftelsen . Solen skinner på ruderne , 
3* 

og der er lunt i stuen og blomster i 
karmen . Men der var en gang noget , 
som var bedre . « 
» Din moder og jeg , Finn  .  .  . 
For os klang klokkerne i den gamle 
stue . « 
Han tav og så ikke mere på 
Finn . Og Finn var rolig igen og fandt 
endelig ord for det , han længe havde 
villet sige . 
» Må jeg bo i den gamle stue , 
fader ? Må jeg sætte det derop igen  .  .  . 
Altsammen  . . . og være der med mine 
bøger  .  .  . « 
Cordt slap hans hænder og så 
sådan ud , at Finn fortrød sin bøn . 
De rejste sig begge to . Og i det samme 
lyste Cordts ansigt op i et smil . 
» Det må du , «  sagde han .  » Du 
barn , som aldrig bad om noget . Lad 

det så være min gave til dig i 
dag . « 
Dette hændte den dag , Cordts søn 
fyldte sit en og tyvende år . 

Finn stod i den gamle stue med 
det gulnede dokument i sin hånd : 
» Dertil har gud bragt mig , at jeg 
kunne rejse dette skønne hus , som vel 
skal stå til fjerne tider , et vidnesbyrd 
om min magt og min slægts . Redeligt 
skal her leves og handles og rigt ; trofast 
skal huset vogtes fra fader til søn ; 
gode mænd og kvinder skal bænkes i 
salen og træde dansen til fløjters og 
Gigers klang . 
Lønligst i huset har jeg lagt dette 
Kammer , om hvilket ingen véd uden 
mesteren , som bygte det , og min ældste 

tjener . Men mesterens tunge har jeg 
bundet med en dyr ed og en god pung , 
og min tjener er mig tro . 
Jeg har smykket stuen med gyldenlæders 
tapeter og kostbare tæpper fra 
østerland . I majland lod jeg gøre to 
mægtige armstole , hvis træværk er udskåret 
med fugle og dyr , som griner 
forunderligt i mørke , men slukkes , når 
der kommer lys . 
Så har jeg givet min tjener en 
nøgle til stuen og bedet ham vogte 
den tro . Hver aften , når det skumrer , 
skal han tænde lysene på kaminen , 
og sådan skal han gøre det , om så 
han véd sit herskab på rejse i fremmede 
lande . Hver morgen skal han 
med egne hænder bringe stuen i orden . 
Ingen uden han selv må nogen sinde 
betræde den . 

thi dette Kammer skal være miti 
hustrus og mit og ellers ingens i verden . 
Derfor lagde jeg det lønligst i huset , 
fjernt fra kontorerne , hvor vi arbejder , 
fra gangene , hvor vore folk går , og 
salen , hvor vi bænker vore gæster , ja , 
selv fra ægtesengen , hvor hun sover 
ved min side . 
Det skal være vor ægtestands 
tempel , helliget ved vor kærlighed , 
som er større end noget , vi véd . Her 
vil vi bede til ham , som gav os hinanden . 
Her vil vi tale sammen , frydefuldt 
og alvorligt , hver aften , når vore 
hjerter driver os dertil . Og når vi 
en gang dør , da skal vor søn føre sin 
hustru herind , og de skal gøre som vi . 
På denne aften , som er den første 
i mit nye hus , har jeg ført min hustru 
herind og sagt hende min vilje . Hun 

har hørt mit ord i kærlighed og glæde , 
og jeg har skrevet det op på dette 
dokument , sådan som det er sket , og 
vi har sat vore navne derunder til bekræftelse 
for dem , som kommer efter os . « 
Finn læste deres navn , og navnene 
på dem , som havde taget stuen i besiddelse 
efter bygherren og hans hustru . 
Nederst stod Cordts og Fru Adelheids , 
som var slettede igen . 
Så lagde han dokumentet på 
dets plads og lukkede for det og så 
sig om i rummet . 
Den gamle stue stod igen , som 
den stod før , højt løftet over torvet , 
lang og dyb og stille , som dér , hvor 
der ikke leves . 
Balkonen var hvid af sne , og 
spurvene hoppede i sneen . Inde bag 
de brogede ruder stod mange røde 


blomster og længtes mod sol . Støvet 
var fejet af de gyldenlæders tapeter , 
der skinnede med ny glans . Det østerlandske 
tæppe bredte sig over gulvet 
som en herre , der vender hjem fra 
landflygtigheden og atter tager sin jord 
i besiddelse . 
Og al den gamle herlighed havde 
fundet sin plads igen og stod så retmæssig 
og rolig , som havde det ikke 
en dag været anderledes . Spinetet var 
der og krukken med manden , der vred 
sig gennem torne , og himmelbanen , 
hvor stjernerne lyste og løb — alt 
bohavet , som stuens vekslende ejermænd 
havde sat herind i tidernes løb , 
enhver efter sin Sans og sit hjerte . 
Foran kaminen stod de to store , 
sælsomme armstole . 
Finn syntes , han var i en domkirke , 

hvor hver gulvflise var ligstenen 
over en berømmelig mand . Hans sanser 
drak duften af de henfarne tider , hans 
fantasi befolkede stuen med de mænd 
og kvinder , der havde siddet herinde 
og byttet stærke og milde ord , mens 
huset sov omkring dem . 
Til det alt sammen blev borte i 
tanken om dem , der havde siddet her 
sidst , og efter hvem ingen skulle komme , 
de to , der havde skænket ham livet , 
han ikke vidste , hvad han skulle gøre 
med . 
Han så dem for sig i deres ungdoms 
kærlighed og kamp . Han hørte 
deres stemmer i stuen , han så Fru 
Adelheids røde mund og Cordts stærke 
øjne . Han så Cordt føre sin hustru 
ind i kammeret , som var husets sjæl 
og sagn og lønkammer , og vise hende 
4* 

de forunderlige ting , hans forfædre 
havde bragt . 
Han så ham den dag , han stod 
alene ved kaminen  . . . i den tomme 
stue  . . . og slettede sit og Fru Adelheids 
navn af dokumentet og gik og 
lod døren stå åben  .  .  . 
Han så det alt sammen , som det 
var hændt . Men det var ikke hans 
fader og hans moder . Det var to 
skønne mennesker , om hvem han havde 
læst i en bog , og som han havde fået 
kær , sådan som man elsker kunsten , 
blegt og uden egennytte i sin længsel . 
Finn rykkede en af de store stole 
hen til vinduet og satte sig dér og sad 
der længe . 
Han sad der , da Fru Adelheid kom . 
Hun stod indenfor døren , i sin 
hvide kjole , med sit hvide hår og 

nikkede til ham . Så vendte hun sit 
ansigt om mod stuen og så den . 
Og da hændte det , som kun var 
skyggen af en drøm , der svandt i 
samme nu , at al ting vågnede til 
liv i stuen . 
Spinetet sang , de sælsomme ansigter 
på de gamle stole rejste sig 
på lange halse ; det hviskedee og 
mumlede i alle kroge  .  .  . 
Fru Adelheid veg tilbage mod 
døren . Hnn så ikke Finn , huskede 
ikke , han var der . 
Men Finn så hende . 
Han rejste sig fra sin stol , og hans 
øjne strålede . 
» Stuen lyser af dig , moder , og 
du lyser af stuen , «  sagde han . 
Han tog hendes hånd og kyssede 
den , og med sin hånd i hans gik Fru 

Adelheid gennem den gamle stue , der 
havde været hendes ungdoms længsel 
for trang . 
Æventyret var endt og angsten . 
Men skæret lå endnu over hendes 
skikkelse og gjorde hende forunderlig 
smuk . Hun var rød i kinderne som 
en ung pige ; hendes gang var let , 
hendes øjne duggede og undsélige . 
Hun lo sagte og fornøjet , mens hun 
så på de gamle ting og talte om 
dem og rørte ved dem . 
Hun fortalte om hende , der sang , 
når hun var bedrøvet , og havde bragt 
det gamle spinet herind . Og hendes 
hænder skælvede , da hun anslog en 
akkord , og de spinkle , skønne toner 
klang i rummet . Om rokken , der 
snurrede lystig hver aften i mange , 
gode år og blev så stående med 

garn på tenen . Om himmelbanen , 
som havde været hans legetøj , hvis 
forstand sluktes , om dukken med det 
tomme ansigt , der stod til minde om 
hende , der ræddedes for stuens store 
stilhed og ikke kom der uden den ene 
gang . Om Fru lykke , hvis billede 
havde hængt dér , hvor den lyse plet 
var , men ikke hang der mere , fordi 
hendes ægteskab var bleven brudt ; så 
havde hendes søn , der elskede hende , 
skjult dukken i gardinet . 
Om krukken med manden , der 
vred sig gennem torne , den hun selv 
havde bragt som sin gave , sagde hun 
intet . Hun strøg med sin hånd over 
dens blanke flade og blev tavs . 
Finns øjne hang ved hende . 
Aldrig havde han sét sin skønne 
moder så skøn . Han kendte ikke det 

blik , ikke det smil på hendes mund , 
den klare klang i hendes stemme . 
Stundom føjede han noget til det , 
hun fortalte , og sagde det med så dyb 
en forståelse , at hun blev hel forundret 
og bange . Så gættede han hendes 
ord , før hun fik dem sagt . Så vidste 
han noget , hun aldrig havde anet . 
Lønlig voksede hendes angst for , 
hvad Cordt kunne have sagt ham . 
Men Finn var borte i sin glæde . 
Og henreven af hendes skønhed 
og af det sælsomme , han havde sét og 
hørt , og stuens store stilhed , glemte 
han , at den gamle stues segl var brudt 
og ville lege legen så livagtig som 
mulig . 
Han trak den anden af de store 
stole hen til vinduet og bragte hende 
til sæde og satte sig hos hende . 

» Nu er du ikke min moder , « 
Sagde han .  » Du er min unge brud . 
På denne dag har jeg ført dig ind i 
helligdommen , og nu skal jeg indvie 
dig i mysterierne . « 
Fru Adelheid blev meget bleg , og 
Finn greb angergiven hendes hånd . 
» Har jeg krænket dig , moder ? « 
Hun rystede på hovedet og tvang 
sig til at smile . 
Så gik han ind i stuen igen og 
glædede sig over det alt sammen og 
talte om det . Men hun blev siddende 
med rynker i sin pande . 
Hun var tung om 'hjertet , fordi 
hun syntes med ét , at hun var ikke 
hans moder , sådan som de talte sammen 
her i husets lønkammer . De 
gamle dage kom i deres dybe vælde , 
og deres stærke minder og storladne 


ord overdøvede klokkerne , som havde 
ringet hende ind i en anden verden . 
Det var genlyden herinde i den 
gamle stue af Cordts ord og af hans 
kærlighed  . . . af slægtens stærke tro 
og store lykke , der havde spiret i 
traditionens gode muld og sat blomst 
efter blomst i tiderne , som gik . 
Fru Adelheid tænkte — et nu — 
at det havde været godt , om det var 
gået , som Cordt ville . 
Men i det samme blev hun greben 
af en tanke , der pludselig gjorde hende 
oprørsk og ung , som den gang hun 
stod her sidst for de mange år siden . 
Hun skød stolen hårdt tilbage 
og så sig med tindrende øjne om i 
rummet , hvor hver en ting og hvert 
et minde var hende fjendsk . 

hun så på Finn , som stod ved 
himmelkuglen og prøvede på at få 
den i gang , men fjederen var rustet 
fast , så han kunne ikke . 
Når nu tiden kom , da Finn tog 
sig en hustru  .  .  . mon da han ville 
prøve på at genoprejse traditionen og 
og føre hende herind og sætte sig med 
hende i de gamle stole  .  .  . 
Så skulle Finns søn og hans søn 
igen læse hendes navn , som var skrevet 
på det gulnede dokument og atter 
slettet . Hun skulle være som en af 
dem , der var mærkede i denne slægt .  .  . 
Sagnene ville gro om hendes udvé og 
hendes jagt efter lykken , som ikke 
var til  .  .  . 
» Kom , moder , og hjælp mig , « 
Sagde Finn . 
5* 

hun gik derhen og trykkede hårdt 
på fjederen , og urværket snurrede . 
» Se , hvor du løser fortryllelsen , « 
Sagde han . 
Han blev ved at tale , lykkelig over 
stjernerne , der lyste og løb . 
» Sæt dig her hen hos mig , Finn . « 
Hun ventede , til han var kommen 
og lidt endnu , som kunne hun ikke 
finde de ord , hun ville , og så ikke 
på ham , mens hun talte . 
» Finn , «  sagde hun så og lagde 
sin hånd på hans skulder og tog den 
straks igen .  » Finn  . . . en gang  .  .  . 
For mange , mange år siden var jeg 
en aften alene i den gamle stue . Jeg 
havde jo været her tit før  .  .  . med 
fader . Og jeg var under den gamle 
stues magt og aldrig glad . Jeg var 
o o o o jo 
ung , Finn , og den stod så forfærdelig 

hårdt mod al min længsel og min 
glæde . Jeg kunne ikke forstå det , og 
ikke formilde det og ikke komme uden 
om . For fader hørte jo stuen til , og 
den var hans og alle de underlige ting 
herinde , og de var alle imod mig . 
Hver gang , jeg kom til døren , stod mit 
hjerte stille  . . . Og var jeg først her 
inde  .  .  . så var det  .  .  . så var det , 
som om mine egne ord blev tagne af 
min tunge og andre lagt i stedet , som 
jeg skulle sige  .  .  . kønne ord , og 
gode ord , Finn , men ikke mine . Men 
når jeg så mandede mig op og sagde 
det , jeg ville , så lød det , som om jeg 
trodsede den gamle stue og fader og 
Vorherre selv . Og så  .  .  . « 
Fru Adelheid følte , at hun var ved 
at forråde noget fint og stort , der var 
lagt i hendes hænder . Hun så sig om , 

som var hun bange for , at der var 
nogen i stuen , eller at stuen selv skulle 
rejse sig imod hende i sin ældgamle 
vælde . 
Men der var ingen , og der var 
stille . 
Så vendte hun sit ansigt mod 
Finn og så på ham og sagde muntert : 
» Men den aften brød jeg den gamle 
stues trolddom , Finn . Jeg sønderrev 
forhænget for det allerhelligste og så , 
at der var intet bag . For første gang 
åndede jeg frit i mit eget hjem . « 
Fru Adelheid fortalte ikke , hvordan 
rædslen i det samme var kommen over 
hende , så hun flygtede ud af stuen . 
Men hun vandt ikke ved sin løgn det , 
hun troede . For Finn så bedrøvet på 
hende og sagde : 

» Hvor kunne du gøre det , moder . 
Hvor kunne du nænne det . « 
» Er du ogsåundertrolddommen ? « 
Spurgte hun . 
Der var i hendes tone en hån , 
som var stærkere , end det var hendes 
vilje , og som forskrækkede hende selv . 
Men Finn lagde slet ikke mærke til det . 
» Den gamle stue står jo ikke 
mere , «  sagde han .  » Dette er jo ikke 
andet end et billede , et monument .  .  . 
Mit ønske , som fader føjede mig i . « 
Hun vendte sit ansigt bort og 
lyttede . 
» Men havde jeg levet i den gamle 
stues tid , «  sagde han ,  » så havde den 
sikkert fanget mig og holdt mig fangen . « 
» Ja  . . . du har jo talt med fader , « 
Sagde hun sagte . 
» Ja . « 

så lagde han sig ned foran hende 
med sin kind på hendes hånd , som 
han gjorde så tit . 
» Ja , «  sagde han igen .  » Og  .  .  . 
Moder  . . . jeg elsker dig . Du er så 
smuk . Men vi vil ikke tale om den 
gamle stue  .  .  . aldrig . For jeg synes , 
det er det underligste  . . . og det 
kønneste og det stærkeste , jeg véd  .  .  . 
Men det gør ondt i mig , at jeg ikke 
helt er din søn  .  .  . eller faders , så 
jeg kunne give mig til en af jer i det , 
der var jer det største . Og jeg kan 
ikke tale med fader om det  . . . og 
så kan vi to heller ikke — vel ? « 
Fru Adelheid svarede ham ikke , 
men strøg sin hånd over hans hår . 
Ingen af dem sagde noget , og der var 
ganske stille i stuen . 
I stilheden blev hun atter sig selv . 

de mange rundne år kom til deres 
ret igen , og klokkerne ringede enstonigt 
og bestandig stærkere frem af 
den verdens larm , der havde overdøvet 
dem . 
Hun undredes over det oprør , den 
gamle stue havde sat hende i . Slukt 
var den elskov , som gjorde hende til 
dens frue , og slukt den røde længsel , 
som gjorde hende den for trang . Hun 
tænkte på Cordt , der kæmpede , syntes 
hun , for det , der ingen kamp var værd . 
Vemodig så hun på sin store , stille 
dreng , hvis trætte tanker gik så godt 
i trit med hendes egne . 
Hun foldede hænderne i sit skød , 
og glansen i hendes øje sluktes . Skæret 
fra den gamle stue veg fra hendes skikkelse , 
hendes ord blev rolige som hendes 
tanker . 


Finn så på hende , men så det 
ikke . Også for ham var æventyret 
endt . Han sad igen i sin stol med 
ludende hoved og de åbne hænder 
på sine ben . 
Og uden at de gjorde noget for 
det eller tænkte på det , kom de ind 
i deres vante måde at tale sammen 
på . Det var ikke nogen udveksling af 
tanker , og mindre endnu en kamp 
mellem anskuelser . De sagde det samme 
omtrent , og hvor den enes tanker svømmede 
hen , der fandt han den andens . 
Tit var deres ord festlige , men aldrig 
stærke . Tit tav den ene og var enig 
med den anden . Mangen gang sad de 
længe uden at sige noget , og syntes , de 
havde fortalt hinanden alverden . 
» Se , «  sagde Finn og pegede ud . 
» Hvor det er hæsligt . « 

der kørte en ligvogn i trav over 
torvet . 
Han flyttede sig i stolen og sagde : 
» Ligvognen skulle al tid køre fod 
for fod , alvorlig og højtidelig  . . . al 
tid  .  .  . om så de blot kørte hestene 
til vands . Og soldaten skulle holde 
sig stiv og stram , i trit og takt , selv 
om han gik med sine sko til skomageren . 
Så ville det alt sammen 
være lettere . « 
Han tav lidt . Så vendte han langsomt 
sit ansigt om imod hende . 
» Jeg talte forleden med fader om 
det , «  sagde han .  » Jeg kom til at sige 
sådant noget . « 
Hun så forundret på ham . 
» Jeg véd ikke , hvordan det kom . 
Men han lo og sagde , jeg skulle skrive 
6* 

om det i aviserne , eller danne en forening 
til opretholdelse af ligvognenes 
rette kørsel . « 
Fru Adelheid smilte og lagde sine 
hænder sammen i skødet og så på 
dem . 
» Så blev han pludselig alvorlig 
og kom hen til mig og lagde hænderne 
på mine skuldre : ligvognen skulle 
køre rask , sagde han ; i galop  . . . i 
susende karriere . Bort med de døde , 
Finn . Lad livet grønnes og gro . « 
» Fader er så stærk , «  sagde Fru 
Adelheid . 
Finn nikkede . 
Så gav de sig til at tale om Cordt . 
Det gjorde de tit . Og al tid skyndte 
de sig at finde gode ord til at berømme 
ham i . Men under ordene lå som en 
hemmelig forståelse mellem dem bevidstheden 

om , at han var gjort af et 
grovere stof end de . 
De sagde det aldrig ; men de følte 
en slags overlegen medlidenhed med 
ham , som man føler med et menneske , 
der løber og løber , når det er godt 
at sidde stille . 
Men når de talte sådan , vidste 
Fru Adelheid , at der inderst i Finns 
sjæl lå en lønlig længsel mod just 
det stærke hos faderen , der skræmmede 
ham . 
Det var så svagt , en bleg afglans 
kun af hendes egen , unge elskov , et 
fjærnt ekko af den stemme , der havde 
talt Cordts sag i hendes eget hjerte , 
den gang han kæmpede for at vinde 
hende . 
Men det var nok til at gøre hende 
ondt . Hun syntes , hun havde kun sin 

søn på tid . Hun sporede ringeagt i 
den fortrolighed , han viste hende . Hun 
tænkte , der var noget i ham , som var 
større end det , han gav hende , og som 
var Cordts eller ville blive det . 
Og hun forstod , at kampen om 
Finn ville blive hårdere end den , der 
sprængte seglet for den gamle stues 
dør . 
Finn var borte i det , der hele 
dagen havde fyldt hans sind med lys 
og farver . Nu tænkte han på sin 
moders besøg i stuen den aften , hun 
havde brudt trolddommen . 
» Jeg kan slet ikke forstå , at du 
kunne nænne det , «  sagde han . 
Hun vidste straks , hvad han mente , 
men sagde ikke noget . 
» Det skulle være sådan som i 
æventyret , at den , der løftede sløret , 

måtte dø , «  sagde han .  » Og der skulle 
være slør på slør  .  .  . Slør på slør 
.  .  . Kan du tåle at se i solen , 
moder ? Kvinderne skulle gå med 
slør og aldrig  .  .  . aldrig tage det op , 
uden når festen var så stor , at al 
ting blev stort  . . . Og man skulle 
ikke se dem , der spiller  .  .  . « 
Fru Adelheid rejste sig halvt i 
stolen . 
Hun ville sige ham , at hun den 
aften blev straffet for sin formastelighed 
med den største rædsel , hun i sit 
liv havde følt . Men hun kunne ikke . 
Så sagde hun ganske stille og med 
øjnene ud over torvet : 
» Og hvis nu der var nogen , som 
ikke kunne  .  .  . hvis sløret kvalte 
nogen  .  .  . « 
Finn så ud i rummet som hun . 

» Slør på slør  .  .  . Slør over de 
døde , «  sagde han . 
Fru Adelheid sukkede og tav . 
» Så kunne man leve , «  sagde 
Finn . 
------------------------- 

fra den dag af veg Finn kun 
nødig fra den gamle stue . 
Foråret lukkede op for fontænen , 
og han var lykkelig over dens rislen , 
som aldrig begynder og aldrig hører 
op . De røde blomster kom ud på balkonen 
 ; når det blæste , flagrede deres 
blade helt over i fontænens bassin og 
gyngede på vandet . Han fulgte deres 
Dans gennem luften og tænkte på , 
om de mon nåde målet . 
Ved aften , når torvet lå i tusinde 
lys , havde han det bedst . 


han elskede dagen , når den døde . 
Han kendte hvert lys , som sluktes , 
hver lyd , hvornår den tav . Og han 
led lyden bedst , når den tav , og lyset , 
når det sluktes . Han syntes , at de 
mennesker , som gik dernede , formummede 
i mørket , var af en anden slags 
og bedre end dem , solen skinnede på . 
Han havde ikke mere at gøre med dem , 
end med de andre ; men han kunne 
bedre lide dem . 
Når så det blev nat , og fontænens 
rislen sang sig stærkere og 
stærkere gennem stilheden , og der lød 
råb dernede fra , som ingen véd , hvad 
er , og ensomme trin , som kommer 
nærmere og går bort igen , — så 
tændte han lysene på kaminen og 
satte sig i en af de gamle stole , dér 
hvor husets herrer og deres fruer 

havde siddet , når huset sov , og de 
havde noget at sige hinanden . 
Han så sig om i rummet , hvor 
sagnene sang i alle dunkle kroge , og 
kunne slet ikke fattte , at han ikke havde 
kendt den gamle stue før . 
Her hørte han jo hjemme , som 
intet andet sted . Her , hvor han var 
uden for den verden , som plagede ham , 
fordi den krævede det af ham , han ikke 
havde . Her , hvor hver en plet og hver 
en ting fortalte , hvordan det alt sammen 
var sagt og gjort og fuldbragt i gamle 
dage , så han ikke havde andet at gøre 
end lytte undrende til og glæde sig over , 
så forunderlig kønt det var . 
Så faldt han i drømme og blev 
siddende , til lysene sluktes . 
» Han so ver for lidt , «  sagde Fru 
Adelheid bekymret . 
7* 

Cordt gik over gulvet i de samme 
tanker . Så blev han stående der , 
hvor hun sad , og så på hende . 
» Mon han nogen sinde vågner , 
Adelheid ? «  sagde han . 
Om dagen sad Finn mest ved vinduet 
og stirrede ud , ørkesløs og stille , 
med de åbne hænder på sine ben . 
Ofte , når Cordt gik over torvet , 
syntes han , han kunne se hans gamle 
.ansigt bag ruden . Han blev stående 
og nikkede og vinkede . 
Men Finn så ham aldrig . For 
han så ingen ting bestemt . 
Og Cordt gik videre  . . . ind og 
ud  .  .  . bestandig i længsel efter at 
se , hvordan den gamle stues stærke 
luft skulle farve sønnens kind og 
vække hans vilje  .  .  . bestandig i troen 
på , at det ville ske en gang . 

derop gik han aldrig , siden den 
dag han og hans gamle tjener havde 
stillet stuen , som den stod før . 
Og det var Finn glad for . Så 
bange var han for , at det skulle ske , 
at der gik lang tid , inden han kunne 
betvinge sin angst , hver gang han hørte 
nogen komme . Og selv da han havde 
slået sig til ro , vidste han , at det 
ville ske en gang , og at den dag 
ville blive tung . 
For han forstod godt nok det evige , 
kærlige spørgsmål i Cordts øjne , og 
det gjorde ham ondt og gjorde ham 
bange . Han gruede for kravet i hans 
kærlighed , der var større end en faders . 
Den var som en fyrstes til den , der 
skal beklæde tronen efter ham . 
Og Finn kunne ikke tage rigets 
styr i sine løse hænder og ikke tåle 

ringens tryk om sin pande , der 
smertede , blot han tænkte derpå . 
Men Fru Adelheid kom der tit , 
og de to havde det godt deroppe . 
Hun kom med ingen krav , og var 
hun usikker og urolig , og det var hun 
ofte , siden Finn var flyttet op i den 
gamle stue , så blev hun straks stille , 
når døren lukkede sig efter hende . 
Stille som Finn  . . . og som de 
store stole og krukken med manden , 
der vred sig gennem torne  .  .  . stille 
som rokken , der havde snurret lystig 
hver aften i mange gode år og blev 
så stående med garn på tenen . 
Han så på hende og smilte og 
nikkede , når hun talte . Han talte selv 
.  .  . længe og tav så , uden at det 
gjorde noget , og lyttede til fontænens 
rislen og stemmerne i den gamle stue , 

som talte til ham al tid og klarest , 
når Fru Adelheid var hos ham . 
Han sagde hende det , at når hun 
kom , var stuen ikke længer hans egen . 
For så følte han sig som en fremmed , 
et menneske fra en anden tid , 
der pludselig fandt sig i et gammelt , 
sunket slot , fuldt af vidunderlige eventyr 
og farer , og stod ansigt til ansigt 
med den sidste af dem , der havde levet 
slottets rige , sælsomme liv . 
En gang sagde han hendes navn 
højt , just som hun kom ind ad døren . 
Det var mørkt i stuen , og hans stemme 
og skikkelse var Cordts så lig , at hun 
blev bleg og bange . Men han så det 
jo ikke , og hun tvang sig til at le og 
glemte det snart . 
Og efterhånden veg den gamle 
stues forunderlige højtidelighed i baggrunden , 

når de var der begge to , 
fordi de var der bestandig mere og til 
sidst slet ikke syntes , de var hos hinanden 
uden dér . Men al tid kunne 
Finn kalde den frem , når han ville . 
De læste sammen . 
Og det gik til på den måde , at 
en af dem fandt sådan en tyst og 
syngende bog , som var det eneste , de 
kunne magte , og læste den og gav den 
til den anden , som læste den så , mens 
de var sammen . 
De fandt de bøger mest i fremmede 
sprog , og de syntes , der kom bestandig 
flere af dem . Også det , at sproget 
var fremmed , gjorde dem bogen kærere , 
fordi der bar dem længere bort . 
Når de havde læst sådan en bog , 
levede de i den en tid  .  .  . ikke i dens 
handling , mellem dens mennnsker , for 

der var ingen handling og ingen mennesker , 
men i dens musik . De stemte 
dens tanker og ord i dens tonart . 
Så følte de det , som om de havde 
oplevet noget , eller som om de var på 
rejse . 
» Kunstneren lever , «  sagde Finn . 
» Han gør sig himlen blå og grå .  .  . 
Sig og os alle . Han stryger det alt sammen 
ud med sin hånd og bygger 
det op igen  .  .  . større , bestandig større . 
Han er herre . Han er gud . « 
En dag bad han Fru Adelheid 
synge . 
Hun havde ikke sunget i mange 
år undtagen i kirken og blev forundret 
over hans bøn . 
» Jeg synger ikke mere , Finn . « 
Han lagde sig ned foran hende og 
så smilende op i hendes ansigt . 


» Jeg kan godt huske , da du sang , « 
Sagde han .  » Du sang jo tit for mig , 
da jeg var dreng . Men én gang  .  .  . 
Én gang husker jeg især . Der var mange 
fremmede , og jeg var naturligvis for 
længe siden i seng , men jeg sov ikke . 
For gamle Marie havde lovet at bære 
mig ned i' spisestuen , når de var gået 
fra bordet , og du skulle synge . Hun 
havde fortalt mig , at når der var selskab 
og lys alle vegne , og du var 
smukkest og gladest , så sang du tusinde 
gange dejligere end ellers . « 
Hun tog sine øjne fra hans ansigt 
og lagde hovedet tilbage i stolen . 
» Jeg holdt mig vågen , til hun 
kom , og det varede længe . Men så 
hørte jeg dig , og så dig også et 
øjeblik gennem døren . « 
» Og var det så smukt ? « 

» Jeg kan ikke huske det , «  sagde 
han .  » Men jeg kan huske de mange 
ansigter  .  .  . jeg kunne kende dem , 
om jeg så dem i dette øjeblik , tror jeg . 
Og allerbedst husker jeg faders . « 
Fru Adelheid rejste sig . 
» Hvad skal jeg da synge , «  spurgte 
hun . 
Han lo fornøjet , gik hen til spinetet 
og lukkede det op . Så tog han et 
blad mellem noderne . 
» Her skal du se , hvad jeg har 
fundet , «  sagde han .  » Den har hun 
sunget , som satte spinetet herop . Vil 
du se  .  .  . der står hendes navn  .  .  . 
Hun har selv skrevet både teksten og 
noderne  . . . se , hvor skriften er bleg 
. . . og hvor tydelig . « 
Fru Adelheid stod med det gamle , 
8* 

gule blad i sin hånd . Hun nynnede 
og slog tangenterne an . 
Så satte hun sig ved spinetet og 
sang : 
dagen lider , min veninde , 
natten kommer , før du ved ; 
svale , duftberuste vinde 
varsler om dens kølighed . 
Ak , om lidt vi skilles mål 
dagen lider , duggen falder , 
hører du , din moder kalder , 
min veninde , jeg må gå . 
Vi må skilles , min veninde i 
dagen er til døde dømt . 
Ak , i morgen vil vi finde 
tusind ting , vi har forsømt — 
tusind ord vi ej fik sagt , 
timer , vi fik ikke nyttede , 
blikke , vi fik ikke byttede , 
tusind Kys , vi ej fik bragt . 
Men når snart i drømme smiler 
på dit hvide leje du , 
gennem natten fro jeg iler 
med dit billede i min hu . 

lad den røde sol gå ned ! 
Der er sol på dine kinder , 
sol i alle vore minder , 
sol i vores kærlighed . 
Hun blev siddende en stund med 
det gamle nodeblad i sin hånd . 
» Den har hun sunget , «  sagde så 
Finn .  » Véd du , om hun var lykkelig , 
moder ? « 
» Hun var tit bedrøvet , «  sagde Fru 
Adelheid .  » Og når hun var bedrøvet , 
sang hun . « 
Hun lagde bladet op og tog det 
første nodehæfte , der faldt hende i 
hånden , men kastede det , som om 
hun havde brændt sine fingre . 
Det var lenore-sangene , hun havde 
sunget for Cordt . 
Hun rejste sig og gik hen til sin 

plads ved siden af Finn . Så sprang 
hun op og stod med armene foldede 
over brystet og satte sig igen og stirrede 
med store øjne mod ruden . 
» Finn  .  .  . hvis jeg sang den for 
dig  .  .  . kunne du så kende den  .  .  . 
Den sang du hørte , da Marie bar dig 
ned  .  .  . « 
Han vågnede af sine drømme og 
så forundret på hende . 
» Den sang  .  .  . nej .  .  . det kunne 
jeg ikke . Kan du da huske den : « 
» Nej , «  sagde Fru Adelheid . 
De sad længe tavse . Skumringen 
kom , og det blev mørkt i stuen . 
» Moder , «  sagde så Finn —  » hvordan 
er kvinder ? « 
Hun vendte langsomt sit ansigt 
om imod ham . Han så ikke på 

hende . Hans blik var langt borte , og 
hun forstod , at han havde glemt sit 
spørgsmål eller ikke vidste , at han 
havde gjort det . 

Fru Adelheid stod i overtøj ved 
vinduet og så ud . Nede i porten 
stampede hestene ; tjeneren stod ved 
vogndøren og ventede . 
De skulle på banegården og 
hente Finn . 
Han havde været borte hele sommeren . 
Det var første gang , han var ude 
på egen hånd , og han havde det ikke 
godt derude . Fra Florents , fra Spanien , 
fra Paris skrev han , om ikke han måtte 
komme hjem . Men Cordt stod fast på , 
at han skulle blive den aftalte tid borte . 

han skrev mest til Fru Adelheid 
. . . og dumt og kejtet , fordi han 
vidste , at faderen skulle læse brevene . 
Cordt så det , men sagde ingen ting . 
Han fløj brevene igennem , som om 
han søgte efter noget bestemt , og lagde 
dem bort med et ansigt , som om han 
ikke havde fundet det . 
Han gav bestandig Fru Adelheid 
de breve , han fik , skønt hun aldrig 
bad om dem . 
— Fru Adelheid så utålmodig på 
sit ur . Så satte hun sig , lukkede øjnene 
og trykkede panden mod ruden . 
Hun tænkte på , hvor der havde 
været tomt den sommer i huset . 
Cordt havde ikke sagt et ord om 
den gamle stue , men fra den dag , 
Finn var flyttet derop , var det ikke 
mere mellem ham og hende som før . 


der var skét noget  .  .  . noget , som ikke 
var slået fast og havde fået navn , 
men som derfor ikke var mindre skæbnesvangert . 
Og mens Finn havde været borte , 
var det vokset imellem dem  .  . . uden 
at de gjorde noget dertil eller derimod . 
Ingen af dem tænkte på det . De gik 
hver for sig og bestandig længere fra 
hinanden i længsel efter deres stille 
barn . Dagen var lang for dem , deres 
Stuer kolde . 
Men inderst i hende var der en 
voksende angst for Cordt , som blev 
bestandig mere tavs og havde så sørgmodige 
øjne . 
Der gik en dør , og hun sprang op . 
» Vi kommer for sent , Cordt . « 
» Vist ikke nej , «  sagde han rolig . 
» Du har sagt vognen alt for tidlig til . « 

» Lad os køre , Cordt . Vi kan lige 
så godt vente derude som her . « 
Cordt satte sig med hatten på 
sine knæ og så på hende . Hun stod 
med bøjet hoved og knappede sin 
handske . 
 » Sæt dig et øjeblik , «  sagde han 
og skød en stol hen til hende . 
» Vil du tale med mig ? « 
» Sæt dig , Adelheid , «  sagde han 
utålmodig .  » Sæt dig et øjeblik . « 
Fru Adelheid lænede sig til stolen 
og blev stående . 
» Det er længe siden , vi talte sammen , 
Adelheid  .  .  . mange , mange år . 
Véd du det ? « 
Hun trak på skuldrene . 
» Nåja , «  sagde hun og gjorde sin 
stemme så fast , hun kunne .  » Vi har 
jo fred . « 
9* 

Cordt nikkede . Han trommede 
med fingrene på sin hat og så mod 
ruden . 
» Ja  . . . ja vist . Vi er gamle , 
Adelheid . Så gamle , som mennesker 
kan blive . « 
» Var det det , du ville sige mig ? « 
» Jeg er bange for Finn , «  sagde 
Cordt .  » Han kommer hjem , så bleg 
som han drog ud , en stakkels drømmer 
af guds nåde . I morgen sidder han 
deroppe og stirrer ud i livet , han ikke 
tør leve . « 
» Ja  .  .  . hvad skulle han i den 
gamle stue ? « 
» Det var ham , der bad mig om 
det , «  svarede Cordt rolig .  » Jeg kunne 
jo ikke forholde ham hans arv . Han 
har ret til at kende den jord , han er 
vokset af . « 

» Og hvad så ? Tror du , du kan 
gøre de døde dage levende igen ? « 
» Nej , «  sågde han .  » Det tror jeg 
ikke . Det vil jeg ikke . « 
Han tav lidt . Hun havde ikke 
øjnene fra hans ansigt . 
» Finn kan bygge sig et nyt hus , 
om han vil , «  sagde han så .  » Eller 
han kan sætte nye stole i sin fædreneborgs 
sale . Og store ruder og brede 
trapper og alt , hvad der passer for ham 
og hans tid . Men han skal vide og 
takke for , så stærke murene er , så 
stolte tårnene . « 
Fru Adelheid skød stolen , hun 
lænede sig til , bort . 
» Der synes ikke at være plads 
for nogen moder i dit arrangement , « 
Sagde hun . 
Hendes stemme rystede , hendes 

øjne var store og vrede . Men Cordt 
rejste sig og sagde rolig som før : 
» Du gik jo bort derfra , Adelheid . 
Du ville jo ikke være der . « 
Hun svarede ikke . Hun forstod , 
at han ikke ville rådføre sig med hende , 
ikke bede hende om hendes hjælp  .  .  . 
Ikke have den engang . 
» Adelheid  .  . . når nu Finn kommer 
 .  .  . « 
» Ja ? « 
» Jeg er bange for ham , Adelheid . 
Og jeg vil bede dig om , at du tager 
vare på dig selv og ikke gør ham 
fortræd . Jeg tror , du somme tider 
dæmper hans stakkels , fattige mod . 
Den fred , du har vundet , kan jo være 
god for sig og god for dig  .  .  . men 
han er ung , må du huske på . 
Han skal først til at begynde livet , 

han har ingen brug for fred og resignation . 
Hvad der er lægedom for 
dig , er død for ham måske  .  .  . « 
Hun gik et skridt frem og løftede 
sit ansigt tæt op mod hans . 
» Nu er det sådan , Cordt , at du 
synes , jeg er din fjende for Finns 
skyld . « 
» Du kan blive det , «  sagde han . 
» Du vil gøre mig til det , Cordt . « 
Han tog hendes hånd og holdt 
den fast , da hun ville tage den til sig . 
» Nej , «  sagde han .  » Nej , Adelheid . 
Jeg vil blot vare dig . « 
------------- 

døren til balkonen stod åben , 
fordi de havde glemt at lukke den . 
Men det var mildt , og der var næsten 
ingen vind . En gang imellem faldt 
et gult blad et eller andet sted fra på 
balustret . Det begyndte at skumre . 
Fru Adelheid sad med hovedet i 
sine hænder og stirrede ud . 
Bestandig lød Cordts ord i hendes 
øren . Hun syntes heller ikke , Finn 
var , som han plejede . Han var urolig , 
kunne ikke sidde stille , talte mere end 
ellers . 

» Alle vegne hvor jeg var , havde 
jeg fontænen derude , «  sagde han .  » Den 
fulgte mig på hele min rejse . Der 
var ikke et Brus så stærkt , den sprang 
jo igennem det , og ingen nat så stille , 
den kom jo rislende og sang mig hjem 
til den gamle stue . « 
» Mon ikke en af dette hus’ herrer 
har sat den op ? «  sagde han lidt efter . 
» Det tror jeg ikke . « 
» Jo , «  sagde Finn .  » Sådan er det . 
Jeg er sikker på det . Måske var det 
ham , der byggede huset . Den hører 
jo med til den gamle stue  .  .  . den siger 
det hele i en sum . Om der så ikke 
var andet end fontænen , så var det 
her jo alt sammen alligevel . Jeg skal 
dog spørge fader . « 
Hun for sammen af kulde , og Finn 
lukkede døren . 


» Vi fryser , «  sagde han .  » Begge to . 
Vi er ikke som fader . Han lo mig ud 
i går , da jeg kom ned i hans stue for 
at sige godmorgen og ville lukke vinduerne . 
Det må du ikke , Finn , sagde 
han . Efterårsluften er stærk og god , 
den forynger  .  .  . sæt dig kun midt i 
suset , du gamle mand . « 
» Ja , fader er stærk . « 
Finn så lønligt til hende . 
Han havde straks forstået , at forældrene 
var komne længer fra hinanden , 
mens han var borte , og led under det . 
Mod sin moder var han så nænsom 
og kærlig som nogen sinde ; men hans 
tanker kom bestandig tilbage til Cordt , 
hvad de så talte om . 
» Fader er så bedrøvet , «  sagde han . 
» Det har jeg ikke lagt mærke til . « 
Hun blev rød , da hun havde sagt 

det . Men Finn så ikke på hende , hørte 
næppe hendes svar . 
» Det var underligt , moder  .  .  . 
Derude på rejsen havde jeg mange , 
mange gange fornemmelsen af , at jeg 
mødte fader . Når bedst jeg gik , hørte 
jeg pludselig hans stemme  .  .  . så 
var han hos mig , jeg gik med ham , 
rettede min gang efter hans og talte 
med ham . « 
Han lagde hovedet tilbage i stolen 
og lukkede øjnene . 
» Tit var det , som havde han været 
der , hvor jeg kom , og beredt al ting 
for mig , så jeg mærkede ham i hver 
en krog . Somme tider syntes jeg , at 
jeg måtte vente med at rejse videre , 
til han kom . « 
» Kom han så ? « 
» Al tid . Var det ikke underligt ? « 
10* 

» Jo . « 
Fru Adelheid syntes , klangen i hans 
stemme var anderledes end ellers . Han 
så heller ikke på hende , som han 
plejede  .  .  . hans tanker var ikke hos 
hende . 
» Hvor var du og fader i dag ? « 
Spurgte hun . 
» Vi gik ud i skoven  .  .  . langt 
ud . Fader var tavs , men ikke så ked 
af det som hjemme . Der var så kønt 
derude  . . . og så underligt . Man 
kunne næsten ingen ting se  .  .  . for 
bladene , der faldt . « 
» Ja , «  sagde Fru Adelheid . 
Så bøjede hun sig over mod ham 
og så ham ind i hans ansigt , der var 
bleven smallere og blegere i den tid , 
han havde været borte . 

» Finn , «  sagde hun  .  .  .  » var jeg 
ikke hos dig  .  .  . derude  .  .  . på 
rejsen ? » 
Finn smilte og nikkede . 
» Du kom i dine breve , «  sagde 
sagde han .  » Det gjorde fader aldrig . 
Men du var mest herhjemme , hvor jeg 
længtes hen . « 
Hun tænkte , det var underligt , at 
han ikke tog hendes hånd , da han 
sagde det . 
Og pludselig blev hun sig bevidst , 
at hun sad i rædsel for , at han skulle 
glide fra hende . 
Hvad havde hun at binde ham 
med , om noget greb ham , der var 
stærkere end deres stille liv i disse 
timer  .  .  . hvad havde hun , når han 
gik  .  .  . 

det var hende , som stod Cordt i 
stuen og vinkede ham ud i de gule 
skove , hvor luften var så stærk og 
god . Og Finn sprang op med et jublende 
råb  . . . de gik . . . og så sig ikke 
tilbage  .  .  . 
Hun følte , at Cordt var stærkere 
end hun , og hadede ham for det . Hun 
ledte efter våben til sit værge . Hun 
ønskede , at Finn , som elskede hende , 
ville lægge sig ned foran hende , som 
han gjorde så tit , med kinden på 
hendes hånd , og hun vidste , han 
tænkte ikke på det . 
Hun syntes , hun var så fattig og 
så ene , at hun blev bange og råbte 
på sin gamle længsel efter den røde 
lykke  .  .  . om den dog ville komme 
og tage hende , så hun havde noget 

at sætte mod ham , der havde det alt sammen 
 .  .  . 
» Syng for mig , moder , «  sagde Finn . 
» Ja , «  sagde hun . 
Hun gik stærkere i gulvet end 
ellers . Hendes kind var rød , og hendes 
øjne brændte . Hun tog med hårde 
hænder på instrumentet , da hun åbnede 
det . Finn mærkede det og så 
forundret efter hende ; men det var 
ikke lyst nok , til at han kunne skelne 
hendes ansigt . 
Elsker du bonden i hans lune , lille Vrå , 
skal du sove i hans seng , ved hans bord 
tage sæde , 
skal du lempelig og munter i bryggerset gå , 
skal din nål ikke ruste , din rok ikke stå , 
skal du takke for sol og for væde . 
— men elsker du ingen , skal du græde . 
Elsker du sangeren , som guldharpen slår , 
skal du tie til og lytte , når han visen vil 
kvæde , 

skal du møde ham i engen , hvor småblomsterne 
står , 
skal du juble , når han kommer , og smile , 
når han går , 
skal du binde hans hu med din glæde . 
— men elsker du ingen , skal du græde . 
Elsker du junkeren , som jager i lund , 
skal du bede for din moder og fly fra 
hendes sæde , 
skal du give ham dit hjerte og give ham 
din mund , 
skal du tage af hans hænder som hans 
hest og hans hund , 
dine hug og din ære og æde . 
— men elsker du ingen , skal du græde . 
Fru Adelheid blev siddende med 
bøjet hoved . 
Sangen havde brudt hendes trods . 
Hun rystede over hele kroppen , og store 
tårer faldt på hendes hænder . Hun 
havde manet ånder frem , hun ikke 
kunne beherske ; hun følte sig så 
magtesløs og lille som aldrig før . 

hun kom til at tænke på Finn 
og så sig forskrækket om . Men han 
kunne ikke se hende , og hun græd stille . 
Hun lagde panden mod spinetet  .  .  . 
Så faldt hendes hånd i klaviaturet , 
og hun for sammen og rejste sig op . 
» Det var en underlig sang , «  sagde 
Finn . 
Der var så stille i stuen , at hun 
ikke kunne holde det ud . 
» Jeg har ikke sunget den i mange 
år , «  , sagde hun .  » I gamle dage sang 
jeg den tit . « 
» Hvordan  .var fader , da han kom 
til dig ? «  spurgte Finn . 
Hun stod med ryggen til ham 
og bladede med rystende hænder i 
noderne . 
» Var han så smuk som nu ? « 


» Ja  . . . nej  . . . jeg véd det 
ikke , om han var smuk . « 
Finn lyttede . 
» Han var  .  .  . han var dejlig . « 
» Det var han  .  .  . det var han , « 
Sagde han og klappede i hænderne 
som et barn , der er lykkelig over en 
historie .  » Og så var han så mægtig 
.  .  . ikke sandt ?  .  .  . Sådan , at man 
måtte følge ham ? « 
» Ja , «  sagde Fru Adelheid . 
» Fader var en konge , «  sagde Finn . 
Hendes hjerte bankede , hun lyttede 
med alle sanser . Hun syntes , 
Finn var et sted tæt ved hende og 
fuldbyrdede noget , der ville lægge 
hende øde . Og hun kunne ikke vende 
sig om , ikke gå hen til ham og bede 
ham lade det fare . • 

» Jeg ville ønske , jeg havde en 
Broder , «  sagde Finn . 
» Føler du dig ensom ? « 
» Nej  .  .  . nej , det er ikke det . 
Men så skulle han have riget . « 
N* 

på den tid fik Finn en ven , som 
han ikke havde valgt og ikke ønsket 
sig , men som Cordt gav ham i sin 
angst , fordi han tænkte , han kunne 
aldrig få nogen bedre . 
Han hed hans , og de havde kendt 
hinanden , fra de var børn . Han var 
et år ældre end Finn , ikke fuld så 
stor , men stærkere i sin vækst og lys 
af hår og sind og øjne . 
Hans fader var en lille mand , der 
sad blandt dem på kontorerne , hvor 
hans fader havde siddet før ham . Han 
og hans lille hustru havde ingen anden 

lykke end sønnen . Men stundom 
frygtede de for hans skæbne , fordi 
hans tanker var så stærke og gik 
så vidt . 
For ligesom han var højere end 
sin fader , sådan ville han ikke nøjes 
med hans mål i nogen ting . 
Fremfør alt ville han ikke sidde 
i kontorerne , men ud i verden , så 
stor som den var . Og fra han var 
lille dreng , troede han , at den var 
større , end de sagde det til ham . 
Da nu han vokste til og blev sig sin 
trang og sine kræfter bevidst og kunne 
ingen vegne komme , gik han frimodig 
til husets herre og sagde ham det , 
som det var . 
Cordt led ham godt og ville bevare 
ham for sit hus , men så snart , 
at han ikke havde noget , der kunne 

friste ham . Han spurgte , hvad det da 
skulle blive til , og det kom ud , at 
hans ville være ingeniør . 
Cordt så på ham og tænkte , 
hans blik kunne sprænge fjælde . 
Så lovede han sin hjælp og blev 
siddende i dybe tanker , mens hans 
gik syngende ned ad trappen . 
Tiden gik . Hans skred frem på 
sin vej , og både han selv og de andre 
kunne se , at han holdt fuldelig mål 
med sine drømme . Cordt tabte ham 
ikke af syne og var glad , hver gang 
han kom . Men Fru Adelheid kunne 
ikke lide ham , fordi han talte så højt 
og trådte så hårdt i gulvet . 
En aften stod Cordt hos ham i 
hans stue og talte med ham , som han 
aldrig havde talt med nogen . 

» Jeg er din faders husbond , og 
min fader var din farfaders , «  sagde 
han .  » Min søn bliver aldrig din . For 
du vil vinde dig jord og blive herre 
selv . Du ville gøre det , om så ingen 
havde rakt dig en hånd til hjælp . 
Det er sandt . Men så var du bleven 
bitter måske og mistroisk og smålig 
i brugen af din styrke . Det har jeg 
friet dig fra . I dag kommer jeg for at 
kræve gengæld . « 
Hans havde taget den hånd , han 
rakte ham , og stod forlegen uden at 
forstå . Og Cordt satte sig træt og 
sad længe uden at sige mere . 
Omsider vågnede han af sine 
tanker og så på den unge mand , 
som ikke kunne tyde hans blik , men 
blev bevæget ved det . 

» Jeg ønsker ikke , du var min søn , « 
Sagde han .  » Jeg har en søn , og han 
er god for sig , og jeg elsker ham . 
Han har ikke din styrke , men han 
behøver den ikke heller . Hans vej 
var banet og skygget , fra han blev 
født og før . Men han kan give dig 
mange ting , du ikke har . « 
Han hørte sine egne ord , hvordan 
de bestandig formede sig som en undskyldning 
for Finn , en bøn om overbærenhed 
for ham . Han led under 
det , og hans , som så hans vånde , 
følte uden at forstå , at der foregik 
noget stort og sørgeligt i det fornemme 
hus , hvor han og hans havde fået 
deres brød . 
» Vil du prøve på , om du kan 
blive hans ven ? « 
Det ville hans . 

Cordt så på ham og målte hans 
styrke . Han så sig om i den lavloftede 
lille stue , hvor der ingen ting 
var uden det , der tjente hans i hans 
arbejde . Han så gennem ruden , hvor 
tagene krydsedes , skidne og grå mod 
himlen  .  .  . det røg af hundrede skorstene , 
larmen fra gård og gade fyldte 
stuen , ruden var sondret og klistret 
sammen med papir . 
Så vendte han på ny sit blik 
til manden , der sad i al det små og 
voksede sig stærk . Og Cordt vidste , 
at han ikke stod her som hans velgører 
og hans faders herre , der åbnede 
ham sit rige hjem . Han stod her som 
en , der kunne bede og ikke mere . 
» I har jo leget sammen som børn , « 
Sagde han . 
Og som han havde sagt det , overmandede 

bevægelsen ham , fordi han 
huskede på , at Finn aldrig havde leget . 
Hans tænkte det samme , men havde 
jo ikke de ord , der skulle siges her , 
og stilheden blev stor og pinlig for 
dem begge . 
For at han dog skulle sige noget , 
spurgte han , om Finn var syg . 
Da forstod Cordt , at han for længst 
måtte have fældet sin dom om husets 
blege , stille arving , at dommen ikke 
kunne være god . 
Han rejste sig , træt af at lede 
efter varlige ord . Han lagde sine 
hænder på hans’ skuldre og så sådan 
på ham , at han aldrig glemte det . 
»  vær David , du , «  sagde han .  »  kom 
til os med din harpe . Og kom af 
dig selv , og kom , når vi kalder . « 

der hændte først det , at Finn lod 
sit fordums værelse sætte i stand , for 
at han kunne være der med hans , 
når han kom til ham . 
Der blev ikke talt om det . For 
det var som en selvfølgelig sag , at 
ingen fremmed satte sin fod i den 
gamle stue . Men Cordt tænkte i det 
samme , at hans håb til hans var 
slukt . 
Somme tider var Finn glad ved 
ham . 
Tale sammen kunne de ikke . 


hans’ tanker arbejdede bestandig 
med planer og vanskeligheder , hvoraf 
den mindste syntes Finn ganske uoverkommelig , 
og han havde ikke fjærneste 
forstilling om , hvad der rørte sig i 
vennens hjerne . Han talte ens til 
alle mennesker , og hans ord var enten 
spørgsmål eller svar eller domme . 
Så blev det hans , der talte , og 
optaget af sit eget , som han var , mærkede 
han sjældent , at Finn faldt i 
drømme . 
Når Finn kunne få ham til at 
tage fat på en eller anden beregning , 
sad han selv fornøjet og så på ham , 
mens han tumlede med tal og tegninger . 
Han morede sig over hans rynkede 
pande , hans ivrige , utålmodige bevægelser . 
Og han ventede spændt , som 

når man sidder på væddeløbsbanen , 
og hvor der ellers kæmpes , det udråb , 
hvormed ingeniøren kastede blyanten , 
når opgaverne var løst . 
Så skinnede Finns ansigt af fornøjelse . 
Han var så glad , som om 
det var ham , der havde vundet sejren , 
og han havde ingen anelse om , hvad 
det var for en sejr , og hvad den var 
værd . 
Men somme tider og mere og 
mer var hans ham for virksom , for 
urolig . 
Der var dage , hvor han gemte 
sig , når vennen kom . Ofte voldte 
hans blotte nærværelse i stuen ham 
ligefrem legemlig pine . Han kunne 
føle sig halv bevidstløs under hans 
stærke blik , hans stemme , der var så 

stor og så glad , hans ord , der alle sammen 
sagde noget . 
Så sad han forpint og ulykkelig , 
fordi det ikke var ham muligt at bede 
den anden gå . Og det var kun sjældent , 
at hans så det . Skete det , var 
der ingen ende på hans kejtede ulykkelighed , 
og så helmede Finn jo ikke , 
før han fik ham overbevist om , at han 
tog ganske fejl . 
Så underkastede Finn sig det , som 
den håbløs syge underkaster sig en ny 
kur , der bereder , ham nye smerter , og 
som han ikke selv tror på . Og mens 
han led , tænkte han uafladelig på 
faderen , der led mere end han , og hvem 
han ikke kunne hjælpe . 
Bedst havde de det , når de var 
ude sammen . 
De kørte og red , og dér var de 

aldrig enige , for Finn ville ride langsomt 
og køre rask , og hans ville det 
netop omvendt . De var altid ivrige 
for at rette sig efter hinanden , men fik 
det kun godt , når det blev efter Finns 
ønske . 
Finn ville nødig ud at gå . Men 
når han først kom af sted , var han 
glad ved det , og så skulle han al 
tid have hans med . Han var sky 
mellem mange mennesker , og vennens 
nærværelse beroligede ham . 
De gik bestandig i gaderne , for 
Finn frøs , når han kom udenfor byen . 
Så tog han hans under armen og gik 
i trit med ham og var stolt af ham . 
Han kunne godt lide at høre hans 
stærke stemme gennem gadelarmen , 
hans faste skridt , hans slag med stokken 
i stenbroen . 

så gav Finn sig somme tider 
til at tale . 
Mest om sine rejser . Og han 
kunne sige det næsten , som han tænkte 
det , og som han sagde det til sin moder . 
Det var , som om livet og larmen , der 
halvvejs overdøvede hans ord , gjorde 
ham friere og mere tryg . 
Og skønt hans kun brød sig lidt 
om det , Finn havde sét og fortalte 
om , så var der over hans ord en 
farve og glans , som fængslede ham . 
Men når det så hændte , at der 
pludselig blev tyst på gaden , tav Finn 
straks og forskrækket . Og når de et 
øjeblik kom fra hinanden i vrimlen , 
og hans skulle have det at vide , han 
var gået glip af , eller han tog et af 
ordene og ville have det nærmere 

forklaret og begrundet , så var Finn 
træt i det samme og stemningen borte . 
Tit blev han stående , når et 
stykke gadeliv fangede hans blik . Han 
viste vennen det og satte det i tekst . 
Så understregede hans hans ord med 
en eller anden drastisk bemærkning , 
som morede Finn , men bag efter gjorde 
ham ondt , fordi den ødelagde billedet 
for ham . 
Om kvinder talte de aldrig . 
Finn tav , fordi hans tanker var 
dunkle og blufærdige . Og hans’ erfaringer 
var ikke sådan , at han havde 
lyst til at tale om dem . Så havde 
de også begge to en instinktmæssig 
fornemmelse af , at de på det punkt 
havde mindre tilfælles end på noget 
andet , og at de aldrig ville komme til 
at krydse hinandens veje . 


en eneste gang var Finn vennens 
gæst i hans hjem . 
Det var en fuldkommen fest i de 
små Stuer , højt oppe under taget , og 
Finn var glad over at være der . 
Han så fornøjet på de to små 
gamle , som stod og sad med foldede 
hænder og små buk og kniks og 
ikke vidste , hvordan de skulle vise 
husets unge herre deres ærbødighed 
og taknemlighed . De gik ud fra som 
en given ting , at Finn måtte være 
krænket , fordi hans havde brudt traditionen 
og var gået sin egen vej , og 
de gjorde uendelige , forblommede undskyldninger 
derfor . 
Og gennem undskyldningerne klang 
deres stolthed over den stærke søn , hvem 
de behandlede så varligt , som kunne han 
gå i stykker , hvis man tog hårdt på 

ham  .  .  . deres frydefulde angst for den 
storhed , han skulle gå ind til . 
Finn forstod dem og rørtes over 
dem . Han berømmede sin ven og 
spåede ham et urimeligt held og var 
lykkelig over de små forældres glade 
øjne . 
Og mens han var dybt i snak 
med dem og morede sig over hans , 
der var yderst forlegen over , at vennen 
skulle se den dyrkelse , han var genstand 
for , steg pludselig billedet af hans 
egne forældre frem for hans tanker 
som store , sorte silhouetter på den 
lyse baggrund . 
Han blev tavs , og så tav de alle , 
og der var ikke rart i stuen . 
Siden stod han i hans’ værelse og 
så gennem det åbne vindue . 
Hans blik gled over de hundrede 
13* 

Tage . Solen skinnede på skiferet og 
det røde tegl og tændte telefontrådene 
i lue . Alle vegne stak små kvistvinduer 
op  .  .  . med sirtses Gardiner , 
med gyldenlakker og geranier og pelargonier 
og gule fugle i hvide Bure . 
Et sted hang der en sirlig malet 
trækasse med bregner , som var ganske 
brune , men struttede stift , og et lille 
grantræ i midten . Et sted flagrede 
gardinet ret ud i luften og smældede 
som en fane . Her hoppede to spurve 
i tagrenden  .  .  . dér sang en fangen 
fugl , skingrende og sødt . 
» Hvor her er smukt , «  sagde han . 
Det syntes hans nu ikke . 
Men i det samme fik Finn øje 
på et vindue lidt til siden og så 
nær , at han syntes , han kunne række 
derover . 

vinduet stod åbent . Der var 
blomster , og der var en fugl , som 
hoppede fra pind til pind i sit bur , 
tavs og uafladelig . Bag blomsterne sad 
en ung pige og syede . Han kunne se 
hendes nakkeknude og lidt af hendes 
kind og høre maskinen prikke . 
» Se , «  sagde han med dæmpet 
stemme . 
Hans kom til og så straks bort igen . 
» Det er Marie , «  sagde han .  » Hun 
syr . « 
Der var ikke noget ondt , hverken 
i tonen eller i ordene . Men han 
sagde det så højt og så ligegyldigt , 
at det gjorde Finn ondt . Pigen derovre 
så op og smilte . 
Så drog der som en sky over 
det hele billede med blomsterne og 

fuglen og de solrøde Tage . Finn 
sukkede og gik fra vinduet . 
Og da de sad sammen ved aftensbordet 
og havde spist , faldt der pludselig 
over ham en sørgmodighed , han ikke 
kunne tvinge . 
Han så fra den ene til den anden 
og læste i deres ansigter , at de dæmpede 
deres glæde for hans skyld . Han 
forestillede sig , hvordan her var , når 
de tre var alene , trygge og muntre i 
deres arbejde og deres tro på hinanden . 
Og bag deres venlige ord og smil 
følte han medlidenheden med deres stille 
gæst . Men han tænkte kun på det 
som en medlidenhed med Cordt og på 
sig selv som en , der bar en brøde . 
Så tog han hastig afsked . 

hans og Finn kørte gennem skoven , 
og som det var , kom en lille vildfaren 
hund under hjulet og blev ilde tilredt . 
De sprang af vognen begge to . 
Hans lå på jorden med det gispende 
dyr i sine hænder . 
» Giv mig dit lommetørklæde , « 
Sagde han . 
Han fik det ikke straks og så 
utålmodig op . 
Finn rørte sig ikke . 
Han stod bøjet over hunden og 
så ind i dens bristende øje med et 

stort , dybt og underligt blik . Han tænkte 
ikke på , om det var et dyr eller et 
menneske , om det kunne frelses , om 
han selv kunne gøre noget  .  .  . 
» Finn . « 
Han hørte det ikke . Han stirrede 
døden ind i dens store ansigt . Porten 
til det mørke hus var slået op , og 
han stirrede og stirrede i mørket . Hans 
sjæl var fuld af angst og andagt . Han 
sansede ingen ting , så ingen ting 
uden livet , der sluktes for hans øjne . 
Hans så målløs på ham , forfærdet 
over udtrykket i hans ansigt , 
som han ikke kunne tyde , efterhånden 
mere og mere oprørt . 
» Giv mig dit lommetørklæde , 
Finn . « 
Finn for sammen . Han så op 
og rakte ham klædet . 

» Jeg tænkte ikke på det , «  sagde han . 
Hans svarede ikke . Lidt efter var 
hunden død , og han kastede den ind 
mellem træerne på en måde , så 
Finn kunne slået ham . 
De stod til vogns og kørte tavse 
videre . Finn tænkte kun på det , han 
havde sét , og anede ikke det oprør , 
vennen var i . Så bad han pludselig 
kusken holde . 
» Bliv ikke vred , hans , «  sagde han 
.  .  .  » Jeg står af  .  .  . jeg kan godt 
gå hjem  . . . jeg vil så gerne være 
lidt alene . « 
Hans sprang af vognen og gik sin 
vej uden farvel . Finn lagde ikke engang 
mærke til det . Han lod kusken 
lukke vognen , trykkede sig dybt op i 
hjørnet og kørte hjem . 
Fru Adelheid kom til ham i den 


gamle stue og kunne ikke få ham til 
at tale om det , der lå ham på sinde . 
Hun smilte til ham og tog hans hånd 
og sang for ham . 
Men Finn sad tavs og borte . 
-----------nogentid efter gik vennerne 
en aften gennem gaderne og langs 
kanalen , hvor bådene lå på rad , og 
på den anden side et gammelt slot med 
døde ruder og grønne , dejlige kobbertage . 
» Lad os sidde lidt her , «  sagde Finn . 
De satte sig på kajen . Vandet 
løb sort og vredt dernede , bådene 
gyngede og slog mod hinanden og gav 
sig . Hans trommede med sin stok på 
muren . 
» Er det sådan i Venedig ? «  spurgte 
han . 
» Nej , «  sagde Finn .  » Det er kønnere . 
Fordi man er fremmed . « 

hans lo muntert , og Finn sagde 
ikke mere og så ned i vandet . 
Så lød der pludselig et skrig . 
De sprang begge to op og løb , 
og da de var komne et stykke hen , 
så de , det var et barn , som var ved 
at drukne . 
» Her , Finn  .  .  . hjælp mig her  .  .  . « 
Hans var nede i en af bådene 
og tumlede med årerne . Men Finn 
løb videre og sprang i vandet , dér 
hvor barnet lå , uden et øjebliks betænkning . 
Han kunne ikke svømme , og hans 
måtte først bjærge ham . Så fik han 
med yderste besvær barnet reddet . De 
kom hjem til Cordts hus , og da den 
første forskrækkelse var overstået , og 
det viste sig , at Finn ikke var kommen 
14* 

noget til , sad de sammen i dagligstuen 
og talte om det . 
Fru Adelheid holdt Finns hånd 
mellem sine og klappede den og trykkede 
den . Cordt gik over gulvet i stor bevægelse . 
» Hvor kunne det falde dig ind ? « 
Sagde hans .  » Du kan jo ikke svømme ? « 
» Jeg tænkte ikke på det , «  sagde 
Finn rolig . 
Cordt stod stille foran sin søn og 
nikkede til ham . Fru Adelheid kyssede 
hans pande , og hendes øjne strålede . 
Hans så på dem , rød af vrede . 
Han tænkte på , at Finn kunne 
være druknet , eller barnet eller begge 
to . Så huskede han på scenen i 
skoven med den døende hund . Han 
forstod ikke disse menneskers tankegang 
og ringeagtede den . Han så ikke 

på nogen og tvang med møje sin 
stemme rolig , da han sagde : 
» Sådan har man ikke lov til at 
bære sig ad . Det er dumt . « 
» Ja , «  sagde Finn . 
Men Cordt lagde hånden på ingeniørens 
skulder og så sådan på ham , 
at han pludselig mindedes sin egen lille , 
forknytte fader . 
» Ja , «  sagde han .  » Det er dumt , 
at Finn ikke kan svømme . « 
Så blev det bestemt , at Cordts 
søn skulle lære at svømme . 
------------------------ 

Fru Adelheid sad med sin bog og 
læste ikke . 
Det var sent . Finn havde været 
hos hende og sagt godnat , og Cordt 
var ikke hjemme . Der var stille i 
huset og stille udenfor . 
Hun havde en fornemmelse , som 
var hun ene i verden . 
Fru Adelheid havde det ikke godt . 
Den fred , som havde gjort årene , 
der gik , så grå og så gode , var 
vegen fra huset . Hun kunne ikke 
finde sig til rette noget sted  .  .  . ikke 

hos finu , ikke når hun var ene , aller 
mindst når Cordt var i stuen . 
Hun var ikke tryg i sin kirke engang . 
Det  .hændte hende , at hun gik 
derfra , tungere i sind end hun var 
kommen . Det hændte også , at hun 
slet ikke turde gå derind , men vendte 
om , når orgelbruset strømmede hende 
i møde i døren . 
Hun sad og stirrede med de hvide 
hænder foldede i sit skød . Hun ville 
prøve , om hun kunne tænke det til 
bunds . Men det havde hun prøvet 
før og kunne det bestandig mindre . 
Først var der gensynet med den 
gamle stue . 
Det var begyndelsen , og hun måtte 
tænke , det var det hele , for hun kom 
aldrig over det . Hun kunne ikke værge 
sig mod minderne , der kom i flok og 

følge . Det blussede i hendes blod , 
hendes øjne duggedes , uden at hun 
vidste hvorfor . 
Hun bar bestandig på en angst , 
hun ikke kunne forklare sig og ikke 
fri sig for . Så var det Finn , hvis 
blege ansigt skrækkede hende . Så 
var det Cordt , der gik tavs og al tid 
mere tavs og rugede over sine tanker . 
Så kom det over hende som en 
fortvivlet anger , og hun så ikke , hvad 
hun havde forbrudt . Så gik hun i 
lønlig frygt for hævn , og hun vidste 
ingen , der ville hende ondt . 
Der var dage , hvor hvert skridt , 
hun tog , gav dump og truende genlyd 
fra gamle dage . Hun syntes , hun levede 
i et hus , hvis vægge var fulde af hemmelige 
rum med gamle dokumenter , der 
kunne omstyrte alt det bestående , om 

de kom for dagen  .  . . hun syntes , hun 
gik over skjulte kældere , der gemte 
sporene af aldrig opklarede forbrydelser . 
Træt lænede Fru Adelheid hovedet 
i sin hånd og lod hånden falde igen . 
Hun rejste sig halvt i stolen og gemte 
sit ansigt i roserne , der stod på bordet 
foran hende . Hun tog fat på bogen 
og opgav den straks . 
Så kom Cordt . 
Han nikkede til hende , gik så 
dybt ind i stuen og satte sig med 
en bog . 
Hun så sky til ham . Hun hørte 
ham vende bladene og tænkte på , hvad 
det mon var for en bog . Hun spurgte 
om det . Han svarede uden at se op , 
og så blev der dobbelt stille . 
Fru Adelheid sukkede og rejste sig 
for at gå til ro . 


» God nat , Cordt . « 
Han lukkede bogen og kastede den 
på bordet . Hun stod stille og så hen 
til ham . 
» Har hans været her i dag ? « 
Spurgte han så . 
Hun satte sig på sin plads igen . 
Han havde rejst sig og gik over gulvet . 
Hun ventede og lyttede efter hans trin . 
Så kunne hun ikke længere holde 
det ud . 
»  Cordt . « 
Han stod stille og så på hende . 
» Cordt  .  .  . Finn dør , hvis hans 
skal være hos ham bestandig . « 
» Ja , «  sagde han stille og sørgmodig . 
 » Finn dør , og du dør , og jeg 
dør . Men hans lever . « 
» Hvad har du for med ham , 
Cordt ? « 

» Har du glemt , hvad jeg vil ? « 
Han så på hende , og hans blik 
gjorde hende ond . 
» Og mon din vilje også er min , 
Cordt ? «  spurgte hun . 
» Nej . « 
Han sagde det rolig , uden vrede , 
men også uden betænkning . 
Så sprang hun op . 
» Din vilje var aldrig min  .  .  . 
Aldrig . Du kunne overtale mig og 
skræmme mig og tvinge mig  .  .  . jeg 
mente det aldrig , Cordt , aldrig  .  .  . om 
også jeg sagde ja . « 
» Lad de døde dage hvile , Adelheid . « 
» Og nu  .  .  . Cordt  . . . nu er jeg 
fjærnere fra dig  . . . nu forstår du 
mig mindre end nogen sinde  .  .  . deler 
det i mig nu , som er tusindfold 
15* 

stærkere , end hvad der skilte os den 
gang . « 
Cordt så på hende med storm 
i sine stærke øjne . 
» Det er der også i mig , Adelheid . « 
Han stod foran hende , så høj han 
var . Hun syntes , han var større end 
ellers , og hans ansigt så forunderligt 
ungt . 
» Der er Finn , «  sagde han . 
Fru Adelheid satte sig i sin stol , 
fordi hun ikke kunne stå . 
» Du taler , som var han din søn 
og ikke min , «  sagde hun . 
Hun havde ikke øjnene fra hans 
ansigt . Hun kunne ikke blive den 
tanke kvit , så ung han så ud . Hans 
hår var uden et gråt stænk , hans 
gang var fri og rank som i gamle 

dage , hans øjne brændte i samme 
styrke og samme tro . 
Hun bøjede sig forover og stirrede 
og spejdede . Hun måtte vel kunne 
finde sårene , sorgen havde slået ham , 
mærkerne , alderen havde sat . 
Cordt så ikke på bende . Han 
stod med hænderne foldede om sin 
nakke og underlig fjerne øjne . 
» Du sagde det , Adelheid  .  .  . det 
er , som du sagde det .  .  . der er det nu , 
som er tusindfold større , end hvad der 
den gang skilte os . Det tror vi mennesker 
al tid , når ulykken kommer , 
at nu kommer der ikke mere  . . . nu 
må det være forbi . Og så er der 
ingen forskel på barnet med dets tabte 
dukke og manden med hans døde kærlighed 
 .  .  . ingen uden tiden , som 
kommer og går , kommer og går , 

slukker et lys og tænder et bål og 
slukker bålet også . « 
Han lod armene falde og stod 
lidt tavs . 
» Adelheid  .  .  . « 
Han sagde ikke mere . Han så 
om i stuen og på hende , som om 
han vågnede af sine tanker . Så gik 
han til vinduet og så over torvet , 
hvor lygterne sluktes . 
Fru Adelheid stirrede med store , 
stive øjne der hen , hvor han stod . 
Hun havde ikke sét ham i mange 
år  .  .  . hvor havde hun været i de 
år  .  .  . hvad havde hun taget sig til ? 
Så havde hun sét ham igen , fjernt 
og dunkelt først , som mindet om en 
kamp , en kval , den dag hun stod på 
ny i den gamle stue . Han var kommen 
nærmere  .  .  . den gang han varede 

hende for Finns skyld . Og skridt for 
skridt var han gået til hende gennem 
Finn  .  .  . gennem hans angst og hans 
kærlighed , gennem hvert hans ord , 
bestandig nærmere og mægtigere . 
Hun greb så fast om stolens arme , 
at hendes knoer blev hvide . 
Nu var det der  . . . nu peb dørene 
til de skjulte kældere på deres rustne 
hængsler , og forbrydelsen kom for en 
dag  . . . nu åbnede sig de hemmelige 
rum i væggene , og de gamle dokumenter 
vidnede for den , som retten 
havde  .  .  . 
Nu var der ikke længer noget 
mellem hende og ham , og der var 
ingen ting uden ham og hende . Han 
stod hos hende  .  .  . hun kunne nå 
ham med sine hænder . Hun havde 
ingen søn og ingen gud . Hans ord 

for over hende som en storm , hans 
øjne så på hende  .  .  . 
Hun ville rejse sig og flygte , men 
kunne ikke . Det kom over hende som 
en svimmelhed , og jorden veg bort 
under hendes fødder . 
Der var stemmer , som sagde hende , 
at det var jo en såre gammel og glemt 
historie  . . . et sagn , som lå forvaret 
i husets arkiv til underholdning og 
belæring for kommende tider , der 
muligvis ville dømme anderledes end 
han , som havde skrevet sagnet ned . 
Der var andre , spottende og hoverende 
stemmer , som hviskedee til hende , 
at det hele var indbildning og ingen 
ting  . . . at Finn var hendes og ikke 
hans , at al hans tro og al hans styrke 
ville brydes som giar mod denne blege , 
stille dreng , som elskede sin moder . 

der var sang af salmer og orgelbrus 
og mægtige ord om synd og 
nåde og Kristi himmelske herlighed . 
Kirkehvælvets kølige luft strøg over 
hendes brændende pande  .  .  . alle 
klokker ringede , som for en sjæl 
i nød . 
Hun hørte det alt sammen , og det 
forsvandt som lyd i luften . 
Og alle stemmerne løb sammen 
for hendes forvirrede tanke . 
Det blev til en aften i gamle 
dage  . . . en aften i lys og fest . 
Hun så de mennesker fra den tid 
.  .  . hun hørte sin egen stemme  .  .  . 
Så sluktes det pludselig i den 
gamle stues store stilhed . 
Lysene brændte på kaminen  .  .  . 
Hun sad og stirrede i den røde ild . Nu 
talte Cordt .  .  . Cordt i gamle dage  .  .  . 
Cordts son . 16 

» Jeg vil sætte liv og lykke ind 
på at vinde dig . Jeg vil tale med 
dig og tigge dig og slå dig . Jeg vil 
tage dig i mine arme og lukke min 
dør for dig og løbe efter dig og forlade 
dig . Og hvis jeg ikke vinder 
dig , vil jeg forkaste dig . « 
Hun sprang op og tog sig til 
hovedet med begge sine hænder . 
» Cordt  .  .  . Cordt  .  .  . « 
Han vendte sig om og så ind i 
hendes hvide ansigt . 
Hun løftede ansigtet op imod ham 
og spejdede og stirrede efter sit billede 
i hans øjne  . . . en tanke blot fra 
gamle dage  . . . et minde  .  .  . 
Det var der ikke . For ham var 
der ingen ting i verden uden det , 
der var hans lykke og hans angst og 
hans kamp  .  .  . nu som i gamle dage  .  .  . 

og det var ikke længer hende . 
» Adelheid  . . . er du syg ? « 
» Nej  .  .  . nej  .  .  . « 
Hun lo højt . Cordt tog hendes 
hænder og ledte hende til en stol . 
Hun lod ham gøre , som han ville , 
og så bestandig op i hans ansigt . 
Så stødte hun ham pludselig 
fra sig . 
Hun smilte og rystede på hovedet 
af sine tossestreger . Hun rejste sig op 
og gik rundt i stuen . Hun sagde , hun 
havde det godt , bad ham gå  .  .  . 
Bare gå . 
Og Cordt gik . 
Hun stirrede på døren , der lukkede 
sig efter ham , som havde hun sét ham 
for sidste gang . Så vendte hun sig 
om og kom til at se ind i et spejl , 
der viste hele hendes skikkelse . 
16* 

langsomt gik hun hen til spejlet , 
satte sig foran det med hovedet i sine 
hænder og stirrede ind i sit eget 
ansigt . 
Klokken slog et og to fra kirketårnene , 
og hun hørte det ikke . Så 
var der nogen , der råbte højt op nede 
på torvet . Hun rejste sig , tog et lys 
og gik ud af stuen . 
Hun gik gennem lange gange og 
op ad trapper , sagte og forsigtig , som 
var hun en tyv . Ved Cordts dør 
lyttede hun og ved Finns . Så stod 
hun uden for den gamle stue . Hun 
lyttede  .  .  . der var ikke en lyd . Hun 
åbnede døren på klem og så , at 
der var mørkt . 
Rask gik hun ind og lige hen til 
det hemmelige rum i væggen . Hun 

åbnede det og tog det gule dokument 
i sine rystende hænder . 
Så stirrede hun på Cordts og 
sit eget navn , der var skrevet sidst og 
slettet ud igen . 

Finn stod ved vinduet i Cordts 
stue med hovedet lænet mod karmen 
og så ned i gården , hvor portnerens 
børn legede . 
Han var kommen , som han plejede , 
for at sige godmorgen , og Cordt havde 
bedt ham vente , mens han gjorde et 
brev færdig . Det var allerede en stund , 
siden brevet var lukket , men Finn havde 
ikke lagt mærke til det . Han så på 
legen dernede og bøjede sig frem for 
at se bedre . 
Så blev børnene kaldt ind . Han 

lagde atter hovedet mod karmen og 
så op i den grå himmel . Han tænkte 
på hans , der i Morges var rejst til 
Paris og skulle blive to år borte . 
Cordt sad tavs . Fra sin plads 
kunne han se hans profil  .  .  . Panden , 
der var så hvid , øjelågene , der løftede 
sig så tungt , munden , der var så 
træt og så vigende . 
» Finn . « 
Finn for sammen og vendte sig om . 
» Fik du så hans af sted ? « 
» Ja . « 
Finn satte sig ved vinduet , hvor 
han stod , med hænderne på sine ben 
og ludende hoved . Han viklede gardinsnoren 
om sine fingre og viklede den 
af igen . 
» Mon du vil savne hans ? « 
» Å  .  .  . ja . « 

» Det vil jeg , «  sagde Cordt .  » Hans 
er det nye , som det er kønnest  .  .  . 
Helten i den moderne poesi  .  .  . Ingeniøren , 
du véd , som de aldrig kan 
spille på tteatret , uden at han bliver 
flov  .  .  . fordi han aldrig agerer . Han 
er stærk og tør bruge sine kræfter . 
Os synes han ofte ikke fin nok , og 
han har svært ved at indrømme os , 
hvad vort er . Han har ingen Ahner 
.  .  . han er stamfaderen  .  .  . han stifter 
dynasti . « 
» Ja , «  sagde Finn . 
De sad tavse en stund . 
Der var ingen tvivl i Cordt . Han 
vidste , hvad han ville og ville det . 
Han ledte ikke efter venlige ord , men 
efter stærke . Finn vidste det også . 
Han sad som en synder , der venter 

sin dom og var taknemmelig for hvert 
minut , det trak ud . 
Så kom de til at se hinanden 
ind i øjnene . 
De målte hinandens styrke . Og 
Finn var stærk i sin håbløshed som 
Cordt i det håb , han ikke kunne 
slippe , fordi han ikke havde noget 
andet . 
» Véd du , at du er født kunstner , 
Finn ? « 
Finn smilte sørgmodig og rystede 
på hovedet . 
» Du er det , «  sagde Cordt .  » Der 
er ikke tvivl om det . Da du var på 
din rejse  .  .  . der var slet ingen ting 
i dine breve uden glæde over billederne , 
du så . Den hele rejse var en gang 
gennem et kongeligt galleri . På søen , 
på gaden , i bjærgene  .  .  . alle vegne 


rammede du livet ind og hængte det 
op på din væg og satte dig til at 
se på det . « 
» Gjorde jeg ? « 
» Hvis ikke du var født på slottet , 
ville du være redningsløs fortabt . Så 
blev du maler  . . . nej  . . . Forfatter . « 
» Var det da så slemt ? « 
» Hvad betyder literaturen for os 
moderne mennesker ? «  sagde Cordt . 
» Hvor leder den os ? hvor former den 
vort liv ? Om de gamle digtere havde 
levet nu , var de bievne købmænd vist , 
eller elektrikere . Eller nordpolsfarere . « 
» Se dig en gang om , Finn  .  .  . 
De bøger , vi læser , de billeder , vi sér , 
stykkerne , de spiller  . . . er det ikke 
altsammen som et orkester , der musicerer 
en times tid , mens folk promenerer i 
anlæget ? Trætte folk , som gerne vil 

høre en smule musik , inden de går i 
seng , orkestret spiller sine melodier 
og får sin betaling og sin applaus , 
og vi interesserer os for , at det er 
godt og anstændigt besat .  .  . Men  .  .  . « 
» Digteren , Finn  .  .  . « 
» Så lyder der et enligt horn over 
højene . Vi slipper ploven og lytter 
og ser op , fordi tonerne synes os så 
sælsomme og så stærke , og vi har 
aldrig hørt dem før og kender dem 
så godt . Så skinner vore øjne . Og 
sorgen , der krummede vor ryg , og 
glæden , der holdt os oppe , og håbet , 
vi havde  .  .  . det får alt sammen 
pludselig farve og glans . Og vi går 
derhen , hvor hornet kalder  .  .  . over 
højene  . . . til nye , grønne Enge , 
hvor der er bedre at bo . « 
» Fader  .  .  . « 
17* 

Finn løftede hovedet , men kunne 
så ikke finde form for det , han 
ville sige . 
» Tror du ikke , digteren må være 
en mand  . . . en mand , som de andre , 
med mod i brystet og sværd ved lænd . 
Så går han frem og synger dem til 
kamp og til bryllup , til Dans og til 
død . Han er part i sagen , forrest i 
skaren . « 
» Digterne sad også i fruerstuen 
og sang , «  sagde Finn . 
Cordt nikkede . 
» Det gjorde de også , «  sagde han . 
» Men de , vi har nu , gør ikke andet . 
Der vil al tid være spillemænd , så 
længe der er ledige kvinder , og kvinder 
med to mænd , og krig og konger . 
Så længe stjærnerne vandrer så fjernt 

på himlen , og børnene ikke kan fange 
den fugl , der flyver i busken . « 
» Men lad det fare , Finn . Lad det 
fare . Se blot på dem , der sidder i 
orkestret i dag  .  .  . ville du sidde 
hos dem ? Det er de syge , som synger 
om deres sygdom . En er syg af elskov 
og en af liderlighed og en af drik . 
En messer sin tro på velin , en sælger 
sin tvivl i godtkøbsudgaver . Den enes 
bristende vilje dirrer i dårende Vers 
.  .  . den anden beruser sin blege fantasi 
i blod og rædsler fra gamle dage . 
Tror du , en fri mand frivillig vælger 
sin plads blandt de artister ? « 
Finn så op med sine stille øjne . 
» Hvem er en fri mand , fader  .  .  . 
Er du det ? « 
Cordt lagde sine hænder på hans 

skuldre og bøjede sig ned over ham 
og så på ham . 
» Det er du , Finn  . . . du er en 
fri mand  .  .  . hvis du vil være det . « 
» Fader  .  .  . « 
Finn strakte hænderne frem som 
et barn , der beder for sig . Men Cordt 
så ufravendt på ham . Og så stærkt 
og strålende var hans blik , at Finn 
ville vige det , men kunne ikke , ville 
sige noget , men tav . 
Så gik Cordt gennem stuen  .  .  . 
Op og ned , med store , rolige skridt og 
talte og tav og slap ikke sin søn et 
nu af sine stærke hænder . 
Hans ord greb Finn og løftede 
ham op , hvor der var stort og dejligt 
og bitterlig koldt , syntes han , lod ham 
så atter falde , til han sad i sin egen 

stille , dunkle Vrå , og greb ham på 
ny og bar ham . 
Men når han tav , var det Finn , 
som hørte han fra skyerne en fanfare , 
der meldte , at nu kom der andre ord , 
større endnu og strengere , mere kærlige , 
bestandig tungere at bære . 
» Du har ret , Finn  .  .  . jeg er 
ingen fri mand , var det heller aldrig . 
Jeg er bunden i traditionen , som byggede 
mit hus og bar min slægt , og da jeg 
ikke kunne bære traditionen , brast det 
for mig . Men derfor blev jeg ikke fri . « 
» Det var tunge dage , Finn . Jeg 
kunne jo ikke forstå det og kæmpede 
til det sidste . Jeg var jo ung og stærk , 
og jeg elskede . Du holder af den 
gamle stue  . . . du kan høre sagnene 
synge deroppe , deres stærke , vemodige 
sang  .  .  . husk , Finn , jeg er en af 

dem , om hvem sagnet er lagt . Jeg 
har levet i den gamle stues løndom 
. . . jeg har stået , i min stolte , rolige 
ret  .  .  . deroppe , hvor stuen stod , 
aldrig set af nogen uden af den , som 
var husets herre og hans hustru  .  .  . 
Bestandig fjern og lukket og gemt i 
sin hundredårige vælde  .  .  . bestandig 
åben for dem , der havde den . « 
» Jeg gik derfra som en slagen 
mand . Men jeg kunne ikke sætte mig 
hen og sørge , for jeg havde dig , Finn . 
Du var kun et lille barn den gang , 
så jeg kunne ikke vide , hvor dine 
veje ville gå . Kun det vidste jeg , 
at du aldrig skulle sidde med din 
hustru deroppe , hvor menneskene blev 
så små , når de satte sig i de store 
stole , og hvor der var så smukt og 

så trygt . Jeg var den sidste . Med 
mig var den gamle stues saga ude . « 
» Så måtte jeg prøve , om jeg 
kunne finde vej i den verden , jeg 
ikke forstod . Jeg måtte gennem alt 
det , der var mig så inderlig imod , og 
som havde dræbt min lykke . For mig 
selv havde jeg intet at vinde ; jeg var 
en bunden mand og en såret . Men 
jeg havde jo dig , Finn . « 
» Og jeg måtte vide , om de byggede 
dygtigt og redeligt et sted bagal 
den Dans og flirt og musik , jeg så 
for mine øjne . Eller om der ikke var 
andet , end hvad mine øjne så , og 
jeg gjorde bedst i at bære mit barn 
ud i bjærgene og lade de ville dyr 
sønderrive det . « 
» Jeg var ene om det . Din moder 
gik ind i et gammelt hus ved siden 


af det gamle hus , hvor hendes lykke 
ikke kunne gro . Der fandt hun fred . 
Men jeg trængte ikke til noget asyl . 
Jeg var , hvor jeg hørte hjemme  .  .  . 
Jeg ville blot se det sted , hvor du 
og dine børn skal blomstre . « 
» Jeg sparede ikke mig selv , Finn . 
Ærlig søgte jeg i syd og nord , i øst 
og vest . Jeg tog deres bøger  .  .  . 
De lette , der brast som sæbebobler i 
mine hænder , og de stærke , min tanke 
måtte kæmpe for at fatte . Der er 
ingen af deres grønne drømme , den 
har jo været hos mig i mit Kammer , 
der er ingen af deres blanke klinger , 
den har jo lynet for mine øjne . « 
» Jeg lod mig ikke blinde -af min 
egen bitterhed , ikke narre af stikord , 
ikke skræmme af skældsord . Jeg gik , 
så langt jeg kunne se vej . .  . længere , 

Finn . Jeg spejdede yderst ude , hvor 
de , der mente som jeg , ikke så andet 
end rædsel og vanvid . « 
» Og Finn  .  . . jeg véd ikke  .  .  . « 
» Måske var det din moders gud , 
som hjalp mig  .  .  . måske min stamfader , 
som selv havde sejlet havnen 
ind og rejst vort hus på ny jord for 
lange , gode tider . Måske det var din 
lille hånd , der lå så trygt i min , 
når du kom til mig i hine bange , 
ensomme dage og sagde godmorgen 
og godnat . « 
» Jeg véd det ikke . Det var sagtens 
min kærlighed til dig , der løftede mig 
op over mig selv . Jeg kom så højt 
på bjærget , som et menneske kan 
komme . Det lå under mig som en 
sky alt sammen  .  . . Længsel og lykke 
og dagligt brød og daglig vånde . Jeg 
18* 

kunne ikke se dalen , hvor mit hus 
var bygt . Men op af skyen , over 
bjærget så jeg vejen , hvor vi trænges 
og strides , slægt efter slægt , bestandig 
fremad mod målet , som vi ikke kan 
se , men som er der , fordi vejen er der . « 
» Og jeg så land  . . . dit og 
dine børns forjættede land  .  .  . fra 
bjærget , hvor jeg stod . Et land , jeg 
ikke kender  . . . et underligt land for 
mine øjne  .  .  . Mennesker med anden 
skik og anden tro , anden elskov og 
anden ære . « 
» Jeg så det gennem stormen , som 
slog den gamle stues dør op på vid 
væg  . . . det var en sælsom tid , Finn 
.  .  . den stærkeste i mit liv og den 
lykkeligste . « 
Cordt stod ved vinduet med armene 
foldede over sit bryst . Han så på 

sin søn og smilte sørgmodig . Finn sad 
stille , med hovedet lagt tilbage i stolen 
og øjnene lukkede . 
» Så rustede jeg dig til rejsen , 
Finn . « 
» Jeg viste dig ikke den ene vej 
og den anden , for jeg var en bunden 
mand og kunne ikke gå med dig . 
Jeg gav dig bøger og lærere , som 
åbn'ede dig alle verdens porte . Jeg 
lod dig spejde i tågen , hvor du ville 
ride . Jeg frygtede intet , fordi jeg intet 
ønskede for mig selv , og fordi jeg 
havde sét gennem tågen . « 
» Du voksede til , og jeg så , at du 
blev god og klog . Så satte jeg mig 
ned og ventede og længtes mod den 
dag , jeg skulle vinke til dig fra balkonen 
på mit gamle hus , når du drog ud 
for at vinde dig nyt land . « 

» Jeg havde ret til at vente den 
dag . « 
» Å  .  .  . jeg har sét dem , staklerne , 
de sultne og de sårede , som stormede 
i blinde mod det ny , de ikke kendte , 
fordi det umulig kunne være værre 
end det gamle . De , der råbte på nye 
love , fordi de havde krænket de gamle 
. . . de var jagne af deres hytter og 
sad på udvandrerskibets dæk med deres 
bylt og deres usikre håb om en bedre 
skæbne i den nye verden . « 
» Men du  .  .  . « 
» Du havde ingen uret gjort og 
ingen at hævne . Fri som en kongesøn 
red du over broen med dit følge 
og red gennem verden og plantede 
dit banner , hvor du gad bo . Født af 
din moders udve  . . . i din faders 
hus , hvis mure er tykke som et slots 

.  .  . med den gamle stues stærke luft 
i dine lunger og uden dens åg på 
din nakke  . . . en rig og pletfri adelsmand , 
som frivillig stillede sig i revolutionens 
rækker . « 
Han tav . Hans skridt lød tungt 
gennem stilheden . 
» Er du hos mig , Finn ? « 
» Ja , fader . « 
» Kom . « 
Finn rejste sig . Cordt lagde armen 
om hans skulder , og de gik sammen 
gennem stuen . 
» Så mange var mine drømme , 
Finn . Og sådan var den tro , jeg 
vandt mig , fordi min egen lykke brast , 
og jeg havde dig . Jeg var bleven en 
gammel mand , men min ånd var ikke 
sløvet . Jeg havde lidt skibbrud , men 
jeg var ikke bange for havet . Jeg 

troede på livet  .  .  . på gud , om 
du vil . « 
De gik dårlig sammen , og Cordt 
o o ’o 
tog sin arm til sig . Finn sad atter i 
sin stol og lyttede . Cordt gik . 
» Så kom de dage , du kender 
. . . de dage , som er nu . « 
» Du vokste dig til den stille mand , 
du er . Tungt så dine øjne ud i 
livet , sky veg du tilbage , hvor du 
så , der stod ild og røg af jorden . « 
» Du holdt dit Skjold blankt , men 
det er kun en ringe kunst , når man 
ikke kæmper . Du var aldrig på de 
veje , hvor man ikke vil sés  .  .  . det 
er sandt . Men du gik ikke uden for 
din dør , Finn  .  .  . aldrig . Der var 
ingen brand i dit blod , ingen ønsker 
i din tanke . Du var træt , Finn  .  .  . 
Kun træt . « 

» Jeg blev bange for dig . « 
» Du var i årene , der gik , bleven 
mere for mig end min søn . Du var 
ikke blot kød af mit kød og ben 
af mine ben  . . . du var et led i 
menneske-kæden , som går gennem 
tiderne , bestandig fremad . Din hånd 
var i min , men dit liv var dyrere 
end mit . For du skulle drage større 
læs og drage det ind på nye veje . « 
» Husk , jeg havde været på bjærget , 
Finn , og sét gennem tågen . Det var 
mer end spørgsmålet om en arv , mere 
end slægtsstolthed og slægtstroskab . Du 
og jeg stod sammen i en større sag . 
Og jeg sad med kortet foran mig og 
fulgte slagets gang  .  .  . som en gammel 
soldat , der ikke længer selv kan være 
med , men har sin søn og sin fane og 
sin kejser i ilden . « 


» Husk så , hvordan jeg var nået 
derhen , hvor jeg var . Husk , hvad jeg 
havde tabt , hvad jeg havde sluppet , 
hvor fuldkommen jeg havde opgivet 
mit eget for dig . Jeg havde dig , Finn 
.  .  . havde jeg andet ? « 
» Da så jeg blev bange for dig , 
greb jeg i min vidunderlige rigdom 
og gav dig af fulde hænder . Jeg fortalte 
dig den gamle stues sagn og 
tænkte , det skulle kalde dig i våben , 
som trompetens klang over lejren . 
Jeg åbenbarede dig din faders og din 
moders skæbne , for at du skulle se , 
hvor mennesker kæmper for lykken . 
Jeg sendte dig ud i verden , hvor der 
leves større og stærkere end herhjemme , 
for at livet skulle gøre dig til mand . « 
» Men aldrig  .  .  . aldrig lagde jeg 

tvang på dig . Aldrig gjorde jeg mig 
til dit forsyn . « 
» Og du bladede billedbogen igennem 
og kom hjem , blegere end før 
og mere træt . Den gamle stue blev 
dig blot et dejligt digt , der sang dig 
dybere i drømme . Der oppe  .  .  . 
Hvor slægtens stærke mænd mødtes 
med deres kvinder , når solen gik ned 
over dagens dont , og talte frydefuldt 
og alvorligt , som deres hjerter drev 
dem til .  .  . der sidder du , alene , dagen 
lang , med dine løse hænder . « 
Så lagde han sine hænder fast 
på Finns skuldre . Og Finn så op 
med våde øjne og skælvende mund . 
» I dag , Finn , har jeg givet dig 
din arv . Fra i dag af er du myndig 
for mig . Du var sådan , at man ikke 
kunne tvinge dig  .  .  . og der var jo 
19* 

heller ingen , der ville det . Og man 
kunne ikke være vred på dig  . . . du 
var den samme  . .  . det var det samme 
. . . al tid . I dag er det forbi . Gå 
ud , og køb dig et hus , og tag dig en 
hustru , og få børn med hende . Og 
husk , at var der nogen i slægten , der 
faldt , så var der ingen , der svigtede . « 
» Fader  . . . jeg forstår dig  .  .  . 
Men jeg kan ikke gøre det , du vil . « 
Cordt trådte et skridt tilbage og 
slog sit svære hår fra panden ved et 
kast med hovedet . 
» I blege folk forstår al ting , 
fordi ingen tro blinder jeres øjne ; 
i er så kærlige og kloge , mener i . 
I dømmer mildt , i dømmer ikke , i ved , 
at sandheden er intet sted og alle 
vegne . I har rede på hver en 
dårlig tanke , i har haft  . . . for al 

tid sidder i og stirrer på jeres egen 
navle  . . . og så lader i morderen 
løbe og tyven gå . Gud hjælpe jer 
fattige stakler . Den dummeste , den 
mest uvidende derwisch er klogere og 
kærligere end i . « 
Finn ville sige noget , men Cordt 
slog afværgende med hånden . 
» Man skal ikke forstå al ting . 
Man skal vælge og dømme og forkaste . 
Gør man ikke det , er der ingen lykke 
i verden og ingen troskab og ingen 
fred . Og kan man ikke hade , kan 
man heller ikke elske . « 
Han gik til vinduet og så ud . 
Og som han stod der , var Finn hos 
ham og greb efter hans hånd og så 
bønlig på ham . 
» Jeg kan ikke det , du vil , «  sagde han . 

men Cordt tog sin hånd til sig 
og gik bort fra ham . 
» Det har du ikke lov at sige 
til mig , Finn . Jeg vil ikke høre det . 
For det , jeg vil , er kun , at du skal 
leve . Tag arven , jeg har givet dig , 
og brug den , som du kan . En gang 
skal du stå til regnskab for din søn , 
som jeg i dag for dig . « 
Finn smilte sørgmodig . 
» Jeg får aldrig nogen søn , «  sagde 
han stille . 
Cordt havde ikke hørt , hvad han 
sagde . Han kæmpede med en erindring 
.  .  . strøg sig med hånden over ansigtet 
og stirrede hen for sig . Han så Fru 
Adelheid  .  .  . den aften i den gamle 
stue , da hun havde sagt det , som Finn 
sagde det nu  . . . de samme , håbløse , 

magtesløse ord : jeg kan ikke det , 
du vil . 
Han satte sig og sank sammen i 
stolen . 
Al de gamle dages fortvivlelse 
kom over ham som en uhyre træthed . 
Han kæmpede mod det , der var stærkere 
end han . Han havde ingen ting at 
stille mod dette evige , håbløse : jeg 
kan ikke det , du vil . 
Så sprang han op og stod foran 
Finn med flammende øjne . 
» Er det din moder , som lammer 
din vilje , så fly hende , had hende , 
stød hende fra dig  .  .  . « 
» Fader  .  .  . Fader  .  .  . « 
» Had hende , siger jeg . Hun var 
befængt med pesten fra sin ungdom . 
Hun forstod al ting  .  .  . som du . 
For hende var der intet småt og stort , 

intet nær og fjern . Hendes vilje var 
veg , som din . Hun vidste , hvor herligheden 
var , om hun kunne række den , 
men hun kunne ikke . Hun hørte tiden 
til , og tiden tog hende . Hun var alle 
dage syg  .  .  . syg til fortabelse . « 
Han gik over gulvet og sagde 
ikke mere . 
De var så blege begge to og 
længtes begge efter at blive ene . De 
havde ikke mere at sige hinanden . 
Og Finn var ikke vred på sin 
moders vegne . Han tænkte kun på 
det ene , at han ikke kunne gøre det , 
Cordt ville , og ikke kunne mildne 
hans sorg .  .  . ikke sige ham en gang , 
at han elskede ham . Og så længtes 
han efter at sidde stille  . . . i den 
gamle stue  .  .  . hos sin moder , som 

var så smuk , og mod hvem han ikke 
havde begået nogen brøde . 
» Er du vred på mig , fader ? « 
Cordt så fast og længe på ham . 
» Ja , «  sagde han så . 
Men da Finn var gået , sad han 
med ansigtet gemt i sine hænder 
og græd . 


Cordt kom , i overtøj , og gik 
hastig gennem stuen . 
Fru Adelheid sad og skrev . Hun 
så op , da han kom , og skrev så 
videre . 
» Hvor er Finn ? « 
» Deroppe vel  . . . i sin stue , « 
Svarede hun uden at se på ham . 
Han stod ved vinduet en stund . 
Så kastede han sig i en stol og rejste 
sig igen og stod ved bordet , hvor 
hun sad . 
» Har du været hos ham i dag ? « 

» Nej . « 
Hun lukkede mappen og drejede 
sin stol sådan , at hendes ansigt var 
i skygge . 
» Finn er for meget ene , «  sagde 
hun så . 
» Ja . « 
Han nikkede og sagde ja igen , 
stod så med bøjet hoved i dybe 
tanker . 
» Her er så stille , «  sagde Fru 
Adelheid .  » Du er ikke glad , og Finn 
mærker det . Og hans er borte  .  .  . « 
» Ja  .  .  . ja  .  .  . « 
Hun foldede armene over sit bryst 
og sad tavs og så på spidsen af 
sin fod . 
» Adelheid  .  .  . « 
Cordt rettede sig . 
» Vi vil fylde huset med fest , « 
20* 

sagde han .  » Vi tager ud  . . . i morgen 
den dag  . . . du og Finn og jeg  .  .  . 
Til gamle venner og ny . Her skal 
være munter ungdom og skønne kvinder 
og kloge mænd  .  .  . Lys og musik . « 
Hun så op på ham . Han smilte 
og lagde hånden på hendes skulder . 
» Ja , «  sagde hun . 
Cordt talte lidt om det og gik så 
hastig bort . 
Fru Adelheid blev siddende længe . 
Det skumrede i stuen . Lygterne foran 
porten blev tændt , og deres flakkende 
skær dansede på loftet . Ilden i kaminen 
ulmede under asken . Der hvor hun sad , 
faldt intet lys ; hendes hvide kjole 
skinnede svagt gennem mulmet . 
Hun tænkte på Cordts smil  .  .  . 
Han havde sagt det til hende , som han 

ville bede en af dem på kontoret 
gøre sig umage i en vanskelig sag . 
Hun tænkte på Finn , der så på 
hende med så underlige øjne , som 
havde han ikke sin moder mere , hvor 
han havde hende før , og kunne ikke 
forstå det . 
Hun tænkte på sig selv . Hun 
følte sig som et træ i høst , når 
bladene falder  .  .  . der aldrig har tænkt 
på , at det var grønt og smukt , før 
nu , det ser sin herlighed flagre for 
vinden . 
Og dag for dag og hver time 
på dagen byggede hun det om  .  .  . 
Alt sammen  .  .  . sådan som det kunne 
have været . 
Hun rejste den gamle stues tempel 
igen og lukkede døren med syv segl . 
Hun skruede tiden tilbage og sad med 

sin lille dreng på skødet og kunne 
slet ikke finde sig i , at gamle Marie 
skulle klæde ham af og synge ham i 
søvn . Hun skruede tiden frem og 
fejrede den dag , da Finn førte sin 
hustru ind i husets lønkammer og 
sagde hende det alt sammen , så kønt 
og højtideligt det var , og skrev sit 
navn og hendes på det gule dokument . 
Fru Adelheid smilte sørgmodig . 
Hun syntes , hun var som han , 
der havde sat himmelkuglen der op i 
den gamle stue  .  .  . han , hvis forstand 
sluktes , og som sad og legede med 
stjærnerne , til han døde . 
Men al tid gik hendes tanker 
de samme veje , mens mørket faldt 
bestandig tættere om Cordts hus . 
Mon nu det ville hjælpe , når 

huset stod i lys og fest ? Eller mon 
mørket ville ruge i alle dunkle kroge 
og vælde frem , når festen var endt , 
og gemme for al tid de tre , som gik 
i huset , hver for sig , i angst og alene ? 
Hun vidste det ikke . Men hun 
tænkte al tid på det . Og der var 
ingen storm i hendes håb og hendes 
angst og hendes anger . 
Fru Adelheid var stille nu , be- 
standig . 

så stod det fornemme hus på 
torvet i fest . 
Hestene stampede i porten , og 
tjenerne løb ad tæppelagte trapper . 
De store sale strømmede i lys og 
blomster , musiken klang , og dansen 
gik over gulvet . 
Det var en rigdom og glans , større 
endnu end i gamle dage , for nu var 
husets herre vært som ingen sinde før . 
Aldrig kunne han få det smukt nok , 
aldrig overdådigt nok . Han tog sig 
selv af alt , var alle vegne og gik 

blandt sine gæster , så de kunne se , 
at han var lykkelig over dem . 
Der gik sagn i staden om festerne 
i Cordts hus . Og hvad der var af 
rigdom og skønhed , af adel og ånd , 
kom , når han bad , og kom med tak 
og dvælede gerne . 
Tæt samlede mændene sig om 
husets frue , der var smuk i sin hvide 
kjole , med sit hvide hår . 
De , der havde bragt hende deres 
hyldest i gamle dage , løftede deres 
grå hoveder , når hun gik dem forbi , 
og fulgte hendes høje skikkelse med 
et glimt i øjet af ilden fra deres 
ungdom . Og de , der var unge nu , 
undredes , når de hørte af de gamle , 
at hun havde været tusindfold smukkere . 
Eller ikke smukkere måske . Men 
sådan , at hver mand , på hvem hendes 


øje faldt , var hendes i det samme , og 
hvert blik , hun gav , blev gemt gennem 
årene . 
Nu var hun fjærnere i sit smil . 
Hendes blik var dybere , men det var , 
som så det ikke . Hendes røde mund 
lovede ikke lykke som den gang . 
Enhver ville tænke , at det var en lykke 
at vinde hende . Men ingen ville tro 
det muligt . 
Og mens de sådan så hende i 
skæret fra deres ungdom , tænkte de , 
hvad mon der var hændt hende i årene , 
som randt , og hvorfor huset havde 
været stængt så længe , og hvorfor det 
nu så pludselig havde åbnet sin dør 
på vid væg for den verden , der holder 
fest hver dag . 
Men deres tanker blev aldrig til 
skyggen af en bagtalelse . 

de bad hende synge . Og mens 
hun sad ved instrumentet og så gennem 
salen med sine store , underlige øjne , 
mindedes husets gamle venner hendes 
ungdoms hede sange , der havde bragt 
deres blod i Brus , som hun jublede og 
græd i dem af længsel og elskov . 
Men da så hun sang , lyttede de 
unge , betagne af en stemme , der var 
så rank og så ren og så forunderlig 
stille . 
Det strideste vand , jeg i verden så , 
— gud trøste mig i min kvide — 
det strømmer dybt under klipper grå , 
hvorfra det kommer , hvorhen det må , 
kun de , der voldte det , vide . 
Ret aldrig bar det en blomst på rand 
og aldrig skib over voven . 
Og aldrig fløj der en fugl fra strand , 
og aldrig spejlede det sorte vand 
en himlens stjærne fra oven . 
21* 

det vand , det vælder fra øjets giar , 
— gud hjælpe mig i min våde — 
hos dem , der dugen i sønder skar , 
hos dem , der lykken af gårde bar , 
og kunne det aldrig råde . 
Der var stille lidt , da hun tav . 
Så flokkedes de om hende i beundring 
og bøn om mere , der aldrig ville tage 
nogen ende . 
Fru Adelheid rejste sig . Hun talte 
og smilte og takkede . Men hendes blik 
fløj langt over alle disse mennesker , 
der ikke betød noget for hende , til 
Cordt , som stod fjærnest i salen og 
talte med nogen og så hende ikke 
og havde ikke hørt hende . 
Men Finn havde hørt hende . Og 
Finn havde set hendes store , ydmygt 
klagende blik . 
Han slap hende ikke af øje , og 
underlige tanker jog i hans hoved . 

nu forstod han , hvad der var hændt i 
dette hus . Han vidste , hvorfor Fru 
Adelheid var kommen så sjælden til 
ham i den gamle stue den sidste tid . 
Hvorfor hun havde siddet så tavs i 
fjærne tanker  .  .  . hvorfor hendes blik 
havde været så usikkert og bange , 
hendes ord så vigende , hendes hånd 
så løs i hans . 
Og han syntes , det sidste bånd var 
bristet , der bandt ham til mennesker . 
Han havde mistet sin moder , nu 
da han trængte hårdest til hende . Når 
hun kom til ham nu , var det Cordt , 
hun søgte . Hvis han nu kom til hende 
og lagde sig ned foran hende med kinden 
på hendes hånd , som han havde gjort 
så tit , ville hun rejse ham op og 
bede ham gå ud i verden og leve . 
Han havde en fornemmelse , som 

var han forrådt , men græd i det samme 
med hende i sit hjerte . Han så på 
sin fader og tænkte , hvor han var 
meget mere mand , end hun anede i 
sin sene , fattige anger . Han så på 
sin moder og følte en besynderlig , kærlig 
ringeagt for hende  .  .  . sådan som 
mænd føler for en kvinde , der tigger 
dem om det , som er tusindfold ringere , 
end hvad hun havde en gang og forsmåede . 
Så måtte han ind i vrimlen af 
mennesker , der bød ham sine smil og 
bad om hans . 
Og så stærk var fornemmelsen 
af ensomhed i ham , at han gik villig 
blandt husets gæster , mere munter end 
ellers og mere talende . 
Han ville gå i disse lyse sale 
så gerne som noget andet sted , fordi 

han intet sted mere havde hjemme . 
Han kunne lige så godt veksle ord 
med disse festklædte herrer og damer , 
siden han dog måtte tale , og siden 
han ikke mere kunne sige til nogen , 
hvad der rørte sig i ham , og ingen 
mere kunne sige til ham det , han 
gad høre . 
Kvinderne flokkedes om ham , som 
mændene om Fru Adelheid . De vandt 
en ring af hvide arme og blanke 
øjne om husets unge arving , der var 
så bleg og så smuk og sådan , at 
kvinder længtes mod det , han ikke 
bar til skue . De mødte ham med 
smukke , smidige ord og smilte til dem , 
og han hørte ikke ordene og brød 
gennem ringen uden møje oguden suk . 
Mændene bød ham deres venskab , 
og han lagde sin hånd i deres og 

talte med dem og gik bort uden at 
mindes deres ansigt . Cordt fandt ham 
i hver en krog , hvor han gemte sig 
et øjeblik uden at ville det eller bryde 
sig derom , og drog ham smilende og 
drillende og spøgende ind i kredsen . 
Og han smilte til sin fader og gik 
med ham og var bestandig alene . 
Han så sig selv og kun sig selv . 
Hver tanke , der tændtes i ham , greb 
han og drøftede den , som var den 
tænkt af en anden . Hver stemning , 
der bølgede i hans sjæl , beskuede han , 
som læste han den i en bog . 
Han gik højt på tinder , hvor 
mennesker ikke kan leve  .  .  . hvorfra 
man styrter sig ned en dag , eller hvor 
man omkommer i den klare kulde . 
For der er ingen lyd der oppe og 

ingen luft , ingen dag og ingen veje . 
Kun lys og lys bestandig . 
Men når det hændte , at Cordts 
blik traf ham , uden at han skulle vide 
det , sluktes pludselig ensomheden i 
hans sjæl . 
Så vidste han , hvem han var , og 
hvor han var , og livets pine nagede 
hans sjæl . For han læste bestandig 
det evige , håbløse , kærlige spørgsmål 
i faderens øje . Han blev sig bevidst , 
hvad han havde glemt , at huset stod 
i fest for hans skyld og hans skyld 
alene . Hver tone , der klang , hver 
rose , der blussede , hver dejlig kvinde , 
der gik over gulvet  . . . de var alle 
sammen hans faders tjenere , der kom 
til ham med bud på bud , at livets 
gæstebud var rettet an , om dog han 


ville sætte sig til bords og tømme sit 
gyldne bæger . 
Bedrøvet tænkte han da på sin 
skønne , stille moder , der var gået fra 
ham , ud i livet , som ikke kom ham 
ved . Det havde været godt , om de 
kunne sidde sammen nu og tie og 
tale , mens fontænen rislede på torvet , 
og de sælsomme ting i den gamle 
stue hviskedee deres stærke , sælsomme 
sagn . 
Det havde været godt for ham . 
Og godt for hende , syntes han . Og 
bedst måske for Cordt , som ikke så 
hende . 
Hans tanker samledes i kærlighed 
til Cordt , som stred sig død i sin 
håbløse kamp . Han syntes , faderen 
var en helt i krigen , og ønskede , han 
var hans ringeste svend , der kunne 

spænde brynjen om ham og bade hans 
sår og sidde hos ham med Luthen , 
når han skulle sove . 
Men fessten gik sin gang , og 
det blev sent , før porten lukkedes efter 
den sidste vogn . 
Tungt faldt den i og hårdt , som 
slog den vredt på gæsternes hæle . 
Længe gungrede den på sine hængsler 
og rystede sine kæder , som tænkte 
den på aldrig at åbne sig mere , 
men lukke verden evig ude fra dette 
gamle hus , hvor intet lys kunne jage 
det voksende mulm , ingen munter fanfare 
overdøve de hæse røster , der 
truede i krogene . 
Så sad de sammen en stund endnu , 
de tre , som havde huset , og talte med 
tomme ord og tomme øjne . 
Fru Adelheid var den , som først 
22* 

blev tavs , fordi hendes tanker var de 
X . 
Stærkeste . Og Finn var den , der sagde 
mest  .  .  . om dog han kunne sone 
brøden , der tyngede ham . 
Men Cordt var den , der var bitrest 
i sin sorg , mens ligegyldige ord fløj 
mellem dem , der stod hinanden så 
nær , som det er mennesker muligt , 
og var bange for tavsheden og ikke 
mere havde noget at sige hinanden . 
Så bad Cordt godnat og Finn . 
Men Fru Adelheid lod tjenerne gå 
bort en stund og lysene brænde der , 
hvor festen havde stået . 
Rastløs vandrede hun over gulvet 
og tænkte om igen de dage , der var 
rundne og ikke kunne komme tilbage . 
Og hun havde let ved at give sig 
fantasien i vold , for der var i hende 

ikke uden ét håb og én tro og én 
anger . 
Hun tænkte , den var endt , den 
lange aften , hvor muntre venner fyldte 
hendes rige hus , og Cordt og hun 
mødte hinanden i blikke , som kun de 
forstod . 
Hun havde været i barnekamret 
og stået bøjet over sin lille dreng , 
som sov med røde kinder . Nu skulle 
hun tage den rødeste blomst , der var , 
og så skulle hun gå ad løntrappen 
.  .  . derop , hvor den gamle stue stod 
i sin forunderlige herlighed . 
Dér sad han og ventede hende . . 
Hun så ham , da hun kom  .  .  . 
Han løftede sit ansigt mod hende og 
nikkede og faldt så hen i sine tunge 
tanker . Og hun stod tavs ved ruden , 
hvor de røde blomster blussede for 

hendes fod , og torvet lå under hende 
i nattens mulm , og fontænen sang sin 
vise , som aldrig begynder og aldrig 
hører op . 
Så rejste han sig og gik over 
gulvet . Hun hørte hans stemme , da 
han talte til hende , som han talte så 
tit . . . bestandig den samme dom over 
dansen , der gik gennem verden , den 
samme stærke sang til det store ægteskabs 
ære , den samme lidenskabelige , 
élskovsfulde bøn , at hun dog ville se 
det , mens det endnu var tid , og lade 
dem danse , som havde intet bedre , og 
tage den stolte plads , han bød hende 
ved sin side  . . . i den gamle stol , 
hvor menneskene blev så små og så 
stærke , fordi de sad ved foden af et 
alter , der var rejst i tro og bygget 

af tro og hegnet med tro gennem 
skiftende tider . 
Når så han havde sagt det , og 
sad ved kaminen , hvor ilden lå i 
gløder , og lysene sparsomt spredte deres 
stråler i den gamle stues kroge  .  .  . 
Ville hun stå lidt ved ruden , mens 
der var tyst i stuen , og se på ham , 
der var manden i hendes liv og aldrig 
havde ophørt at være det . Og så 
ville hun gå hen til ham  .  .  . langsomt 
og stille , fordi hun ærede den 
jord , hun trådte på  .  .  . lægge sig 
på knæ der , hvor han sad , og løfte 
imod ham sine øjne , hvis skønhed 
han elskede , hvis blik han havde søgt 
i så stort et håb og så stor en 
angst . 
Så ville hun sige det til ham , 

som det var  . . . så stærkt det var 
og så stille : 
» Cordt  . . . du mægtige  . . . du 
dejlige  .  .  . jeg elsker dig , som du 
vil elskes . « 
» Jeg takker dig , fordi du talte til 
mig og aldrig blev træt . Fordi du bad 
mig bestandig . Fordi du ventede på 
mig og troede på , at den dag ville 
komme , da den gamle stues stilhed 
skulle blive frydefuld sang i min sjæl 
og alle verdens andre toner som fjerne 
Sus i skoven . « 
» Nu er jeg her  .  .  . Cordt  .  .  . 
Du mægtige , du dejlige . Nu er jeg 
din , som jeg var før , og din i den 
gamle stue . Der er intet truende og 
tungt nu i de sære ting her oppe fra 
svundne dage . Jeg kan synge ved det 
gamle spinet , så ingen strenge brister og 

ingen minder skræmmes til døde , for 
jeg synger kun om dig og om min 
dreng og om min lykke . Jeg kan 
frede om tråden på oldemoders rok , 
for jeg har vævet lykkedugen i mit 
eget Kammer . Jeg kan kærlig skjule 
voksdukken i gardinets folder , fordi 
jeg levede den dag , jeg gik glad og 
gerne til husets lønkammer og sad 
der længe og havde det godt . « 
» Men krukken med den nøgne 
mand , som vrider sig gennem torne , 
den satte jeg herop , da jeg endnu ikke 
var den , jeg er . Den skal stå her 
til minde om den dårlige tid , der sled 
i Fru Adelheids sjæl og lokkede hendes 
længsel med toner fra torvet . « 
» Og vores lille dreng , der sover 
med røde kinder , skal vokse sig til 
mand og gå herop en gang , når du 


og jeg er døde , og sætte sig med sin 
hustru i stolen , hvor vi sad . « 
» Så skal han vidne , at hans moder 
blev fristet vel , men ikke lagt øde . « 
Fru Adelheid sad dybt i krogen 
og drømte i de stille , tomme Stuer . 
Hendes hvide kjole flød over 
gulvet om hendes fod . Hendes øjne 
lyste . 
Men højt på den gamle stues 
balkon stod Finn og stirrede i natten , 
der bredte sig om ham som et hav 
uden bølger . 
Der var stille . Han tænkte ikke , 
drømte ikke . Hans sjæl flød i et med 
mørket , der ikke var ondt og ikke 
godt  .  .  . bare stille . 

han lignede en død , der var stillet 
på vagt på tårnets rand og stod 
der endnu og stirrede med brustne øjne . 
Fontænen rislede  . . . det var , som voksede 
vandet over bassinets rand og ville 
vokse og vokse , til det nåde den 
døde deroppe og skyllede ham bort . 
Så kom der en mand over torvet . 
Han gik og sang , til han fik øje 
på manden , som stod deroppe , høj og 
sort og ubevægelig . Så stod han stille 
og så på ham og råbte noget op . 
Og manden på balkonen svarede 
med et råb . Og manden dernede 
ræddedes og løb og forsvandt i mulmet . 
------------- 
23* 

Cordt så ind i stuen , hvor Fru 
Adelheid sad . 
» Hvor er Finn ? « 
» Jeg tænker , han er i den gamle 
stue . « 
Han lukkede døren og gik rask 
gennem gangen . Hun sad ved vinduet 
og så ham nede på torvet , hvor han 
stod og stirrede op ad huset . Så gik 
han bort , sådan , at hun kunne se , 
han havde intet mål for sin gang . 
Tjeneren kom og tændte lys . Fru 
Adelheid satte sig ved kaminen med 

hænderne i sit skød og lyttede efter 
lyden i det stille hus , 
lidt efter kom Cordt hjem . 
Hun hørte hans stemme udenfor . 
Så gik han ind til sig selv  . . . nu 
var han igen derude . Hun forstod , at 
han var på vej til Finn ; men øjeblikket 
efter kom han ind , hvor hun 
sad , og satte sig langt fra hende . 
» Har du været oppe hos ham i 
dag , Adelheid ? 
» Nej . « 
Cordt flyttede sig urolig i sin stol , 
rejste sig for at gå og satte sig igen . 
Fru Adelheid kæmpede med sig selv 
for ikke at gå hen og tage hans 
hånd og tale med ham . 
» Han er så underlig i de sidste 
dage , «  sagde han så .  » Gladere end 
ellers , men længere borte alligevel . Han 

forstiller sig ikke , men han er alligevel 
ikke sig selv . « 
Cordt blev ved at tale om det , 
uden at se på hende og ikke for at 
sige hende det , men fordi han ikke 
kunne tie . Hun så det , som det var , 
og vendte sit ansigt bort og græd 
stille . 
» Har du ikke lagt mærke til det ? « 
Spurgte han så . 
» Jeg synes , han er , som han 
plejer . « 
Cordt rejste sig og gik over gulvet . 
Han stod en stund ved kaminen , hvor 
hun sad , og stirrede i ilden . Hun så 
op til ham med blanke , våde øjne . 
Så gik han hen og satte sig , hvor 
han sad før , og der var stille i stuen . 
» Mon ikke du skulle gå op til 
ham , Adelheid  ? « 

han kunne ikke høre hendes svar 
og så hen på hende . Hun havde 
rejst sig og kom gående imod ham . 
Han så , at hun var meget bleg og at 
hun græd , men tænkte ikke over det 
og glemte det straks igen . 
Så satte hun sig hos ham  .  .  . 
Så tæt , at hendes hvide kjole lå over 
hans fod . Hun lagde sine hænder 
sammen i skødet og skilte dem igen 
og så ikke på ham , mens hun talte . 
» Cordt , «  sagde hun . 
Og da hun havde sagt det , kom 
hun til at ryste og knugede hænderne 
i hinanden . 
» Ja ? « 
» Du skulle gå derop , Cordt . « 
Han sad lidt tavs . Så bøjede han 
sig nærmere mod hende og dæmpede 
sin stemme , som om der var nogen 

i stuen , der kunne høre , hvad han 
sagde , og ikke måtte . 
» Jeg tør ikke . Jeg har skræmt 
ham . Han farer sammen , blot han ser 
mig  .  .  . han står stille udenfor min 
dør og samler mod , når han skal 
sige godmorgen til mig . Jeg vil gå 
helt bort fra ham en lille tid  .  .  . rejse 
min vej , tror jeg , til han kommer 
mere i ro . « 
Hun så på ham og tænkte sig 
ham flakkende rundt i verden , for at 
Finn kunne få ro . Hun så ham 
vanke i fjerne byer , hvor livet strømmede 
omkring ham , ene , uden fred , 
bestandig i tanken om sin søn  .  .  . 
I længsel efter den dag ,- da han kunne 
vende hjem , i angst for , hvordan han 
så fandt ham . 
Fru Adelheid gled ned af sin stol 

og lå på gulvet foran ham med sin 
kind på hans hånd og strømmende 
tårer . 
Cordt så det ikke . Han stirrede 
over hende ud i rummet med det 
anstrengte , forpinte blik , han havde al 
tid nu , når han var ene . 
» Han kunne ikke tåle vore fester , 
Adelheid , «  sagde han grundende .  » Vi 
gjorde ham kun fortræd . « 
» Ja . « 
» Men om du gik derop , Adelheid 
.  .  . ganske stille  .  .  . sad hos ham 
lidt , så han ikke blev borte i sine 
tanker . Eller hjalp ham , så hans 
tanker fik ord . I to kunne jo altid 
sammen , og han var glad ved dig , 
hver gang du kom . « 
» Det er han ikke mere , Cordt . « 


han så forundret på hende og 
mødte hendes våde blik . 
» Når jeg nu gik derop , Cordt .  .  . 
Så kunne jeg ikke sidde hos Finn , som 
jeg sad før . For jeg er ikke længer 
den samme . « 
» Ja så , «  sagde han blot . 
Han sagde det roligt og ligegyldigt , 
som om han ingen synderlig tro havde 
haft til lægemidlet og måtte se at 
finde på noget andet . 
» Cordt  .  .  . « 
Det var et skrig . 
Han for sammen . Og som han 
først nu havde set , at hun knælede 
foran ham , skød han sin stol tilbage 
og rejste sig . 
Han gik gennem stuen og kom 
så tilbage og stod og så på hende 
med en følelse af ubehag , der voksede 

for hvert minut . Hun krøb til stolen , 
han havde rejst sig fra , og lagde sit 
hoved på den . Hun lukkede øjnene 
for hans blik og græd stille og ustandseligt . 
» Du ? «  sagde han langsomt . 
Hun tog mod slaget , hans ord 
gav hende , uden at kny . En gang 
åbnede hun øjnene og lukkede dem 
straks igen . Bleg og stille lå hun 
for hans fødder . 
Så flammede hans øjne i vrede 
og hån . 
» Så mange år , der gik , siden 
vi to sås , Fru Adelheid  .  .  . så mange 
og så onde . « 
» Ja , «  sagde hun og løftede hovedet 
et nu og lagde det igen på stolen . 
» Du drog på rejser  .  .  . efter 
den røde lykke . Du havde ikke nok 
24* 

i din mand , du elskede , og som elskede 
dig  . . . du måtte have alle mænd i 
knæ for din skønhed  . . . du måtte 
se attråen i deres øjne og deres 
ukydske hænder knytte sig , fordi de 
ikke turde gribe Cordts hustru . « 
» Ja , «  sagde hun . 
» Fandt du så den elsker , der 
bandt din vilje til sin fod  ? Og sparkede 
han dig fra sig , da han havde set 
bunden i dine dejlige øjne ? Eller 
gik du fra ham selv  .  .  . videre ud i 
verden  .  .  . efter det , som var større 
endnu og rødere ? « 
» Jeg havde ingen elsker , «  sagde 
hun stille . 
Han slog håret fra sin pande 
med et kast og knyttede sine hænder . 
» Nej , «  sagde han .  » Det havde 

du ikke . Det er din skændsel og din 
dom . « 
» Cordt  .  .  . Cordt  .  .  . om nu jeg 
havde haft det  .  .  . « 
» Ja  .  .  . om du havde haft det , 
og kom i dag . Så skulle jeg tage 
din hånd og føre dig til vor søn og 
sige til ham : her er din moder , hvem 
lykken var ond . Hun elskede din 
fader , og hendes elskov sluktes , da 
den mand kom , der var hende mere 
end han . Hun havde ingen fuldt glad 
dag i årene , der gik , fordi hendes 
skæbne var stærkere end hun selv . 
Nu kommer hun og beder om din 
kærlighed og trænger til den . « 
Han gik over gulvet og stod så 
atter hos hende . 
» Rejs dig , Adelheid . « 
Hun gjorde det og sad igen på 

sin stol med sine hvide hænder foldede 
i sit skød , tavs og stille . Han så 
på hende , og det var , som øgede 
hendes ydmyge lydighed hans vrede . 
» Hvor gik du hen , den dag du 
brød dit ægteskab , fordi den gamle 
stues luft var dig for ren og stærk ? 
Hvor var du siden ? « 
» Jeg gik til gud . « 
Cordt lo . 
» Vis mig din gud . « 
Han bøjede sig frem og så hende 
ind i ansigtet . 
» Jeg tror ikke på din gud , « 
Sagde han . 
Hun tog ikke øjnene fra hans 
og strakte sine skælvende hænder ud 
imod ham , og hendes røde mund bævede 
i gråd . 

» Så tror jeg heller ikke på ham , 
Cordt . « 
Han vendte sig fra hende . Stille 
bøjede hun sit hoved , hendes tårer 
faldt på hendes hænder , hun lyttede 
og våndede sig under slagene , hun 
havde fået , og længtes efter flere . 
Men Cordt sad ved vinduet og 
så ud , hvor regnen strømmede , og 
lygternes blus flakkede i blæsten . Hans 
vrede var borte . Han kunne ikke 
huske , hvad de havde talt om . Hans 
tanke var , hvor den al tid var , og 
alt det andet var ingen ting . 
Så stod han pludselig hos hende 
igen og tog sig med hånden til tindingen 
og så på hende med angst 
i sine øjne . 
» Adelheid  . . . mon Finn slet ikke 
kommer til os i aften ? « 

hun forstod , at det var for sent 
.  .  . uhjælpelig , håbløs for sent . Hun 
ville aldrig komme til at sige ham 
det , der brændte i hendes sjæl . Han 
ville aldrig få at vide , at hun ikke 
kom , fordi hun var træt , og fordi hun 
var bange , men at hun ærlig havde 
slettet de onde år af sit liv og stod 
igen , hvor han ville have hende den 
gang  .  .  . den gang han ville have 
hende . 
» Han kommer og siger godnat , « 
Sagde hun rolig . 
Fru Adelheid løftede sine foldede 
hænder op mod sin mund . 
Så blev det ikke sådan da . Men 
hun kunne bie . Barfodet kunne hun 
gå over stenene , om blot hun nåde 
en gang en plads i hans hus , hvor 

hun kunne sidde . Der måtte vel 
være en vej et sted , der gik til ham . 
Og aftenen led . 
Hun sad hos ham igen og holdt 
hans hånd i sin , lykkelig over , at 
han lod hende beholde den . Hun ville 
stryge hans hår fra panden , hvor 
rynkerne lå så skarpt , men gjorde 
det ikke . Hun ville lægge sine hænder 
over hans trætte øjne , men vogtede 
sig derfor . 
De talte om Finn , og hun talte 
blødt og beroligende til ham som til 
et barn , lykkelig over at gå den 
vej , han ville . Hun fandt så milde 
ord og så store  .  .  . hun fandt sit 
smil igen og så på ham og mødte 
hans smil , der kom listende på hans 
ansigt som et solglimt og sluktes i 
det samme . 


han hørte kun lidt af hendes ord . 
Men lyden af hendes stemme gjorde 
ham godt . Han hørte den og regnen , 
som strømmede på ruden , og der 
blev lunt og stille omkring ham . 
Hans angst , der havde våget og 
spejdet og jaget hver tanke og vendt 
og vejet hver tvivl , sov ind i denne 
stille time . Han sad der som en 
gammel mand , der har lidt så meget , 
at hans evne til at føle smerte er afstumpet , 
og han tager sin Lise , hvordan 
den kommer til ham , og takker til . 
Han så på hende , som han havde 
set på sin moder , da han var ung og 
bedrøvet . Han tænkte på hende som 
på en ung pige , der kendte den gamle 
mand så lidt og skyldte ham intet , 
men gik til hans stol og lagde sine 

roser i hans hånd , for at han skulle 
have det lidt bedre . 
Og én gang flyttede han sig urolig 
i stolen og så helt anderledes på 
hende og sagde : 
» Adelheid  .  .  . hvorfor har jeg 
ikke et barn foruden ham ? « 
Han sagde det ganske stille og 
lidt efter sagde han det igen . Han 
sagde det til sig selv og ikke til hende . 
Hun så det og græd , fordi hun vidste , 
han mærkede det ikke . 
Og aftenen led . 
De sad stille , og hun tav og talte 
igen om deres søn deroppe i den 
gamle stue . 
» Cordt , «  sagde hun så .  » Lad 
os gå derop ! « 
» Vi to ? « 
Hun lyttede i angst , om han ville 


sige mere  .  .  . om han ville komme 
i tanker om , hvem hun var , og støde 
hende fra sig i vrede , som før . 
Men han sad tavs og så mod 
den røde ild i kaminen . 
Så rejste hun sig og rakte sine 
hænder mod ham . 
» Kom  .  .  . Cordt  . . . lad os gå . 
Vi vil sidde hos ham lidt og tale med 
ham , stille og muntert , til skyggerne 
flyr . Så går vi herned igen , og de 
kommer tilbage , når han er ene . Men 
vi vil komme hver dag , og vi vil 
kæmpe med dem om ham og vinde 
ham . « 
Han rejste sig tungt og tog hendes 
hånd . 
Fru Adelheid ledte ham gennem 
stuen som et barn . De gik gennem 
lange gange og op ad løntrappen  .  .  . 

hun var bestandig lidt foran ham . Hendes 
øjne lyste i lykke . Klokkerne ringede 
i hendes sjæl og hun holdt Cordts 
hånd så fast , som ville hun aldrig 
slippe den . 
De kom til den gamle stues dør 
og bankede og lyttede . Hun så på 
ham og bøjede sig over hans hånd 
og kyssede den med strømmende tårer . 
Så åbnede hun døren rask og 
gik ind med løftet hoved og drog ham 
med sig . 
Henne ved vinduet sad Cordts 
søn i en af de store stole og havde 
skudt sig . 



I . 
Forestil dem , min læser , et stort , luerødt 
ansigt , ned fra hvilket der hænger et 
langt , snehvidt og filtret skæg , mellem hvis 
grove hår der undertiden skjuler sig flere 
gamle levninger af grøn søbekål , brødkrummer 
eller lysebrun snustobak , end strengt 
appetitligt er . Sæt hertil en mægtig , isblank 
og knudret pandebrask , bagtil bekranset af 
lange , hvide nakkehår , der slår krøller 
ud over frakkekraven , et par småbitte , tykke , 
lodne øren , tykke , hvide , bomuldsagtige bryn 
og en uformelig , svagt blånende næse mellem 
et par store , vandblå , stift stirrende 
øjne . 
Tilføj endelig i dette ansigt et uafladeligt , 
ligesom ubevidst minespil , en hyppig 
smilen i tanker , en munter kniben det ene 
øje sammen eller en pludselig , umotiveret 
hæven og sænken af de svære bryn , ledsaget 

af tilsvarende bevægelser af arme eller skuldre 
— og de vil så nogenlunde kunne danne 
dem et billede af genstanden for hele uggelejre 
herreds forfærdelse , for alle præsternes 
rædsel , skolelærernes indignation og bispens 
fortvivlelse — sognepræst til Søby og Sorvad : 
Thorkild asgur Ejnar Fredrik Muller . 
Yderligere kan det forøvrig anføres , at 
pastor Muller var præcis tre alen i højden , 
at han havde mistet en finger på den venstre 
hånd , og at han bestandig — sommer 
så vel som vinte* — viste sig for verden i 
samme gamle , fedtede og forunderlige dragt , 
bestående af en stor hundeskindskabuds med 
skygge , et par gråtærnede benklæder og en 
tynd , blankslidt , sort underfrakke , der var 
knappet stramt om hans mægtige kæmpekrop ; 
dertil tykke skaftestøvler , der lugtede 
surt af Tran , og en egekjæp med forsvarlig 
jernspiger på enden . 
End ikke i den strengeste vinterkulde 
var han at formå til at foretage nogen forandring 
i denne påklædning . Selv når det 
rigtig bundfrøs omkring ham , tog han sig blot 
en eftertrykkelig pris af en rød blæreskindspung , 
som ham altid førte med sig , knappede 

frakken tættere til og så’ sig forøvrig triumferende 
omkring , som nød han ret til marv 
og ben den isnende vind , der kildrede ham 
gennem huden . 
Hændte det nu ved en sådan lejlighed , 
at han på sin vej mødte en sammenkrøben 
synder , der — indbyltet i tørklæder , med 
dryppende næse og rindende øjne — kom 
imod ham langs grøftekanten , standsede han 
regelmæssigt med sit aller luneste smil , satte 
hånden knyttet i siden og vendte sig imod 
ham med et udråb som f . Eks . : 
» Halløj , de dér !  . . . Pas for guds skyld 
på , de ikke fryser fast til pelsen ! «  — — 
hvorpå han fortsatte sin vej med denne 
mægtige , øredøvende latter , der satte luften 
i forfærdelse i vid omkreds og fik de 
to store , gule , slunkne hunde , der altid fulgte 
ham , til at springe op med snuden i vejret 
og hyle i vild glæde . 
Og smilet blev liggende i hans ansigt , 
og læberne bevægede sig i deres muntreste 
mimren , så længe han bare hørte den knirkende 
lyd af sneen under sine støvlesåler . Endnu 
på den sidste bakke foran byen standsede 
han regelmæssig og rettede sine bjørnelemmer 

som for ret indtrængende at fylde lungerne 
med luftens isnåle , inden han krøb ind 
under taget på sin mørke præstebolig . 
Denne , der lå i udkanten af byen , i et 
fugtigt hul under bakkeskråningen , var en 
gammel , affældig kasse , som vinterdage halvt 
begravedes af snemasserne , der hvirvlede 
ned over den oppe fra højderne og i hvide 
driver fyldte gårdsplads og have , så kun 
træer og busketoppe ragede op . Fodhøje 
volde lå langs alle murene , og oppe på 
det sammensunkne tag hang formelige laviner 
ud over indgangsdøren , der var så lav , 
at præsten måtte dukke sig for at komme 
igennem den ind i forstuen . 
Herinde modtoges han nu ikke af nogen 
mild og hyggelig lille præstekone med kruset 
kappestrimmel og fromt glattet hår , der 
huslig tog hans stok og hue , børstede snestøvet 
af hans frakke og smilende klappede 
hans våde kind . End ikke denne ellers så 
allestedsnærværende lille muntre præstegårdsfrøken 
var der til at kaste sig om hans Hals , 
rykke ham i skægget og kalde ham sin 
» slemme , store , stygge , dejlige bamsefa’er . « 
Der var ikkun en gammel , rød hankat , der 

kom snigende langs væggen inde fra en tom 
stue med en rotte i flaben og hurtig smuttede 
ind i et andet stort og tomt rum på 
den anden side af gangen , hvor en nyslagtet 
kalv hang midt under loftet med opsprættet 
mave for at få livvarmen af sig . 
Det kunne vel i det hele siges , at var 
pastor Muller selv en ubegribelighed for de 
fleste , så var  » Hulen «  — som hans bolig 
rent ud benævnedes blandt hans sognebørn 
— det ingenlunde mindre . 
Nu skulle man , ærlig talt , også kun 
vanskelig-kunne tænke sig noget , der mindre 
mindede om disse lune , hyggelige , tæppebelagte 
smårum med bogreoler , skilderier 
og magelige lænestole , i hvilke vore små , 
hyggelige landsbypræster plejer at pusle om 
i slobrok og tøfler med deres piber og prækner . 
Her var der , selv i præstens egen stue , 
ikke så meget som en klud over vinduet ; 
gulvet var sort som en nyvendt ager , og 
det simple , mere end mangelfulde bohave — 
en gammel voxdugssofa , et par småborde , 
en tom reol og en brøstfældig trælænestol 
med læderhynde — var spredt omkring i 

værelset uden blot det tarveligste krav til 
hygge og orden . 
Det eneste oplivende v ?r en ejendommelig 
samling af store bjørnehuder , sælhundeskind , 
hvalrostænder , rensdyrshorn etc . , der var 
slået op på den ene , store endevæg som 
på et Musæum . Men ikke langt herfra , i 
krogen ved ovnen , stod til gengæld et ikke 
meget indbydende lille bord med levninger af 
søbekål i en lerskål , en humpel rugbrød , 
en kande med fedt eller smør og en kniv . 
Sagen var den , at søbypræsten var en 
eneboer og levede i et og alt som en sådan . 
Eller rettere : hans hjem var hele 
egnen , hvis skove og lyngbakker , kær og 
moser han fra morgen til aften gjennemstrejfede 
med sin bøsse eller sit mægtige egespir 
— skræmmende børn og vejfarende folk 
med sit vildmandsudseende og sin overmodige 
latter . 
Han havde vel i sit brød et gammelt , 
sort kvindfolk , der skulle være som en slags 
husholderske for ham og præstegårdens øvrige 
beboere . Men dette menneske havde 
pastor Muller straks fra den allerførste dag 
erklæret krig på kniven . I sin egenrådighed 

tillod han hende næppe nok at lave hans 
mad , endsige nærme sig hans stue , og han 
kunne blive som aldeles rasende over dette 
lille listende og forskræmte fruentimmer , som 
forholdene tvang ham til at have i sit hus , 
når han en enkelt gang mente at spore hendes 
fjed på hans enemærker . 
Idet han derfor nu — i sit fortræffeligste 
vinterhumør — trådte ind i sin stue , standsede 
han først efter sædvane på tærsklen 
for at forvisse sig om , at alt stod urørt derinde , 
således som han sidst havde forladt 
det . Da intet mistænkeligt forefandtes , tog 
han sig med sine krumme , af frosten stivnede 
fingre en forsvarlig snus af den røde 
skindpung , og gav sig derefter til på egen 
hånd at berede sig et måltid  . . . . Han 
satte skålen med søbekålslevningerne forsigtig 
ind i kakkelovnen , lagde et par ' 
pinde overkors til de halvt udslukkede emmer , 
gned sig fornøjet i de valne hænder og stillede 
sig til sidst , da vedet begyndte at fænge , forventningsfuldt 
op foran skålen for at iagttage 
 , hvorledes dens indhold efterhånden 
blev flydende , medens han samtidig omhyggelig 

indsnuste den første svage grønkåisduft , 
der steg op fra den fedtede rand . 
Pludselig fik han en idé . Han vendte 
sig om på tåspidsen , listede hen til et 
hængeskab , der var anbragt på væggen i 
den modsatte krog , åbnede det forsigtigt og 
og fremdrog af dets dyb med et underfundigt 
smil en papiromvunden flaske , af hvis indhold 
han derpå omhyggelig og under de 
pudsigste ansigtsfordrejninger og skuldertrækninger 
fyldte to småbitte farvede glas , 
der stod på det lille bord mellem smørret 
og brødhumplen  . . . . Da dette var fuldbyrdet , 
bankede han op i loftet med sådan noget 
som stødtanden af en narhval , som han 
halede frem bag sofaen ; hvorpå han sagte , 
og mens et forventningsfuldt smil bredte sig 
i hans ansigt , lod sig synke ned i den gamle , 
brøstfældige lænestol , der knagede under 
vægten af hans vældige legeme . 
Ovenover , hvor kapellanen Ruggård 
havde sine værelser , hørtes nu en stol blive 
skubbet tilbage . Et par filtsko gik over 
gulvet deroppe — helt hen til den modsatte 
ende af huset , hvor de derpå forsvandt ned 
ad en knirkende trappe  . . . . En del døre 

blev lukket op og lukket i hele det tomme 
hus igennem . Endelig bankede det på 
præstens egen . 
Kapellan Ruggård var en ung , trediveårig 
tteolog , plump af skikkelse , med et 
besynderlig fladt , blegt og skægløst ansigt 
med underlig gammelagtige træk . Indhyllet i 
en grå slobrok , som han på ængstelig vis 
holdt sammen over maven med den ene 
hånd , blev han stående i døren og så’ 
hen på lænestolen med et gennemtrængende 
og spørgende blik gennem de runde , stærkt 
slebne brilleglar . 
» Det forekom mig «  , sagde han endelig 
med bred jysk dialekt , idet han førte den 
frie hånd op til brillerne .  » Det forekom 
mig , at pastoren bankede . « 
» Jeg ?  .  .  . Nå , ja «  — fo’r den gamle op , 
ligesom af tanker .  » Ja vist , ja vist  .  .  . Det 
var bare det  .  .  . jeg ville blot tillade mig 
at forespørge hos ds . Højærværdighed , om 
de muligvis ikke skulle kunne lade dem 
friste af et par uskyldige mavedråber ? Jeg 
har taget mig den frihed at skænke dem 
et lille glas ; for jeg mente , at dersom min 

høje foresatte netop i dag skulle have deres 
beklagelige tilfælde , så — — . « 
» De véd jo meget godt , hr . Muller «  , 
afbrød kapellanen ham med en kun slet skjult 
indignation .  » De véd jo meget godt , at jeg 
aldrig drikker spiritus . Det forekommer mig 
virkelig , at den spøg snart bliver lidt for 
gammel . Det skulle i sandhed glæde mig 
meget , om det var dem muligt at finde på 
noget andet at divertere dem med . « 
» Ak , ja — ja vist — naturligvis «  , sukkede 
den gamle og rystede ligesom skamfuld 
på hovedet  .  .  .  » Men skulle dog alligevel 
ikke ds . Højærværdighed være at formå til 
at trine inden for i en ringe Broders hi og 
husvale hans ånd med en liden læskedrik 
af deres grundige dogmatiske granskninger ? 
Om min høje foresatte vil være så god 
at træde nærmere , skal jeg øjeblikkelig lade 
hente en halv tønde kul og en fodpose  .  .  . 
For sig mig en gang  .  .  . Pneumatologi , ikke 
sandt ?  .  .  . Anttropologi , er det ikke således ? 
 .  .  . Men hvorledes var det nu — om 
de ikke vil skæmmes ved at give en stakkels 
uvidende Broder et lille indblik — Petrus 
lombardus , ikke sandt ?  .  .  . « 

men kapellanen blev stående i døren . 
Han så’ ned på denne olding med en 
blanding af medynk og forargelse . 
» Synes de virkelig , hr . Muller «  , sagde 
han til sidst , da præsten endelig tav .  » Synes 
de virkelig , at det passer sig for os at tale 
om disse materier på denne måde ? Det 
forekommer mig sandelig , at der i vore dage 
er folk nok til at spotte og håne det hellige , 
så vi vel skulle vogte os for ikke selv 
at give anledning til forargelse . Jeg vægrer 
mig virkelig ved at tro , hr . Muller , at de 
finder dette at være en passende anvendelse 
af tiden , når der både her og alle vegne 
hersker så megen vankundighed og åndelig 
nød , der venter på vor hjælp .  .  .  . Jeg 
' kan således fortælle dem , hr . Pastor , at der 
i eftermiddags under deres fraværelse har 
været bud fra Hjulmand Povlsen fra Sorvad 
overdrev , hvis gamle moder — hvad de 
måske erindrer — ligger for døden ; hun 
skal i alle fald være meget dårlig . Pastorens 
køretøj var naturligvis — som sædvanlig 
— ikke i orden ; men jeg lovede at 
komme , så snart det var muligt . Nu er jo 
imidlertid både vejr og vej bleven aldeles 

ufremkommelig , og den stakkels kone ligger 
sandsynligvis og venter , — og det blot , fordi 
pastoren ikke vil give Lars besked om , at 
han skal holde sit slædetøj i orden .  .  .  . 
Desuden har de vist været af den venlighed , 
hr . Muller , at gemme min rejsepels for mig . 
I alle fald har det ikke været mig muligt at 
finde den i de sidste dage . Det skulle i 
sandhed glæde mig meget , om de snart 
ville bringe mig den tilbage . « 
» Herre gud , er den stakkels kone syg 
— er hun syg «  , sagde den gamle , atter ligesom 
i tanker .  .  .  . Pludselig rejste han hovedet , 
og hans ansigt var nu et eneste stort 
smil  : 
» Hør , véd de hvad , hr . Biskopi — véd 
de , hvad jeg har tænkt på ? « 
» Nej — det véd jeg vist ikke . « 
» De burde ved gud gifte dem , hr . 
Ruggård . « 
» Gifte mig ?  .  .  . Hvad mener de med 
det ? « 
» Jo , ser de  .  .  . jeg læste forgangen 
dag om disse nye patent-kakkelovne — disse 
transportable , de véd nok .  .  .  . Sig mig : 
kunne de ikke have lyst til at gifte dem 

med sådan en ? Det måtte dog bestemt 
være noget for dem ! Tænk ! — den kunne 
de nok så dejlig spasere med under armen , 
når de gik ud ; og om natten kunne den 
ligge og varme dem i sengen  .  .  . Frisk indfyring 
morgen og aften , som der står i annoncerne . 
Hvad siger de til det ? Var det 
ikke en god idé ? « 
» Måske jeg så , hr . Pastor , måtte få 
lov at vende tilbage til mine studier . Jeg 
ville oprigtig talt i så fald være dem meget 
taknemlig «  , afbrød atter kapellanen ham , 
bukkede med ironisk høflighed og forsvandt 
med det samme ud af døren . 
Pastor Muller lagde sig tilbage i stolen 
og sendte efter ham en af disse vældige 
lattersalver , der fik støv og møl og spindelvæv 
til at sitre i alle krogene og rotterne 
til forskrækket at rulle sig sammen og spidse 
ørene under de gamle gulvbrædder . . . . . . . . . . . . . . . . 
Oppe over loftet hørtes atter filtskoenes 
trin og stolen , der blev sat til rette . Men 
endnu sad den gamle dér med fremstrakte 
ben og hænderne foldede over maven og 
gottede sig over sit indfald . 
Pludselig sprang han op , rystede manken 

og så’ sig omkring . Det var allerede mørkt . 
Ved skæret fra kakkelovnen faldt hans øje 
på de to små glas , der stod urørte på 
bordet . Resolut gik han over gulvet og 
satte to fingre om det ene og tømte det ; 
derpå om det andet og sendte rask dets 
indhold samme vej . 
Så snoede han sig omkring , greb stokken 
i krogen , kabudsen fra knagen — og 
var ude . 
Det var tæt snefog , bælgmørke , nordenstorm . 
Sneen røg fra alle kanter og samlede 
sig i mandshøje driver langs gærderne og 
i alle sænkninger . Men præsten satte sin 
pigstav i jorden og lagde sig frem imod 
stormen , fulgt af sine hunde . . . . . . . . . Thi 
langt på den anden side bakkerne lå jo 
en gammel syg kone og ventede . 
Imidlertid dalede støvet derhjemme i 
» Hulen «  atter jævnt og uforstyrret ned gennem 
den rolige stueluft . I aftenens ubrydelige 
stilhed stak rotterne deres spidse snuder 
op af hullerne i krogene , løb over gulvet , 
bedes , peb og væltede sig under sofaen , 
mens edderkopper , møl og mider lydløst 
og grådigt færdedes oppe i bjørnehuderne 

og i de gamle spindelvæv under det røgbrune 
loft . Og henne over ilden i ovnen 
stod søbekålen og snorkede stille hen til 
ingen ting . — 
om denne præst , hans liv og mærkelige 
levnet , er det , disse blade skal berette . 

i . 
Der eksisterede for et par menneskealdre 
siden — og mulig eksisterer der derfor endnu 
— en kongelig anordning , et ministerielt reskript 
eller noget lignende , i følge hvilket 
fattige tteologiske studerende , der ville forpligte 
sig til efter endt eksamen i et længere , 
forøvrig ubestemt tidsrum at virke som præster 
oppe i vore grønlandske besiddelser , af staten 
kunne erholde en årlig , ikke ganske ubetydelig 
understøttelse til deres studeringers fortsættelse . 

et menneskekærligt reskript ! 
Alligevel var der — i hin på tteologer 
ellers så overvættes rige tid — ingenlunde 
mange , der fulgte opfordringen . Og de få , 
der gjorde det , var ingenlunde altid af den 
mest udsøgte slags . 
Det var , om sandt skal siges , i almindelighed 

mer eller mindre havarerede eksistenser , 
som livet på en eller anden måde 
havde taget for hårdt på , — synkefærdige 
vrag , der i nøden greb denne udvej som 
den sidste , fortvivlede redningsplanke . 
Sagen var den , at dette  » forøvrig ubestemte « 
Tidsrum , for hvilket man forpligtede 
sig , som regel strakte sig over det meste af 
vedkommendes liv . Kun i sjældne undtagelsestilfælde 
og under ganske særlige omstændigheder 
kunne en tidligere benådning 
forventes . 
Man forstår derfor let de følelser , med 
hvilke et sådant ungt menneske lod sig forskrive 
til denne livsvarige forvisning , — den 
stille gysen , hvormed han tænkte på den 
dag , da kaldsbrevet ville komme og skibet 
lægge ud og byens spir og tårne forsvinde 
under bølgen med den kyst , som han måske 
aldrig mere skulle gense eller i det 
heldigste som en gammel gråskæg med sneblændede 
øjne og stivnede lemmer efter en 
livslang levende begravelse deroppe i den 
evige isørkens frygtelige ensomhed og tomme 
mørke 
måske vil det også forstås , at det under 

, disse forhold og med disse udsigter for øje 
ikke altid kunne være det mest eksemplariske 
• liv , disse  » grønlandske studenter «  — som 
man kaldte dem — førte i den korte tid , de 
endnu havde at leve i . 
I virkeligheden var det endog meget ofte 
akkurat det modsatte . 
Fortidens ulykker , skuffelser , savn og 
nød havde på forhånd løsnet grunden 
under deres fødder ; og bevidstheden om at 
have  « solgt sig «  dræbte snart den sidste rest 
af menneskelig værdighed i deres bryst .  .  .  . 
De levede for sig selv , en besynderlig lyssky , 
ligesom underjordisk tilværelse i berygtede 
smøgers mørke og kælderbeværtningers bagstuer , 
hvor de med en fortvivlet grådighed 
tog for sig af livets forskellige goder , inden 
det blev forsilde ; benyttende tiden dag og 
nat ligesom med en feber efter at prøve alt , 
efter at tømme i sig af alt , mens der endnu 
var lejlighed ,  . . . . indtil de en nat kom hjem 
til deres tomme kvist og ved at tænde spiddelyset 
blegnede ved synet af et stort , blåt 
brev med fakultetets røde segl , der lå og 
ventede på dem , indeholdende anmodningen 
om hurtigst mulig at indstille sig til den tteologiske 

eksamen for med første  .skib at drage 
op til—  » Syndernes forladelse , kødets forsagelse 
og den evige is «  , som det hed mellem 
de ulykkelige . 
Og Thorkild asgur Ejnar Fredrik Muller , 
der hørte til iblandt dem , havde ikke været 
anderledes end de fleste . 
Mange vil måske endnu fra hine tider 
mindes en svær , stor og kejtet fyr , der 
gjærne var til latter overalt , hvor han viste 
sig , og som altid var i vejen med sin kluntede 
krop og sine lange lemmer , skønt 
han bestandig gned sig op langs husvæggene 
og ved alle lejligheder gjorde sig så lille 
og ubemærket , som det blot var ham muligt . 
Sikkert vil de i så fald huske ham fra 
en forelæsning i det tteologiske avditorium , 
til hvilken han en gang ligesom af en fejltagelse 
havde forvildet sig , . og hvor hans 
tilsynekomst straks i døren vakte en sådan 
munterhed , at han atter skyndsomst fortrak , 
. . . . eller måske endnu bedre fra en af hin 
tids smudsige og uhyggelige studenterbillardstuer , 
hvor han ofte sad hele dage igennem 
i en og samme mørke krog , med albuerne 
på knæene , hagen hvilende i hænderne , 

som sov han indvendig , mens han med et 
drømmende , halvslukt blik så’ ud på vennerne 
omkring billardet og blot nu og da langsomt 
trak mundvigene op til*et sløvt smil , når 
det behagede en af disse at slå ham kraftigt 
på skulderen , hælde en snaps brændevin 
ud over hans hoved eller på anden måde 
være vittig på hans bekostning . 
Uden nogen sinde selv at sige et ord 
eller tage del i lystigheden , men tålmodigt 
findende sig i at blive benyttet af kammeraterne 
til en hvilken som helst slags spøg , 
kunne han ofte sidde således timevis uden 
at røre sig , — som et alt for stort , godmodigt 
dyr , der for længst var blevet enigt med sig 
selv og andre om , at det i et og alt var 
født som en umulighed . 
Om dette havde der nu virkelig også 
blandt alle hersket en sjælden rørende enighed , 
omtrent fra samme stund den lille Thorkild 
for første gang åbnede sine store , vandblå 
øjne i moderens sovekammer . 
Og meningerne havde ikke forandret sig , 
efterhånden som de kluntede lemmer voksede 
ud og kroppen rakte sig . 

både slægt og venner kunne ikke højlydt 
nok forsikre , at han var og blev en 
umulighed . Og hans stakkels lille bekymrede 
og fortumlede moder kunne under opvæksten 
ikke ofte nok tage ham mellem sine 
hænder for at forkynde ham , hvor ringe et 
håb han turde gøre sig for livet ; hvor 
lidet han måtte vente , at dette ville bringe 
ham ; og hvorledes man med tålmod og 
ydmyghed måtte bære de åg , som Vorherre 
lagde på ens skuldre . 
Thorkild så’ dagens lys i en lille jysk 
provinsby , hvor hans fader , der var adjunkt , 
pludselig døde kort tid efter drengens fødsel , 
efterladende moder og barn i trange og 
sørgelige kår . På en velhavende slægtnings 
bekostning og under hans strenge opsigt 
blev han i sit tiende år sat ind i 
byens latinskole for efter et ønske , som 
faderén endnu på sit dødsleje indstændigt 
havde gentaget , og som de efterlevende derfor 
mente at burde gøre sig til pligt at opfylde , 
at uddannes for den studerende stand . 
Det var lange og kvalfulde år for det 
ulykkelige barn . Mere end én gang var man 

lige ved i fortvivlelse at opgive forsøget . 
Men da han endelig i sit tyvende år , efter 
de utroligste anstrengelser og endda kun ved 
en ren slumpelykke , slap igennem studentereksamen , 
lod familjen ham øjeblikkelig indskrive 
til grønlandsk præst , idet man fik den 
stakkels svage og forkuede moder gjort begribeligt 
 , at dette var den eneste tænkelige 
udvej . 
Thorkild selv gjorde ingen modstand 
men tog denne afgørelse med samme stumme 
ligegyldighed , hvormed han fra barnsben 
havde vænnet sig til at finde sig i alt uden 
indvendinger . 
Og da det først ret var gået op for 
ham , hvor det egentlig var , man havde anbragt 
ham , hvor han havde sin plads — så fulgte 
han fra samme dag trolig alle  » Grønlænderne « 
I hælene , både til de mørke smug og til 
kælderbeværtningernes bagstuer , uden nogen 
sinde at tænke over , om det mulig burde 
eller kunne være anderledes . 
I fire år levede han således , uden 
egentlig ved nogen lejlighed at vågne af 
den sløvhedstilstand , hvori han mere og mere 

sank ned . Et vildt , rødligt skæg groede 
ham efterhånden ud af det store , fregnede 
ansigt , mens de plumpe lemmer og den tunge 
krop voksede indtil det latterlig uformelige  .  .  .  . 
» Bjørnen «  kaldtes han allerede den gang 
blandt kammeraterne . Og virkelig mindede 
han , når han således sad imellem dem , 
hensunken i sin dvaledøs , med de store røde 
labber for munden og det lodne , ludende 
hoved ned over brystet , — virkelig mindede 
han da om en mægtig , tæmmet vildbams , 
for hvis sløvt stirrende øjne tågede drømmesyner 
og uklare billeder af barndomsegnens 
skove , moser eller vidtstrakte Enge nu og da 
gled forbi . 
. . . . Men nu hændte det just i disse 
åringer , at en usædvanlig streng vinter 
bortrev et par af de danske præster i det 
nordligste Grønland . Og da Thorkild en nat 
kom hjem til sin tomme kvist , fandt han 
derfor — længe før han havde ventet det — 
ved spiddelyset sit  » blå brev «  liggende på 
bordet . 
Det var første gang i sit liv , at han 
følte knæene vakle under sig . Tre gange 
læste han skrivelsen helt igennem , inden han 

fiildt havde forstået den . Så lod han sig 
synke ned på sengekanten , med brevet 
mellem hænderne , og faldt i dybe tanker . 
Men som han således sad , fødtes en 
idé i hans hjerne , — en idé , hvis snildhed 
overraskede ham selv på samme tid , som 
han ikke kunne forstå , at ingen anden havde 
fået den for længe siden . Det gik nemlig 
op for ham , at man jo umulig kunne gøre ham 
til præst . Han vidste med sig selv , at han 
var blottet for enhver tteologisk kundskab . 
Han havde i alle disse år ikke åbnet en 
bog , og siden hint mislykkede forsøg på 
at liste sig ind til en p'orelæsning havde han 
næppe set universitetets mure . Han var fuldstændig 
 » bar «   . . . . Og nu var det , han havde 
regnet ud , at ifald han ved den skriftlige 
eksamen afleverede alle sine opgaver ubesvarede 
og ved den mundtlige prøve ikke 
sagde et levende muk , så kunne man umulig 
give ham nogen karakter — og følgelig 
ville man blive nødt til , i alle fald foreløbig , 
at lade ham blive hjemme . 
I hele den måned , han af fakultetet 
havde fået tilstået som frist , gik han nu 
og pønsede på iværksættelsen af denne plan , 

uden at betro den til nogen som helst endog 
af sine nærmeste kammerater . Og da tiden 
kom , fulgte han den samvittighedsfuldt og 
uden blinken . 
Der blev en ordentlig latter rundt på 
studenterknejperne , da det fortaltes om den 
grønlandske bams , at han havde leveret alle 
sine skriftlige opgaver  » isblanke «  op . 
Men Thorkild havde her gjort regning 
uden højere vedkommende . 
På en forespørgsel hos disse fra fakultetet 
indløb nemlig underhånden det svar , at 
kandidaten nødvendigvis under alle omstændigheder 
skulle have eksamen , og det endog 
så betids , at han som ordineret mand kunne 
afgives til kolonierne med første afgående 
skib  . . . . Og således muliggjordes da den 
komedie , der endnu mange år efter skulle 
leve som et sagn i det tteologiske fakultet . 
For et propfuldt avditorium af unge og 
ældre præste-emner , der var strømmet sammen 
for at overvære denne forestilling , måtte 
den arme Thorkild løbe spidsrod gennem 
alle de tteologiske fag , af hvilke der var 
flere , han ikke en gang kendte af navn . 

med hænderne tungt hvilende på sine 
knæ , øjnene stift i gulvet , latterlig endog 
for sig selv i sin sorte , lejede kjoledragt , der 
stumpede for hænder og fødder , sad han dér 
på sin stol uden at røre sig og så’ ud , som 
havde han blot det eneste ønske : at jorden ville 
åbne sig under ham og opsluge ham for stedse . 
.  .  .  . Det så’ undertiden helt uhyggeligt ud . 
Professorerne snoede og vred sig som orme — 
røde og fortvivlede — ruskede ham i frakkekraven 
og råbte ham ind i øret  . . . . men 
ikke en stavelse kom over hans blege , sitrende 
læber . 
Endelig , i det aller sidste fag , da eksaminator 
— næsten under avditoriets jubel — 
ved en slags overrumpling fik skruet ud af 
ham , hvornår  « omtrent «  Luther levede , fik 
sagen dermed en ende  . . . . Og med sit 
vix non contemnendus , sit præstebevis og 
bispens strengeste formaninger til flittigt og 
samvittighedsfuldt at indhente det så sørgeligt 
forsømte , sendtes han da  » pr . omgående « 
Op til det nordligst tænkelige præstekald i 
den vide verden . 
End ikke moderen fik han sagt et sidste 

farvel . . . . Skibet lå sejlklart på reden , 
og en eftermiddag i begyndelsen af April 
lettede det Anker . 
Ingen var’ der til at tage afsked med 
ham ; — og snart skjulte mulm og tåge 
den hjemlige kyst for hans stirrende øjne . 

Iii . 
Dér , hvor landet højnede sig og fjældene 
— nøgne og sorte — trådte ud i det 
store , isopfyldte hav , bøjede en bred fjordarm 
sig rolig ind mellem to skyhøje klippebarme 
og trængte dybt ind i kystlandet . 
I mundingen var den vid og rummelig 
som et sund , fuld af små , snedækkede øer 
og klippefulde skær , over hvilke tusinder af 
snehvide fugle kredsede og fyldte luften 
med skrig . Men efterhånden som den nåde 
ind , blev den bestandig smallere , trængtes i 
sit bugtede leje bestandig snevrere sammen 
mellem de høje , bratte , nøgne fjældvægge , 
der stod dér , tinde over tinde , i et gråt , 
tavst og trøstesløst øde , — indtil den til sidst , 
inderst inde , på ny videde sig ud og endte 
som i en lille fredelig indsø , der dækkede 
bunden af en mægtig , dyb klippekjedel , hvis 
mere jævnt skrånende sider og mosgrønne , 

gullige eller med krægebærris bevoksede 
klipperevner spejlede sig i dens stille , krystalklare 
vande . 
Det kunne vel af og til i den korte 
sommer hænde — især imod storm — at et 
hvalfangerskib fandt vej herind mellem fjældene 
og vakte ekkoet op med sine klirrende 
ankerkjættinger og sine menneskestemmer , 
. . . . eller at en af storhavets hvaler forvildede 
sig ind mellem skærene og piskede vandet 
i vrede , indtil den med sprøjt og larm slap 
ud igen . 
Men ellers lå stilheden dyb og slumrende 
mellem de rolige fjælde , nat og dag uden 
at brydes ,  . . . . kun ligesom sat i musik af 
midnatssolens summende myggesværme , der 
stod derude over det gyldentfarvede vand 
som sorte , dansende slør , hvor igennem 
solstøvet sigtedes . 
Nu og da lød et lille plask ude fra dybet , 
hvor en sort , blank ryg skød sig op og 
forsvandt . Brede , buttede snuder stak hist 
og her op i vandskorpen for at drikke luft 
og dukkede derpå lydløst under . 
Ned ad fjæljsiden kom den blågrå 
ræv med langsomme , søvnige skridt . På en 
3 

afsats i klippen standsede den , så’ sig ligegyldigt 
om , rystede pelsen' og gik videre ,  .  .  .  . 
Fulgte derpå et stykke langs med søbredden , 
hvor små , mangefarvede kiselsten glimtede 
fra bunden af det klare vand , snappede 
dovent efter en myg , gabede rødt og begyndte 
endelig med sin spidse snude at rode 
op mellem en bunke gamle , afgnavede ben , 
der lå uden for indgangen til en forladt , 
halvt sammensunken hule af mostørv og sten , 
ind i hvis kølighed den til sidst selv forsvandt . 

men rundt omkring søen , spredt under 
klippeskrænterne , lå en hel lille by af sådanne 
små , sammensunkne jordkuler — de 
indfødtes kummerlige vinterboliger — som 
de ved første glimt af vår og sol i huj og 
hast havde forladt for at ty op til den glade 
rensdyrsjagt inde på de store højsletter 
under indlandsisen . 
Også en slags tarvelig stenkirke fandtes 
her , bygget op mod selve klippesiden og 
med et simpelt trækors over indgangen . Og 
oppe på fjældskrænten , i ly af et par store , 
af gulligt lav beklædte klippeblokke , hang 

en rødmalet bjælkehytte med hvide vinduesrammer , 
bræddetag og en indhegnet gård 
for hundene . 
Men også denne var nu forladt . Kun 
ræven luskede nu og da ved aftentid herop 
med pelsen fuld af myg og gav sig dovent 
til at gnubbe sig op ad hjørnestolperne . 
Men når den lange vinternat nærmede 
sig og sneen begyndte at lægge sig tæt over 
landet , vågnede der liv i denne øde stenkjedel . 
Fra øst og syd kom små , skindklædte 
skikkelser ned over fjældsiderne med hundekobler 
og tungt belæssede slæder , vinkende 
og råbende til hinanden på lang afstand 
gennem den tykke sneluft . Nogle på ski 
— i strygende fart ned over skråningerne 1 
samtidig kom andre vestfra , ind igennem 
fjorden , i deres store , gule skindbåde og 
små kajakker  . . . . to , tre familjer i følge , 
snakkende , kjævlende , leende , klodsede og 
ubehjælpsomme i al deres stive skindtøj  .  .  .  . 
Fruentimmerne ved årerne , gulbrune og sortøjede , 
nogle med patteglutter bag på ryggen 
i amauten  . . . . og alle bådene fulde af 
skindbylter , spæk , klumper af blodigt sælhundekjød , 
fuglevildt , stinkende huder og 
3* 

store , opspilede rensdyrmaver fyldte med 
blandinger af mel , gryn eller ærter , som de 
havde tusket sig til på handelspladsen sydefter . 

hver dag bragte nye familier til kolonien . 
Der blev et liv søen rundt af disse 
små , travle , skindklædte skikkelser , der 
endnu var som halvt berusede af sommerens 
sol og den ville jagt oppe under højlandsisen . 
Vinterboligen skulle ordnes , sten og 
Mos skulle samles , de nye huder spredes 
ud over klipperne for at vindtørres . Oppe i 
fjældrevnerne , på afsides steder , blev vinterforrådet 
nedlagt i stendysser og omhyggelig 
tildækket med huder og sne . Og inde i 
hulernes mørke vraltede de gamle , krogede 
og skaldede koner snakkesalige omkring og 
bredte skindene over sovebrikserne , fyldte 
Tran i vægstenslampen og hængte den store , 
sorte kogegryde op over denne under det 
lave , vådt dryppende loft . 
Og alt imens sank solen for hver dag 
dybere og dybere under horisonten , og mulmet 
gled ind fra nord med tætte , kolde snefald 
og bidende isvinde . 

men selv i dette vinternattens månedlange 
mørke , når landet lå begravet under 
de favnehøje driver og havet stod ispakket 
og mørkt , så langt øjet nåde , så levede 
man dog , om også ofte fattigt nok , heroppe 
under sneen  . . . . Hist og her faldt et lille bitte 
rødligt skær fra en hules tarmrude hen 
over det hvide , tavse dække , der gerne havde 
sænket sig lidt over en sådan plet på grund 
af det ophedede rum nedenunder . Nu og da 
kom en skindbylt krybende ud på alle fire 
fra den lange , lave , stensatte gang , der fra 
hulen førte ud i det fri . Og altid gik de 
store , slunkne hunde søgende omkring og 
hylede klagende i de bitterkolde nætter . 
Ude på fjorden , skjult i frosttåge !- , 
stod stivfrosne fangere på vagt ved sælhundenes 
blæsehuller  . . . . urokkelige i timevis , 
med harpunen parat i den højre hånd , 
kun nu og da varsomt løftende den ene fod 
for ikke at fryse fast til isen . Andre gik 
ude mellem skærene med bue og pil  . . .  . 
Bestandig videre og dristigere , efterhånden 
som vinterforrådet slap op og frosten lukkede 
alle sunde . 
Men var end sulten og nøden mangen 



gang stor på denne tid , så døde man 
alligevel sjældent helt heroppe ; knurrede 
næppe en gang over sin ublide skæbne . 
Selv når det sidste stykke frosne spæk var 
fortæret og endog vægstenslampen under 
loftet gået ud af mangel på næring , så 
rullede man sig blot tættere sammen i mørket 
over stenbrixerne , tavst lyttende til de ville 
vinde , der rasede hen over ens hoved , 
tålmodigt og gudhengivent ventende på 
den stund , da sneen på tinderne atter første 
gang tændtes af dette røde guldskær , der 
bebudede , at solen — solen ! — var i anmarsch . 

da kom de krybende ud — store og 
små skindbylter — fra alle hulerne omkring 
søen , rejste sig på de vaklende knæ , strakte 
armene frem og stirrede med de matte , forsultne 
øjne op imod dette fremmede lys , 
der ligesom legede på fjældkammene . Selv 
gamle krøblinge og de , hvem sulten havde 
udmattet , så de ikke kunne støtte på benene , 
måtte bæres ud i det fri for at overbevises 
om , at det virkelig var sandt , og for at se 
på , hvorledes nu skæret dag for dag 
listede længere ned ad klippesiderne . 


og når så til sidst en smal , rødglødende 
rand pludselig kiggede op over den blånende 
fjældkam i syd , og solens store , blodrøde 
kugle roligt hævede sig op i den stråleklare 
luft , — da blev der ingen ende på lyksaligheden . 

store glædestårer randt ned ad de udhulede 
kinder . Man råbte og klappede i 
hænderne , humpede ellevildt om på de 
kluntede lemmer og faldt hinanden om halsen 
af lutter rørelse . Mødre rakte deres 
børn frem på armene , mens de skreg i vild 
henrykkelse , og børnene rakte deres små , 
magre hænder ud imod den store varmekilde 
og blandede deres svage stemmer i det 
fælles halleluja-råb . 
Sekinek ! Sekinek ! 
Men for hver dag herefter hævede den 
blodige kugle sig bestandig højere på den 
blå himmel , læggende et liv af farve og 
glød over hav og land , hvor sneen svandt 
i stride , skummende strømme ned ad fjældsiderne . 

og da den til sidst slet ikke mere forlod 
dem , men alt blev en eneste , strålende , solsitrende 
dag , begyndte det at myldre op fra 

alle klipperevner og Spalter med ungt , glinsende 
Mos og rødligt lav , der skød sig 
frem og hagede sig fast og dækkede som et 
festlig spraglet blomstertæppe alle skrænter 
og Dale . Krægebærrene pippede frem , bøllebuske 
og de tommehøje pileris satte småbitte 
blade .  . . . og alt til disse frygtelige , ligesom 
underjordiske drøn rundt om fra kysten 
— skud på skud — hvor isfjældene brød sig 
løs fra landet og satte kursen ud over det 
blå , genåbne hav . 
Rolig og majestætisk gled disse polarhavets 
mægtige sejlere hen under den vinfarvede 
himmel  .  .  . som æventyrslotte  .  .  . som 
svømmende krystalpaladser , med tinder og 
kuplede tårne , solrøde , azurblå eller ligesom 
dryppende af blod og guld . 

Iv . 
Der var noget usædvanligt på færde 
nede omkring søen . Folk løb ilsomt frem og 
tilbage på strandbredden , halede ud af 
hulerne de pjalter af huder , skind og sammensyede 
tarme , som de i vinterens løb 
ikke havde fortæret , samlede deres fangeredskaber 
og køkkentøj og pakkede det alt sammen 
på de kajakformede hundeslæder 
eller i de store , gule konebåde , der i række 
stod opskudt bag  » Føren «  . 
Det var vinterkolonien , der var i færd 
med at bryde op . Nu , da solen endelig var 
kommen , hastede man for at komme op til den 
glade renjagt på de vide højsletter under 
indlandsisen . Enkelte af hulerne var allerede 
tomme , beboerne draget tilfjælds . Og de , 
der var tilbage , tænkte blot på at gøre sig 
færdig til hurtigst mulig at følge efter . 
Oppe på klippeskrænten , på en bænk 

uden for den lille bjælkehyttes dør , sad 
Thorkild . 
Han sad — efter gammel vane — med 
hagen i hånden , albuen støttet på knæet , 
og fulgte spændt med øjnene denne travle 
opbruds-færd dernede omkring søen : slæderne , 
der blev pakket og snøret , hundene , 
der blev koblet , de syge og svage , der blev 
båret ud og lagt tilrette ovenpå skindbylterne . 

det havde været en lang og tung vinter 
for ham — denne første . 
Med den pludselige trang til at virke , til 
at føle alle sine evner og kræfter taget i 
brug og lagt i beslag , der var vågnet hos 
ham heroppe i denne kolde , styrkende luft , 
havde han straks , følgende bispens formaning , 
kastet sig over sine bøger . Døgn efter døgn 
havde han 'denne lange vinternat siddet derinde 
under den døsige tranlampe i sin lille 
ensomme bjælkestue , med hovedet fast presset 
mellem sine hænder , og læst og læst i  » Kristendom 
og hedenskab «   ,  » Præk Jesus mellem 
de vankundige «  ,  » Gylden skatkiste «  , 
» Gangbare og anvendelige mettoder til højst 

isbjørnen . 
43 
nødvendig indpodning af den kristne læres 
sandheder «  — skrift efter skrift , en hel 
kiste fuld , som missionsselskabet havde givet 
ham med på rejsen . 
Men hvor ivrigt han end fordybede sig ; 
hvor samvittighedsfuldt han end lukkede sig 
inde , så dæmpede det dog ikke en stundesløs 
uro i hans indre , — en vågnende angst 
for noget lavt og foragteligt , han følte i færd 
med at bryde frem hos sig , og som truede 
med at tage magten over ham . 
Han kunne gribe sig i at stå timevis 
uden for sin dør og følge de ville jagtskrig 
ved sælhundemyrderierne ude på isen eller 
den rasende forfølgelse af en anskudt Bjørn 
. . . . med en lidenskab som den , der undertiden 
i hans første drengeår havde været 
hans stakkels moder til så megen bekymring 
og bragt alle slægtningenes afsky over hans 
hoved . 
Det var endnu ikke ret mange dage 
siden , han en morgenstund havde gået i 
tanker på et afsides sted ude ved søbredden . 
På én gang fik han øje på en stor 
sælhund , der lå og vuggede sig behageligt 
i vandet bag en solbeskinnet isflage nær 

ved kysten ; og pludselig grebet af en uimodståelig 
drift kastede han sig da lynsnart ned 
på jorden  , inden han var bleven sét , krøb 
lydløst hen bag en klippeblok , der tæt derved 
ragede ud i vandet , og gav sig derfra til 
at skrabe med stenene på strandkanten og 
samtidig at fløjte sagte og blidt , således 
som han havde sét og hørt de indfødte gøre 
det  . . . . Ganske rigtig begyndte også sælhunden 
at lytte og se sig ligesom forundret 
omkring , hvorpå den langsomt dukkede under . 
Men lidt efter viste den atter sit store , runde , 
lyttende hoved i vandskorpen og nu tættere 
ved land . Thorkild havde imidlertid ikke 
rørt sig . Hans hjerte bankede heftigt i siden 
 ; og han var bleg af spænding , idet han 
nu igen — men ganske svagt — gav sig til 
at_skrabe på stenene og med læberne at 
frembringe disse bløde , , langtrukne lokketoner . 
Dyret stak sin brede , børstede snude 
lige i vejret , spilede næseboerne op og forsvandt 
så på ny . Men da det nu for tredje 
gang dukkede frem , og denne gang ganske 
nær ved Thorkild , slyngede han i samme nu 
med al sin kraft en nævestor , skarpkantet 
sten lige imod dets hoved  . . . . Han sprang 

op med et halvt skrig . Stenen havde ramt 
midt i pandebrasken , og dyret var øjeblikkelig 
dukket under . Men da vandet i det 
samme farvedes rødt , gik der en gysen igennem 
ham . Han skammede sig over sig selv 
.  .  .  . og med en fortvivlet følelse af sin egen 
lavhed og sin ulykkelige natur gik han hjem , 
stængede sin dør og begravede sig atter 
mellem sine bøger . 
Men end ikke her hjemme mellem de fire 
nøgne vægge kunne han nogensinde holde sine 
tanker fængslede ved bogen , hvor meget 
han end søgte at tvinge dem under sin vilje . 
Ved hver mindste lyd , der nåde op til 
ham fra søen , rejste han lyttende sit buskede 
hoved , og inden han vidste et ord deraf , 
sad han fortabt i gisninger over , hvorfra 
lyden vel kunne skrive sig — om det mulig var 
kajakkerne , der vendte hjem fra fangst , eller 
flænserne på stranden , eller måske ungdommen , 
der dansede pingasut i måneskinnet 
foran hulerne ? Men hørte han kajakmændenes 
bekendte råb , når de stod ind i fjorden 
med fangst , kunne han umulig holde sig rolig 
længer ; han måtte ud at se , hvad der var 
påfærde , og hvad de bragte hjem . 

ofte måtte han i denne tid tænke på 
sin fa’erfa’er , som han aldrig havde sét , 
men om hvem en af moderens gamle tjenestepiger , 
der havde kendt ham nøje , mangen 
gang , mens han var barn , havde fortalt ham 
mange forunderlige eventyr . 
Han havde gennem disse den gang dannet 
sig den forestilling om ham , at han 
havde været sådan noget som krybskytte og 
havde levet og boet halvt som en vildmand 
inde i de store Rold skove nær ved Thorkilds 
fødeby ; at han havde været en stor kæmpekarl 
med et vildt , rødt skæg , en slagsbroder , 
en drukkenbolt , som havde været 
familjen til megen sorg . 
Dette sidste sluttede han blandt andet 
deraf , at hans moder aldrig nogen sinde havde 
omtalt ham . Kun en eneste gang havde han hørt 
hende nævne hans navn , idet der i et af hendes 
mest bekymrede øjeblikke slap hende ud af 
munden , at han — Thorkild — lignede ham . 
Og han huskede endnu , hvilket underligt betagende 
indtryk dette den gang havde gjort 
på ham . 
Men herved var det just , hans tanker nu 
atter dvælede , mens han sad her på bænken , 

med hovedet i sin hånd , og stirrede ud 
over den travle opbruds-færd dernede omkring 
søen : slæderne , der blev pakket , bylterne , 
der blev snøret , hundene , der blev 
kobleb .  .  .  . Der var ikke den ting , der undgik 
hans årvågne øje ; han fangede hver 
mindste lyd , der steg op til ham gennem 
den stille , stærke luft ; fulgte som med stigende 
spænding hver flok eller familje , der 
endelig blev færdig til afrejse og snakkende , 
kjævlende og leende kravlede op ad fjældskråningen . 
Ikke et øjeblik slap han dem 
da af syne , men fulgte dem skridt for 
skridt på hele den tunge , besværlige vandring 
op over klippebrokker og stejle mosskrænter , 
indtil de til sidst som små , mørke 
prikker forsvandt bag fjældkammen . 
Men selv da sad han længe med blikket 
stift hæftet på stedet , som om bjærget åbnede 
sig for hans øjne , og som om han bag 
klippetinderne så’ ud over selve den glade 
renjagt på de vide , frodige højsletter . . . . 
Teltene , der var rejst under skrænterne med 
deres lange træstager og det smukke tarmskindstæppe 
foran indgangen ; de store , rygende 
tranbål , hvorom de brune kvinder 

sad lejrede under den åbne himmel ; den 
flygtende ren med sine kalve ; hundeglam , 
hallo og skrig , og solen sitrende over det 
bløde , glinsende Mos  . . . . 
Han tog hastig øjnene til sig , pressede 
ansigtet ned i sine store , fregnede hænder 
og sad længe således uden at røre sig . 
Pludselig hævede han hovedet . Nede 
fra stien , der langs fjældskrænten førte op 
til hans bolig , hørtes skridt og menneskestemmer , 
der nærmede sig . 
Lidt efter dukkede også to skindklædte 
skikkelser op — en mandlig og en kvindelig 
— i hvilke Thorkild straks genkendte den 
gamle Ephraim og hans datter Rebekka eller 
» Solen «  , som hun undertiden kaldtes på 
grund af sit milde udseende . Han vidste 
også , at de kom for at tage afsked ; han 
havde hørt hundene gluffe af glad forventning 
nede ved føren . 
Ephraim var en lille , lidt duknakket person 
på et par korte ben , med små , runde 
arme og et langagtigt , meget mørkebrunt 
ansigt , i hvilket et par usædvanlig udviklede 
øjenbryn og et sæt vel bevarede tænder 
var de eneste prydelser . 

selve øjnene viste sig nemlig kun som 
to små , lidt skæve streger højt oppe under 
brynene , og næsen var så flad og uudviklet , 
at den nærmest tog sig ud som en lille tilfældig 
hudlap mellem kindbenene . 
Han havde i sin tid hørt til koloniens 
voveligste fangere og regnedes endnu blandt 
dens pålideligste og ædrueligste familjeforsørgere . 
Men disse sidste strenge vintre , i 
hvilke han undertiden — som de fleste andre 
forøvrigt — havde måttet ernære sig af tang 
og nogle gamle angmasæthoveder , som de 
gravede op under sneen fra affaldsdyngerne , 
havde taget hårdt på ham , og han så’ 
svag og lidende ud . Desuden havde han i 
denne vinter mistet to af sine bedste hunde , 
der var døde af sult ; og om alt dette gav 
han sig nu straks til vidtløftig at berette for 
Thorkild , idet han urokkelig blev stående dér 
foran ham med hænderne foldede over maven 
og ligesom mekanisk løftede og sænkede 
de buskede bryn uden at åbne øjnene . 
Thorkild forstod næppe halvdelen af , 
hvad den gamle i sit besynderlige blandingsspr°g 
fortalte ham . Han stirrede ufravendt , 
4 

ligesom undseeligt , ned på jorden og nikkede 
blot nu og da adspredt og tankefuldt . 
Imidlertid stod også Rebekka lidt forlegen 
et stykke borte og skottede i smug og nysgerrigt 
hen på denne underlig sky og tavse 
præst , som ingen ret kunne blive klog på . Selv 
var hun en lille munter , buttet én på atten 
år , over hvem vinterens nød og elendighed 
syntes at være gået ganske sporløst hen . 
Hun var af en mere lys hudfarve end faderen , 
havde en smukt formet pande , skinnende 
hvide tænder bag tykke , brune , livslystne 
læber og små , mørkebrune øjne , der så’ 
skælmske og forstandige frem mellem de lange , 
grove vipper . Hun bar en dragt af rødfarvet 
skind , der sluttede stramt om hendes 
korte , stærke , sammentrængte krop .  » Toppen « 
— hårtoppen — af blåsorte , stride hår , 
var bundet stramt op i et kvarters højde og 
omviklet med et spraglet skindbånd . På 
fødderne havde hun et par splinternye , med 
hvidt broderede kamikker , som det øjensynig 
var hende meget om at gøre , at præsten 
skulle få at se ; og det var åbenbart , at hun 
nylig havde vasket sig ; thi snavset sad ikke 
som et jævnt lag over hele ansigtet men i 

små klatter rundt om på de struttende 
kinder . 
Pludselig afbrød Thorkild den gamles 
lange , ensformige passiar og spurgte med 
dump stemme , hvornår de rejste . 
Uden overgang eller forandring i tonen 
begyndte da Ephraim med samme vidtløftighed 
at udbrede sig over deres rejseforberedelser 
og sommerplaner . De skulle — sagde han — 
slå følge med tre andre familjer , hver på 
fem personer , med hvilke de havde haft vinterbolig 
tilfælles , og om et par timer skulle de 
bryde op for at være over det første fjæld 
inden aften . 
Thorkild var for længst igen sunket hen 
i sine tanker . 
Men lidt efter gav han sig atter — temmelig 
sagte og uden at løfte hovedet eller se 
op fra jorden — til at spørge ud om renjagten 
og om livet deroppe på højsletterne . Og 
da spurgte den gamle ham til sidst rent ud , 
om præsten måske tænkte på at følge med . 
Thorkild løftede hurtig sit buskede hoved , 
ligesom studsende . Derpå gled et besynderligt , 
sky smil over hans ansigt . 
Ephraim , der tænkte , han måske var 

gået for vidt i sin dristighed , søgte også 
på sin side at slå ytringen hen i spøg ; 
og lidt efter tog de alle hjertelig afsked og 
ønskede hinanden et glædeligt gensyn til 
efteråret . 
Men da de var gået , satte Thorkild sig 
træt tilbage på bænken og så’ tungt og 
bittert frem for sig . 
På én gang sprang han op , trådte 
hen til fjældkanten , satte sine store hænder 
for munden og råbte : 
» Ephraim !  . . . . Ephraim !  .  .  .  . « 
Dernede på stien vendte den lille skikkelse 
sig om og så’ spørgende op . 
» Palase !  . . . . Oi ? « 
Thorkild var  .ikke i stand til straks at 
svare . Han var bleven meget bleg , hans 
hænder rystede , og hans tunge ville ikke 
lystre ham . 
— — men da om aftenen de folk , han 
havde lejet til at sejle sig til sit anneks ved 
handelspladsen sydefter , kom for at afhente 
ham , fandt de til deres forbavselse huset 
tomt , døren stænget og vinduerne tilspigrede . 
Præsten var draget tilfjælds med Ephraim 
og hans følge . 

v . 

han var blandt de første , der kom tilbage , 
da sneen faldt — på ski ned  »  .over 
fjældtragtens sider , fulgt af sine hunde . - 
men de , der ikke havde sét ham siden 
vinteren , kunne næppe kende ham igen , så 
forandret var han bleven . 
Det var ikke alene det , at hans hoved 
havde rejst sig , hans ryg* rettet sig ; at han 
havde fået liv i øjnene og farve over 
kinderne . Men der var virkelig kommet ligesom 
noget af sletternes vide uendelighed i 
hans blik , noget af jagtens gjaldende hallo 
i hans mægtige stemme , ja selv en mindelse 
om Renens rappe klove i hans springske , 
hastige tale . 
Han var bleven et andet  . . . et nyfødt 
menneske . Han havde mærket det selv 
næsten fra den aller første dag , hvorledes 
nye og friske livskilder var brudt frem i hans 

indre  . . . . Han følte sig endnu ganske ør . Han 
havde været — han vidste næppe selv , hvor 
vidt omkring . Snart med én flok , snart med en 
anden , efterhånden som han lærte folkene 
og sproget at kende , havde han strejfet om 
fra laxefangsten langs elvene til jagten 
under den blinkende højlandsis , ja endog en 
gang vovet sig op på selve denne sammen 
med Ephraim og hans sønner for at forfølge en 
Rudel , hvis spor man havde kendt . Og da 
folkene først ret havde mærket , af hvad spæk 
deres nye præst var skåret , havde det heller 
ikke varet længe , før de betragtede ham næsten 
som en af deres egne  . . . . Han havde 
sovet i deres skindtelte mellem kvinder og 
børn , med et bjørneskind over sig og en 
bylt huder under sit hoved . Han havde 
spist sammen med dem omkring den store 
fællesgryde — rensdyrskinker , krægebær 
kogt i spæk , edderfugleæg og frem for alt 
sommerens skattede herreret : de store fyldte 
rensdyrmaver med deres indhold af halvfordøjet 
planteføde og spyt . Til gengæld 
havde han lært dem at skyde med en gammel 
bøsse , som han havde haft med sig fra København 
 , og som havde vakt deres himmelstyrtende 

forbavselse . Og ofte , når dagen 
hældede og de — trætte af jagten og mætte 
og søvnige — sad lejrede omkring de rygende 
tranbål , havde han bidraget til underholdningen 
ved at fortælle dem bibelhistorie 
eller eventyr og aller helst ville jagtkrøniker , 
som han huskede fra sine drengeår , så de 
lyttende havde rejst sig op på armene med 
måbende munde . 
Og nu standsede han ikke . Nu , da 
taget en gang var sluppet , springet gjort , 
lukkede han øjnene , stoppede ørene til  . . .  . 
Og lod sig glide 
endnu inden vinteren havde islagt fjorden 
og lukket sundene , havde han lært sig 
selv at styre en kajak , at sigte med en harpun 
og liste sig næsten lige op i næsen på 
sælen . Med fuglepilen lærte han at gennembore 
rypen i flugten og træffe den 
springende hare langt borte  . . . . Tiden fløj 
fra ham ude mellem skærene ved utokfangsten 
eller i slæden med seksten halsende 
hunde til forspand  . . . i dagevis op over 
fjældene efter ræven . Og ofte kunne han 
næppe komme hjem om aftenen og få lagt 

sig under skindtæppet i sengen , før der 
atter blev banket på hans rude . 
» Hvad godt ? « 
» Bjørn i fjorden — præst ! « 
» Hejsa ! — Bjørn ! «   . . . . Bøssen fra væggen , 
pelsen på , og ud igen i natten . 
— — han gled , han gled . 
Det kunne vel endnu til tider hænde , 
når blodets ville fart sagtnede for en stund , 
at han da ligesom så’ sig selv i ansigtet — 
og slog øjnene ned . 
Han kunne da pludselig blive ligesom bange 
for sig selv , for sin egen hånd , der endnu 
var blodig efter den sidste flænsning , for sit 
uklippede skæg og klangen af sin dybe 
stemme' . Han så’ da igen for sig sin bedstefaders 
billede , således som han havde dannet 
sig det i sin barndom ; mindedes den tavshed , 
der altid havde hvilet om dennes navn , og 
det underlig rædde glimt i sin bekymrede 
moders øjne den eneste gang , hun havde 
taget det på sine læber . . . . Og sammenbøjet 
af foragt for sig selv , af anger og fortvivlelse , 
kunne han da knuge hænderne sammen 
og love at kæmpe mod sin ulykkelige : 

natur og trygle gud om hjælp til endnu at 
reddes og vindes tilbage for menneskelivet . 
Således sad han en aftenstund sønderknust 
udenfor sin dør med hovedet mellem 
sine hænder . 
Dødtræt var han vendt hjem ude fra de 
yderste skær , hvor et stort drivådsel af en 
kæmpehval dagen i forvejen var indstrandet 
og siden bragt i land . Hele kolonien havde 
i den anledning været på benene , for at 
enhver kunne få sin part af byttet . Thorkild 
havde med sædvanlig Iver deltaget i den besværlige 
indbjærgning og senere foreslået 
såvel sønderhugningen af det store dyr 
som uddelingen mellem parthaverne ; og efter 
i over et døgn udelukkende at have færdedes 
mellem disse uhyre stykker af blodigt kød 
så’ han nu overalt kun rødt for sine øjne . 
Over hans hoved hvælvede sig den dybblå 
himmel , tæt besat med klare , gyldne stjærner . 
Nu og da kastede et nordlys sig hen over 
den og forsvandt igen  ; og ude i øst steg månen 
langsomt op over fjældkammen , kastende et 
underlig mælkeagtigt skær hen over den nyfaldne 
sne  .  .  . Nede omkring søen , hvor tarmruderne 
over hulerne skimtedes som små , 

svagt rødligt lysende prikker i alt det hvide , 
lød lystighed og sang , foranlediget af den 
uventede velstand , hvori hele kolonien ved 
denne rige fangst pludselig var bleven stedet . 
Travle skindbylter krøb ud og ind ; og 
endog hundene legede af glæde . 
Pludselig mærkede Thorkild en hånd 
på sin skulder . 
Han så’ op . Dér stod — i det fulde 
månelys — Rebekka og smilede ned til ham . 
Han kendte hende ikke straks . Hun var i en 
hvid , ganske ny anorak , kantet for Hals og 
håndled med sort hundeskind og pyntet med 
røde bånd ; dertil havde hun spraglede sælhundeskindsbenklæder , 
broderet med rødt op ad 
forsiden , rødfarvede kamikker og et guldindvirket 
bånd viklet om håitoppen . 
Han så’ op på hende , som vågnede 
han af en drøm . Månen skinnede ind på 
hendes hvide , dejlige tænder og gav hendes 
øjne en dyb , spillende , grønlig glans . 
» Men kære !  . . . . Er det dig , Rebekka ! « 
Ja , vist var det hende ! lo hun med sin 
lidt tørre , næsten knebrende , men hjertelige 
latter . Havde han ikke hørt , at hun kom ? 

» Men — men min sødeste pige !  . . . . 
Kom og sæt dig ! Du — du er så fin ! Du 
er pyntet ! « 
Nej , nej , hun kunne ikke' blive . Hun 
skulle bare hilse og sige , at far havde 
fanget ulk til præsten , så dersom han havde 
lyst , så var mor netop nu i gryden . 
» Men hvad er det , du siger , barn ! « 
Sagde Thorkild , endnu ganske fortumlet .  » Har 
din far fanget ulk til mig ? « 
Ja vist havde han så . Og præsten 
måtte skynde sig lidt , for de ventede alle sammen 
på ham  . . . . Og for resten skulle 
hun bede ham om at tage bibelbogen med , 
for når de havde spist , ville de gerne høre 
nogle historier af den rigtige slags — helst 
den , han nok vidste , om manden , der skulle 
flænse sin søn og stege ham . Den holdt de 
allesammen så meget af . 
» Nej , nej , «  sagde Thorkild og tog sig' 
pludselig til hovedet .  » Jeg kan ikke i aften 
. . . . jeg har ikke tid  . . . . jeg skal — « 
Men Rebekka ville ikke høre på indvendinger . 
Hun kravlede selv ind i hans stue , 
slukkede tranlampen , der brændte derinde 

over en opslået , støvbelagt bog , lukkede hans 
dør og rakte ham derpå hånden . 
Men nu hændte der noget , hun ikke havde 
ventet . I stedet for at følge , drog Thorkild 
hende til sig med en pludselig voldsomhed , 
tvang hende ned på sit skød , bøjede hendes 
hoved tilbage og trykkede hende et , to , 
tre brændende Kys tæt under det ene øre . 
Hun blev straks noget fortumlet over disse 
uforberedte kærtegn ; men da hun lå i hans 
arme , så’ hun op på ham med et besynderligt , 
ikke fornærmet blik  . . . . 
Nede foran Ephraims hule kunne man 
alene af de mange dybe fodspor i sneen 
skønne , at der måtte være noget usædvanligt 
på færde indenfor . Den lange , lave indgangs 
isbedækkede vægge var også ganske 
blankslidte af de mange stive skindklæder , 
der i dagens løb havde presset sig frem 
imellem dem  , og nåde man på alle sine 
fire hen til enden af gangen og stødte den 
lave dør op , fandt man den indknebne hule 
fyldt af mennesker , for størstedelen medlemmer 
af de tre familjer , der beboede den  .  .  . 
Rundt omkring langs de drivende og dryppende 

stenvægge lå de på brikserne : mænd , 
fruentimmer og børn i flæng — alle nøgne ; 
thi heden og osen herinde var forfærdelig . 

en gammel hjulbenet , lasket og ganske 
skaldet kone , sort af sod og snavs , og med 
et skindforklæde over lænderne , stod henne 
ved den sorte gryde , der hang i loftet over 
tranbålet midt i stuen . Og henne i en krog 
sad en flok stilfærdige børn og suttede ivrigt 
på store kødstykker , hvis spæk og saft 
drev dem ned over fingrene . 
Man havde opgivet at vente længer på 
præsten og kunne ikke begribe , hvor i alverden 
Rebekka blev af . Enhver havde 
med fingrene taget sit stykke af gryden og 
sad eller lå nu og snittede det itu med 
sin kniv , mens hulen fyldtes af larmen 
fra disse mange snaksomme og smaskende 
munde og af den tykke em , der steg op fra disse 
brune , ophedede legemer , som bålskæret 
belyste . 
Endelig hørtes skraben udenfor og præstens 
kendte , hule  » Ohøj ! «  når han kravlede 
igennem indgangen . Dørlemmen stødtes op , og 

under glade velkomsthilsner rundt fra alle 
brikserne krøb Thorkild ind i hulen . 
Han kastede pelsen af sig , strøg sig op 
i håret , der var varmt og uredt , og gav sig 
straks i lag med fisken , som den gamle 
kone ved halen trak op fra gryden med 
sine sorte fingre . Han var usædvanlig oprømt , 
snakkede i ét væk , lo og støjede . Og 
da han havde spist og var blevet mæt , og 
vandkrukkerne var gået rundt , fortalte han 
først om trolden , der fæstede syv jomfruer i 
bjærget , med et liv , så de alle måtte 
holde sig på maven af latter , og siden om 
drengen uden far og mor , uden venner og 
uden frænder , — så de til sidst alle sad og 
græd omkring ham med store , fede tårer trillende 
ned over de buttede kinder . 
Men henne i hulens mørkeste krog sad 
Rebekka , der havde sneget sig ind bag Thorkilds 
ryg , uden at nogen havde mærket det . 
Hun sad på hug , indhyllet i et skindtæppe , 
og med det halve ansigt skjult i sin hånd  ; 
ikke et sekund slap hun Thorkild med sine 
besynderligt stirrende øjne . 

han gled , han gled . 
Han mærkede det til sidst ikke selv , hvorledes 
hvert holdepunkt , ét efter ét , gled bort 
under hans fødder . Årene gik , og dagene 
svandt , og han holdt næppe tal på dem . 
En skøn dag giftede han sig endog — 
med Rebekka naturligvis . 
Han så’ jo nok , at hendes ansigt kunne 
have været regelmæssigere , øjnene større og 
mere sjælfulde , kroppen mindre ‘firkantet . 
Men han så’ også den barnlige glæde , der 
lyste ud af disse øjne , hver gang hun lod 
sine korte fingre stryge gennem hans lange , 
bløde hår ; den trofasthed , hvormed hun 
altid ventede ham derhjemme i den lille stue 
og spejdede efter hans komme , når han 
var ude på sine langfarter med slæden og 
hundene ; den taknemlige tryghed endelig , 
hvormed hun kunne lægge sig ind til ham 
under skindtæppet , når i de mørke vinternætter 
snestormen for over huset og rystede 
væggene . 
Han var lykkelig . 
Og Rebekka var lykkelig . Og hveranden 
sommer oppe ved renjagten sprang en lille , 
buttet grønlænder frem af hendes skød . 

forbindelsen med hjemlandet havde har . 
Efterhånden helt afbrudt . Han huskede nu 
med et smil den spænding og uro , hvormed 
han i sin tid havde ventet på , at kajakposten 
— • én gang årlig — skulle dreje 
ind fra fjorden . Nu var alt blevet ham fremmed 
derhjemme , kammeraterne havde glemt 
ham ; hans slægtninge spurgte end ikke til 
ham ; og da der endelig et år heller intet 
brev kom fra moderen , men kun en kort meddelelse 
fra en prokurator om hendes død , 
glemte han til sidst hjemmet helt . 
Men heroppe levede han et langt , glæderigt 
liv , der fyldte hans sjæl med taknemlighed . 
Mellem disse fattige , nøjsomme mennesker 
lærte han en lykke at kende , han 
ikke havde drømt om . Her fandt han , mens 
hans hår grånede , det hjem , der var blevet 
hans barndom nægtet , de venner , han altid 
havde savnet , den Gjærning , der blev forstået 
og gjorde ham elsket . Han blev til sidst ligesom , 
alle disse naturbørns fælles fader , deres rådgiver 
og trøster . Og når han i den lille 
stenkirke eller under den åbne himmel samlede 
sine skarer omkring sig og med biblen i 

hånden på sin egen frejdige måde og efter 
fattig evne søgte at løfte sløret for livets 
underfulde gåde , så lyste disse skindskikkelsers 
øjne og deres hjerter bankede . 
— heroppe blev Thorkild en gammel 
mand . 

vi . 
Hvorfor han da ikke blev deroppe  ? 
Hvorfor han dog alligevel til sidst drog hjem  ? 
— ja , vidste han det rigtig selv ? 
En sommer oppe ved renjagten mærkede 
han med ét , at han begyndte at ældes . 
Det havde været en usædvanlig vedholdende 
og streng vinter . Sneen lå på klipperne 
til langt ind i sommeren , og isen stod endnu 
sammenskruet i fjorden , den gang de brød 
op og drog tilfjælds . Thorkild havde mellemstunder 
skrantet lidt . Og nu , da sommervarmen 
meldte sig , kunne han ikke ret' vinde 
med de andre . Han led til tider af en let 
åndenød ; følte også nu og da en svag 
susen for ørene , der tvang ham til at blive 
hjemme omkring teltene og pusle om mellem 
fruentimmerne og børnene , mens de andres 
muntre hallo og skud hørtes ude fra 
sletterne . 

dette passede ham ikke ret . Han blev 
undertiden lidt gnaven og vanskelig at gøre 
tilpas ; og en dag , da Rebekka kom ud i 
teltåbningen , så’ hun ham sidde i en tankefuld 
stilling med hånden under kind på en 
sten noget borte . 
Da Rebekka stille nærmede sig og varsomt 
lagde sin hånd på hans skulder , gik 
der som et lille Gys igennem ham , og han 
så’ adspredt op . Da hun spurgte ham , hvorfor 
han sad dér så ene , rejste han sig og 
svarede undvigende ;  .  .  . og i de følgende 
dage gik han besynderlig stille og højtidelig 
omkring på afsides steder uden at blande 
sig mellem de andre . 
Rebekka blev meget bedrøvet . Hun kunne 
ikke forstå , hvad det var , der således kunne 
optage hans tanker . Når han nu og da kom 
ind til hende i teltet , mødte han hendes bekymrede 
miner ved tavst og mildt at klappe 
hende på skuldren ; men han undgik hendes 
spørgende øjne . 
Tilsidst mærkede også vennerne med 
sorg , at der var noget usædvanligt i vejen 
med ham . De spurgte ham , om han var syg . 
Han svarede : måske ! 

men det var ikke det . Han længtes ;  .  .  .  . 
Længtes som den bjærgtagne , der pludselig 
hører hjembyens klokker ringe over sit hoved . 
Det havde været — han vidste ikke selv 
hvad : et gammelt , kendt navn , en tilfældig 
tanke , en enkelt lykkelig erindring måske , 
der pludselig havde slået til lyd i hans sjæl , 
og som i disse tomme og ørkesløse dage havde 
trængt sig ind på ham for lidt efter lidt at 
vække til live hele dette mindernes stærke , 
uimodståelige væld , der under de mange 
Års barske og rastløse færd havde ligget 
ligesom tilfrosset i hans indre . 
Ofte var der — når han således sad ene 
og lod sit blik vandre hen over disse nøgne 
fjældvægge og trøstesløse tinder , som overalt 
omgav ham , og som hans fod nu ikke 
længer kunne nå , — ofte var der da vågnet 
i ham en længsel efter endnu en gang at 
hvile i skyggen af sit hjemlands store skove , 
efter at mærke duften af blomster , at strække 
sine lemmer i en saftig kløvereng og føle 
linde luftninger fra modne agre stryge hen 
over sin kind ,  . . . . eller at ligge stille oppe 
på de grønne banker , med hånden under 
nakken , på den solvarme jord , og lytte til 

de muntre lærkers småklokker under den 
hvidskyede himmel ; at se ud over kærene 
med de rødbenede storke , over de bugnende 
marker med det brølende kvæg , over stråtækkede 
byer , over støvhvide veje , hvor 
folk og vogne kom og gik : strikkende koner 
med mælkespanden på hovedet , fløjtende 
høstfolk med blinkende leer over nakken , 
svingiende kornlæs , skumsvedte heste  . . . . 
Ja , blot en hest ! Det gik nu først op for 
ham , at han i snart fyrretyve år ikke havde 
sét en hest . 
. . . . Og var han så kommen til at 
tænke på sin moder , sin stakkels ulykkelige 
og forladte moder , — så var der opstået hos 
ham et heftigt ønske om dog en gang at 
se hendes grav og plante en blomst på 
den som et tegn på sin sønlige kærlighed 
og som en stille bøn om tilgivelse for al 
den sorg og bekymring , hvormed han fra sin 
fødsel havde fyldt hendes lille skrøbelige 
hjærte . 
Måske var der endelig også endnu en 
og anden gammel ven , som ville blive ganske 
glad ved at se ham igen , og til hvem 
han kunne fortælle om hele dette sit forunderlige 

liv heroppe  . . . . Peter Brammer , 
Kristoffer birch , Anton Hansen og hvad de 
nu alle sammen hed ! Hvor de ville blive forbavsede , 
når han en skøn dag trådte ind 
ad deres dør og sagde : hvem er jeg ? Kan 
i huske bjørnen ? For her sér i ham !  .  .  . 
Hans længsel steg med hver dag . Han 
nægtede det vel længe for sig selv og 
skammede sig over , hvad han kaldte  » sin 
blødagtighed «  . Men alligevel kunne han ikke 
tvinge denne stemme til at tie . Bedst som 
han troede den overvunden og død , listede 
den sig over ham og tog ham fangen , hvor meget 
han end kæmpede derimod . 
Da derfor Rebekka om vinteren pludselig 
døde , kunne han ikke modstå længer . 
Med næste sommerpost skrev han indstændigt 
hjem til ministeren , og året efter stod 
han med udnævnelsen i sin hånd . 
Der blev stor sorg og Jammer hos alle deroppe 
i den lille koloni , da de fik at vide , at 
deres gamle ven og fader ville forlade dem . 
Thorkild selv var stærkt bevæget og fortrød 
sin gerning i samme øjeblik , han så' , den 
havde båret frugt . Men nu måtte det ske , 
siden det havde været guds vilje . Ved afskeden 

græch de alle , mænd og kvinder , der stod 
samlede på stranden i en sørgmodig klynge ; 
og Thorkild selv fik store tårer i sine stirrende 
øjne , da han viftede det sidste farvel 
til sine børn , som han nu så længe ikke skulle 
gense . Først til næste sommer skulle de 
følge efter ham , når han havde fået sig 
indrettet i sit nye hjem . 
— — og således gik det da til , at 
» Bjørnen «  en dag i eftersommeren uforvarende 
dumpede ned som en forskrækkelse i 
Søby og Sorvads blideligt henslumrede me- 
nighed . 

vi . 
Der fortaltes , at bispen nær havde fået 
et af sine apoplektiske anfald den dag , 
da denne kæmpeskikkelse med de store , 
stirrende øjne , den tykke , blånende næse 
og med skægget hængende som istapper ned 
over brystet trådte ind ad hans dør og 
nævnte , hvem han var . 
Det traf sig tillige så uheldigt , at denne 
lille fine bisp ikke var nogen anden end hin 
Kristoffer birch , Thorkild Mullers gamle byesbroder 
og skolekammerat , hvis billede oftere 
i hans udlændigheds sidste tid var dukket 
op i hans erindring . Og da han nu straks ved 
første øjekast genkendte ham , slog han 
glædestrålende sine mægtige håndflader 
sammen og udbrød med et forundringsbrøl : 
» Nu har jeg mine bukser fulde !  . . . Er det 
dig , du gamle stoffer , der er bleven bisp ! 
Så skulle da også------- «  og hermed slog 

han op den vældige latter , der fik væggene 
til at ryste . 
Hvorledes avdiensen endte , meldte beretningen 
ikke . Men rygtet om den frygtelige 
 » Isbjørn «  — som han øjeblikkelig døbtes 
— løb hurtig som en ild over hele 
herredet , hvis præster alle brændte af begærlighed 
efter at tage denne deres grønlandske 
kollega nærmere i øjesyn . 
Man blev hurtig enig om , at han var 
komplet umulig . Bisp og Provst satte sig 
straks i bevægelse for underhånden på en 
eller anden måde at få dækket over fejltagelsen 
og skaffet ham bort igen , inden det 
blev til alt for åbenbar skandale . Den aller 
første dag , da Thorkild — i sin hundeskindskabuds 
og med sine store , trannede søstøvler — 
fra sin præstegård vandrede igennem landsbyen , 
var både børn og fruentimmer flygtet 
for ham ind i husene , og en gammel mand , 
som han mødte på vejen , var af forfærdelse 
gået halvt fra sin forstand , da han pludselig 
var standset foran ham og havde lagt sin tunge 
hånd på hans skulder med de ord : 
« her sér du for dig , min blege ven , en 
gammel ishavsfarer og bjørnejæger , der har 

sét og kendt ting , min far , som hverken 
du eller nogen af jer alle sammen her har så 
meget som drømt om  . . . . Se frisk op  ! Heier 
ikke noget at ryste i kamikkerne for . Vi 
to skal nok komme ud af det sammen , det 
kan jeg se på dit ærlige ansigt . « 
.  .  . Thorkild Muller mærkede jo nok den 
forfærdelse , han alle vegne vakte omkring sig , 
men i sin enfoldighed betragtede han den 
som en Art ærefrygt , en naturlig respekt for 
den mand , der havde ført dette lange og mærkelige 
liv så langt fra sit fædreland . Han 
var gennem snart fyrretyve år bleven alt for 
vant til hyldest på grund af sine personlige 
fortrin til nu at forstå , at man ikke også hernede 
måtte beundre og misunde ham hans 
kraftige skikkelse , hans for hans alder så 
usædvanlige styrke , hans hårdførhed og 
stolte skæg . Og i stedet for at føle sig 
trykket af sin komplette umulighed spaserede 
han tværtimod ( og det var netop det , der 
gjorde sagen så betænkelig ) frejdigt og selvtillidsfuldt 
omkring med oprejst hoved , hjemsøgte 
straks alle omliggende præstegårde , 
hvor han kunne vente at træffe gamle bekendte 
 , og anbragte sig ved alle tænkelige 


forsamlinger og møder , hvor mange folk var 
strømmet til , dristigt og ikke uden en vis 
forfængelighed på de mest iøjnefaldende 
pladser og stillede sin vankundighed og sin 
blå næse til skue med en ugenerthed , der 
satte selv skolelærerne i forargelse . 
Der gik til sidst næppe en dag , uden at 
rygtet løb med et eller andet , som fik hans 
kaldsfæller til at rødme af skam på standens 
vegne . Således havde han en gang 
ved et stort bondebryllup , hvortil han som 
sognets præst var indbuden , pludselig smøget 
sine benklæder op over foden for at'fremvise 
sine lægge . Derefter havde han løftet bruden , 
siddende på en stol , i strakt arm op 
mod loftet ; hvorpå han triumferende havde 
set sig omkring og opfordret ungdommen til 
at gøre ham det efter . 
Men ved samme lejlighed , hvor netop 
mange af egnens mest formanende folk var til 
stede , var der forefaldet en scene , der skulle 
få sin betydning for ham , idet nemlig byens 
skolelærer — en lille , vissen familjefader med 
en vigtig og arrig mine — der fra den første dag 
havde båret nag til ham , og hvem gildets 
forskellige goder nu havde gjort dristig , ligefrem 

foreholdt ham det upassende i hans opførsel . 

Thorkild Muller havde den aften blot 
svaret ved i sin overgivenhed at vende mølle 
med fyren , så kager , æbler , cigarer og 
sukker i store masser var trillet ud af den 
ulykkeliges rummelige baglommer ; og han 
havde derved for denne gang opnået at få 
latteren på sin side . 
Men alligevel kom der efter denne dag 
noget i den hemmelighedsfulde spillen omkring 
hans lange , blå læber , noget i den 
måde , hvorpå han nu og da listig kneb det 
ene øje sammen eller pludselig hævede og 
sænkede de bomuldsagtige bryn , der tydede 
på , at han begyndte at forstå og blive opmærksom . 

der kunne da komme et pudsig underfundigt 
udtryk i hans ansigt — sådan som 
hos en rigtig Bjørn , der , efter uforvarende at 
have fået et slag over ansigtet og nyst lidt 
på det , lumskelig løfter sig på bagbenene , 
mens den med sin gode , lune bamseforstand 
tænker ved sig selv : hø , hot godtfolk ! — 
på det lav ! — hø , hø ! — det skal vi nok 
komme ud af , venner ! 

det blev ham efter denne tid en sand 
fornøjelse at strejfe rundt i egnen og skræmme 
livet af folk med sin frygtelige latter ; at 
stikke sit vildmandshoved ind i hvert andet 
hus og standse de vejfarende med et eller 
andet meningsløst udbrud som : 
» Hallo , de dér i . . . . Er i vågne på 
kvisten ? « 
Uden selv at være klar over grunden følte 
han det mere og mere som sin opgave at agere 
bussemand for hele egnen . Navnlig blev 
det ham en stedse større fryd uforvarende at 
dumpe ned i en eller anden stilfærdig præstegård 
i nabolaget og se damerne forfærdet 
flygte til alle sider ved hans blotte komme . 
Han nød som en lækkerbisken sine kære 
embedsbrødres blege raseri under hans sønderklemmende 
håndtryk , deres stumme harme 
over hans djærve , kollegiale skulderklap . Og 
når han havde fået sig anbragt midt i stuen 
med sine surt stinkende transtøvler og rolig 
havde taget sig en forsvarlig pris af blærepungen , 
sådan som en , der ikke har hastværk 
og ikke tænker på foreløbig at lade 
sig fordrive , begyndte han regelmæssig på 
sine gyselige grønlandske beretninger , der — 

for at bruge et udtryk , der netop i denne anledning 
var anvendt —  » kunne få en Slagter 
til at rødme «  . 
Tilsidst sad man bogstavelig talt hele vinteren 
i en bestandig rædsel for  » Bjørnen «  rundt 
omkring i alle præstegårdene . Når man 
havde erfaret , at han var ude for at  » søge 
føde «  — som han selv rent ud kaldte det 
— kunne damerne formelig ryste , hver gang 
de hørte én trampe sneen af sig ude i forstuen . 
Og med gru og gysen holdt de sig 
for næsen ved tanken om , hvad det vel 
skulle blive til , når man til sommeren — 
efter hans eget udsagn — kunne vente alle 
hans otte grønlænderbørn herover for at hjemsøge 
egnen ! 
Forbitrelsen mod ham og afskyen for ham 
steg med hver dag . Og da han til sidst ved et 
præstekonvent , hvor alle herredets præster 
var forsamlede , pludselig efter diskussionens 
afslutning viste sit frygtelige ansigt på 
talerstolen og derfra begyndte at slå til lyd 
for sine sædvanlige grønlandske krøniker — 
i et sprog og en tone , så ordstyreren til sidst 
måtte fratage ham ordet — blev alle 
enige om , at nu måtte det være forbi ; nu 

var det nødvendigt at tage alvorlige og kraftige 
forholdsregler for dog endelig at sætte 
en stopper for denne forargelse , der var til 
skam og skændsel for den hele stand . 
Imidlertid var ulykken den , at Thorkild 
Mullers sognebørn efterhånden var kommen 
til at holde af ham . 
Da den første forskrækkelse havde sat 
sig , så’ de nemlig , at der bag dette mærkværdige 
ydre og dette forbavsende væsen 
skjulte sig en mand , der forstod dem , sådan 
som de ikke var vant til at blive forstået af 
deres præster , — en mand nemlig , der ikke 
selv var fremmed for nogen af de følelser , 
som rørte sig i dem , og til hvem de derfor 
kunne henvende sig med deres små bekymringer 
og store sorger som til en af deres egne . 
Han kunne komme ind i deres stue som 
en af deres jævninge , sætte sig med gemytlighed 
ved deres bord og ret af hjærtens 
lyst stille sin sult ved deres daglige retter , 
drikke en snaps med dem uden at blive forlegen , 
slå ind på selv den saftigste spøg og 
føle sig selv-fjerde i en stue uden straks at 
begynde at holde foredrag eller prædike . 
Deres syge eller døende fyldte han — af gode 

grunde — ikke med uforståelige bibelsprog 
og højtravende forklaringer ; men han satte 
sig stille ned på sengekanten og talte jævnt 
og beroligende til dem , læste et stykke for 
dem af testamentet eller et par salmevers og 
sørgede for resten for på bedste måde at 
mildne deres smerter og gøre deres sind let 
og fortrøstningsfuldt . 
» I skal ikke være forknytte , «  plejede 
han gerne ved slige lejligheder at sige .  » I 
har jo ikke sådan gjort noget videre ondt , 
vel ? Og dersom i har , så er jeg sikker på , 
at i fortryder det nu . Vorherre er såmænd 
heller ikke sådan en gammel gnavpotte , 
der sidder og regner den så nøje ud på 
regnebrædtet . I skal se — han er såmænd 
helt skikkelig og vil nok tage godt imod jer . « 
Ikke heller kunne det jo — selv af Thorkild 
Mullers bitreste fjender — benægtes , at 
der virkelig var kommet liv og bevægelse i søby-sognets 
døde masser , der ellers altid havde 
været berygtede blandt alle embedssøgende 
præster på grund af deres ringe Sans for 
alt , hvad der lå uden for deres timelige velfærd . 
Disse folk , der hidtil havde skøttet 
deres salighedssag ved blot nøjagtig at betale 

præsten hans tiende til den bestemte , fastsatte 
tid og forøvrig møde til årets tre 
store højtider for at ofre og med børnene til 
dåb og konfirmation  , de begyndte nu — 
det kunne ikke fragås — i bestandig tættere 
masser at strømme til de kirker , som forhen 
ofte havde stået lukket mange søndage i 
træk af mangel på tilhørere . 
Og når så Thorkild Muller steg op 
på prædikestolen — med sin sjælden helt 
propre pibekrave — og straks på sin joviale 
måde begyndte :  » God dag , venner ! Her 
har i mig igen ! Dejligt vejr — men koldt , 
hva’ ?  . . . . Nå ! Så var det vel for resten , at 
jeg i dag skulle fortælle jer noget om den 
gang , da Jesus kom hen til denne her enke 
— hvad var det nu , hun hed ? — nå , det 
kan nu være lige meget . . . . Skønt , vent lidt ! 
— lad mig se efter i bogen ; det kan jo dog 
alligevel være ganske morsomt at se , hvad 
den dame har heddet , «  — — så kom der 
liv i de mange velnærede ansigter , ørene 
spidsedes og ikke en sætning gik tabt for-dem . 
Undertiden kunne han i talens løb blive så 
humoristisk , at man sad i højlydt latter over 
hele kirkegulvet . Men til andre tider kunne 
6 

han så igen selv blive så grebet af bevægelse , 
at store tårer gled ham ned i 
skj ægget . 
Tilsidst strømmede folk til hans kirker 
endog fra helt andre sogne , hvor man begyndte 
at få smag for denne Art af gudstjeneste . 
Og da kendte hans kære embedsbrødres 
forbitrelse ingen grænser . 
Selv en grundtvigiansk nabopræst , der 
holdt af at spille friskfyr , og som derfor 
havde gjort sig bred med ved enkelte lejligheder 
at tage ham i forsvar , begyndte nu 
at indse , at dette var for galt ; at nu var bægeret 
fuldt ; nu turde man ikke et øjeblik længer 
vente med for alvor at standse denne uhørte 
skandale . 

Viii . 
På dette tidspunkt var det , at der tilflød 
sognet det lille stykke velærværdighed , 
der bar NavNet N . P . Ruggård . 
Han skyldtes et i meget venskabelige 
former affattet tilhold fra den lille , diplomatiske 
bisp , der havde sine grunde til ikke 
at gå alt for hårdhændet frem imod en 
gammel kammerat , som havde haft lejlighed 
til at lære hans ungdomsliv nøje at kende . 
» På grund af sognets ikke almindelige udstrækning 
og hr . Pastorens allerede fremrykkede 
alder «  — hed det lemfældigt i skrivelsen , 
mens bispen i sit stille sind og med åbent 
blik for hr . Ruggårds ejendommelige evner 
fortrøstningsfuldt tænkte : med ondt skal ondt 
fordrives . 
Thorkild Muller grundede længe over 
disse mange omhyggelige omskrivninger og 
glatte talemåder , indtil det efterhånden 

gik op for ham , hvad der i virkeligheden 
lå bag . 
Han forstod da , at det igen var hans 
gode kaldsbrødre , der havde været på spil , 
og som nu ved dette skridt på lumskelig 
vis ville søge at fortrænge ham . Men da selve 
» Snigmorderen «  — som han straks havde døbt 
ham — endelig arriverede , ogthorkild for første 
gang så’ dette lille blege og bebrillede individ 
krybe ud af fodpose og kavaj og præsentere 
sig som hans kapellan , måtte han 
le himmelhøjt . 
At sende ham denne lille stump af et 
mandfolk på halsen forekom ham så grundkomisk , 
at han øjeblikkelig måtte ud i byen 
og fortælle vennerne om sin  » drabelige « 
Banemand . — 
imidlertid gav denne sig uanfægtet og 
uforstyrret til at indrette sig oppe i sine værelser 
og pakke ud af det vognlæs fuldt af 
kasser , kister og kufferter , som han havde 
ført med sig . Han bredte et lunt tæppe ud 
over gulvet , hængte egenhændig nye , blomstrede 
Gardiner for vinduerne , anbragte sine 
mange og vel holdte piber i en række på 
vægen og en kristusfigur af gibs over 

skrivebordet . I en krog stillede han sin beholdning 
af  .tobak ( to hele Tønder og en 
kasse cigarer ) , og over sengen fæstede han 
et selvlysende kors med en gudelig inskription . 

med særlig forkærlighed dvælede han 
ved opstillingen af sine bøger , som han én 
for én omhyggelig afbørstede , forinden han 
med skjønsomhed anbragte dem på reolen . 
Det var mest gamle og værdiløse ting , som 
han i pundevis havde købt i en kælder for 
at fylde op ; og da han var færdig , dækkede 
de også næsten en hel væg , således som 
i bispens eget studerekammer . 
Dennes portræt i glas og ramme havde 
han også forsynet sig med og anbragte det 
på en iøjnefaldende plads over sofaen mellem 
billeder af Luther og melanchton 
i det hele manglede han intet : han havde 
en grøn skærm til at hænge over lampen , 
en lille kvast med fidibusser , en voxstabel 
og to små blomstervaser af porcellæn ; ja 
selv en spyttebakke og en lille dug til at 
lægge under vandkaraflen havde han ikke 
forsømt at bringe med sig . 

da alt omsider var på sin plads , svøbte 
han sig ind i sin grå slobrok , satte , sig på 
en stol midt på gulvet og lod blikket langsomt 
beskuende drage rundt i stuen — sådan 
som en , der står foran virkeliggørelsen 
af en længe næret drøm , ved enden af en 
lang og møjsom bane , på hvis lykkelige 
fuldendelse han næsten ikke har turdet tro . 
Kapellan Ruggård hed oprindelig ganske 
beskedent Niels Peder Madsen og var en 
velhavende Bondes søn fra de fede , østjyske 
egne , i hvem stedets præst under konfirmationsforberedelsen 
snart havde set ualmindelige 
evner nedlagt . 
I sit femtende år blev han derfor sat i 
købstadens lærde skole og havde her foretaget 
den første forandring med sit navn 
ved tilføjelse af stedbenævnelsen Ruggård . 
Senere havde han ladet det undergå en 
ombytningsproces fra ruggård-madsen til 
madsen-ruggård , og derfra var det hurtig 
bleven til Niels Peder M . Ruggård eller blot 
iNitupiNit==N . P . M . Ruggård , iNdtil haN til sidst gaNske 
havde bortkastet det besværlige Madsen og 
alene bevaret navnet Ruggård . 

en ganske tilsvarende forvandling var 
på samme tid foregået med hans person . 
Den lille rødmussede og firskårne bondedreng 
med de klare øjne var efterhånden 
bleven bleg og fed ; det store , runde hoved 
var sunket dybere ned mellem skuldrene , og 
de store , farveløse øjne stirrede frem med et 
stikkende , ligesom grisk blik ; kun det brede 
mål var endnu bevaret som et uafhjælpeligt 
minde om den stand , hvorfra han var udgået . 
Og som han sad dér sammenkrøben 
i sin grå slobrok , med sit lysegule , ganske 
kortklippede hår , sine store , runde briller , 
sin brede , flade næse og fuldkommen blodløse 
hud , lignede han en maddike , en af 
disse blege , lyssky ormeskabninger , der straks 
indfinder sig overalt , hvor råddenskab begynder , 
og som set i mikroskop synes at 
stirre en i møde med et par store , dumme 
og grådige hornøjne . — 
skønt der naturligvis fra de overordnedes 
side intet som helst var kapellan Ruggård 
betydet , havde han dog en klar forestilling 
om , hvad hans opgave her i sognet foreløbig 
var , og hvad man ventede af ham . 

han indså’ tillige , at der her åbnede 
sig en bekvem lejlighed for ham til at erhverve 
sig sine høje foresattes gunst , foruden 
til at virke til gavn for kirken og dens 
anseelse ; og han havde allerede i forvejen 
meget grundig overvejet , hvorledes han bedst 
skulle forene disse to bestræbelser og i det 
hele rettest burde gribe sagen an . 
Han var klog nok til at indse , at det 
var nødvendigt at gå frem med stor forsigtighed 
over for en befolkning , der allerede 
var sunket så dybt i forblindelse , ifald det 
skulle forundes ham at åbne deres øjne og 
lede dem tilbage på den rette vej . Derfor 
begyndte han også sin mission med meget 
beskedent at fremstille sig for egnens formående 
folk som pastor Mullers sande 
ven og oprigtige beundrer , idet han på 
samme tid ved sin egen bondefødsel , sit 
brede mål og en gennemført jævn og ligefrem 
optræden i Mullers egen stil yderligere 
søgte at erobre deres hjerter og vinde deres 
tillid . 
Først lidt efter lidt vovede han — og 
endda altid kun på tomandshånd og i de 
varsomste udtryk — at begynde bearbejdelsen . 

men de dumme mennesker ville slet ikke 
forstå ham , når han således i samtalens 
løb nu og da lod en lille mine springe , idet 
han ved en eller anden , ligesom tilfældig 
henkastet bemærkning , et beklagende skuldertræk 
eller en tungsindig hovedrysten søgte 
at tiltrække sig deres opmærksomhed og 
vække deres eftertanke . Og når han til sidst 
i sin utålmodighed rent ud søgte at betyde 
dem , at den kære pastor Muller , tiltrods for 
sine mange fortræffelige egenskaber , som han 
— kapellan Ruggård — til fulde vidste at 
skatte , dog desværre led af en beklagelig 
svaghed , en sørgelig svækkelse , som det jo 
ikke nyttede længer at skjule ; at han rent 
ud sagt næppe var helt ved sine fulde fem , 
og at det overhovedet kun var en stor fejltagelse , 
en kæde af misforståelser , der havde 
skaffet dem ham på halsen ,  .  .  . så smilte 
bønderne blot på deres svedne måde og 
mente , at Muller alligevel var god nok , som 
han var : de forlangte ham i alle fald ikke 
bedre , men sagde endda tak til , at de havde 
fået ham til sognet . 
Det var nemlig så langt fra , at den 
forargelse , Thorkild Muller havde vidst at 

vække rundt om mellem velærværdighederne , 
havde virket afskrækkende på hans sognebørn , 
at de tværtimod fulgte ham med stedse stigende 
stolthed , jo mere modstand og opsigt han 
vakte . 
Og da de mærkede den forfølgelse , der 
mere og mere åbenlyst blev sat i gang imod 
ham fra hans embedsbrødres side , sluttede 
de sig endnu tættere , næsten begejstret , sammen 
omkring ham , idet de følte , at dette var 
en sag , der var fælles for dem alle , og som 
de ikke turde svigte . Komme hvad der ville 
— de skulle vide at værne om deres gamle 
ven og stå last og brast ved hans side . 
Kapellan Ruggård formelig skummede af 
indædt raseri . 
Han havde tænkt at vinde en let sejr  . 
Over denne uvidende grønlænder , der ikke 
kunne mere end sine tre troesartikler , ja 
næppe en gang disse helt korrekt . Men de 
dumme mennesker lo ham lige op i ansigtet , 
når han talte til dem om sine studier og 
sit universitetsliv ; de viste ikke mindste respekt 
for hans fortrinlige eksaminer og imponeredes 
end ikke af hans store bogsamling , 

når de en sjælden gang beærede ham med 
deres besøg . 
Tilsidst var det end ikke langt fra , at 
de , smittet at Mullers eksempel , begyndte at 
behandle ham på en overlegenmåde , ja endog 
gøre sig lystig på hans bekostning . De kaldte 
ham rent ud  » Hr . Madsen «  , blot for at drille 
ham . Og ved en lejlighed , hvor også pastor 
Muller var til stede , havde en ung fyr 
pludselig rejst sig op og sagt : 
» Dér har vi såmænd hr . Kapellan 
rugbrød ! « 
Denne dumme vittighed havde de så 
alle let af ; og Muller selv havde sendt en 
lattersalve op mod loftet og senere ved enhver 
lejlighed , hvor der var mange til stede , 
gjort sig en fornøjelse af med højtidelighed 
at forestille ham for forsamlingen som : 
» Min højærværdige foresatte — hr . Biskop 
madsen-rugbrød i « 
I det hele var pastor Muller bleven om 
mulig endnu galere end nogen sinde før . 
Båret oppe af bøndernes bestandig stærkere 
tilslutning , hentende ligesom nye kræfter af 
hver hån og modstand , han vakte omkring 
sig , og med et stedse klarere syn for , hvad 

det egentlig var for en kamp , han — uden 
ret selv at vide det — havde rejst ; hvor det 
egentlig var , tampen brændte — skridtede 
han frem i sit overmod uden at lade sig anfægte . 

der løb hver dag de frygteligste rygter . 
Og i sin afmægtige harme skrev kapellan 
Ruggård dem alle sammen samvittighedsfuldt 
op — i sikker fortrøstning til , at retfærdigheden 
og den hellige sag dog alligevel til sidst 
ville bringe sejren hjem . 
Snart fortaltes det , at pastor Muller var 
sét at dukke ind til en berygtet enkekone ude 
på Marken , i hvis hus han derefter havde 
opholdt sig i flere timer ; — snart , at han 
havde siddet en hel eftermiddag i hundeløse 
kro og drukket brændevin og øl sammen 
med et par fordrukne og ildesindede skovarbejdere , 
der var hele egnens skræk . 
Men ulykken ville nu , at konen siden 
den dag førte et skikkeligt og sædeligt liv . 
Og hvad de to skovarbejdere angik , så 
så’s de en søndag ikke længe efter til alles 
forbavselse i kirken , hvor de sad meget stille 
og andægtige og hørte både efter salmesangen 
og prædiken . 

, en gang blev Thorkild Muller kaldet til 
en gammel , døende mand , hvis liv ikke heller 
havde været så meget eksemplarisk , og som 
navnlig aldrig havde sat sine fødder i kirken , 
fordi han — som han sagde —  » aldrig havde 
haft tøj dertil «  . Han havde nu sendt bud 
efter præsten for at få lidt at vide om det 
andet liv ; og Muller havde da givet sig til at 
fortælle , hvad han selv tænkte derom ; 
da Thorkild var færdig , lå manden en 
stund og grundede . Derpå sagde han : 
» Ja , men — får vi da hverken ædelse 
eller drikkelse deroppe ? « 
Muller måtte benægte dette . 
» Og der er hverken koner eller kærester 
si’er i ? — « 
Nej — deroppe toges ikke til ægte . 
» Ikke skråtobak heller ? « 
Men da Muller også hertil måtte svare 
benægtende , vendte den gamle hovedet om 
mod væggen , som om han ville sige , at det 
himmerig brød han sig ikke om at komme i . 
Muller , som så’ denne bevægelse , blev 
eftertænksom og stirrede længe ned mod 
gulvet . 
Pludselig rejste han hovedet og sagde , 

at det var noget snak , han før havde fortalt 
ham , for i himmerig fik alle det præcis således , 
som de selv ønskede det . Og for at 
gøre sin tanke rigtig forståelig for ham 
udviklede han nu nærmere , hvorledes man i 
det hele deroppe i himlen bare behøvede at 
ønske , så stod det der straks . Dersom han 
derfor skulle føle sult deroppe , så ville der 
sikkert nok straks blive dækket et bord for 
ham , fuldt af de kosteligste retter , som han 
selv kunne vælge iblandt . Ifald han fik lyst 
til en kone , ville der øjeblikkelig findes en ved 
hans side . Ja , selv om han virkelig skulle føle 
trang til skråtobak , så ville såmænd Vorherre 
selv med glæde række ham en ende , for 
han kunne ikke nænne at sige nej til sine kære 
børn , som var døde i troen på ham som 
deres ejegode fader ; han ville , at hos ham 
skulle alle føle sig som hjemme . 
Efter denne forklaring vendte manden 
atter tilfreds og beroliget sit hoved . Derpå 
foldede han hænderne og modtog det hellige 
sakrament ; og lidt efter sov han salig ind 
i sine fædres tro . 
Men da denne historie blev bekendt , 
rejste der sig et ramaskrig . At fremstille 

Vorherre som en almindelig skjænkevært og 
sjælenes hjem som en smudsig beværtning 
— det gik dog over alle grænser . 
Provsten satte sig straks ned for i en fortrolig 
skrivelse at meddele bispen det passerede . 
Han omtalte tillige besøget hos den 
berygtede kone og  » Usømmelighederne «  i 
hundeløse kro , og endte med en tilføjelse 
om , at man vel efter dette kun kunne gribe 
til den forklaring — som ( tilføjedes der i parenttes ) 
ikke heller var ualmindelig såvel i som 
uden for sognet — at pastor Mullers åndelige 
evner ikke længer var usvækkede , men at 
han måtte siges at lide af allerede i høj grad 
udviklet sjælsforstyrrelse . 
Således indløb endnu et par lignende 
skrivelser . 
Tilsidst slog bispen utålmodigt knoen i 
bordet og tog en afgørende beslutning : han 
meldte sin ankomst . 

Ix . 
Der blev et røre rundt omkring i præstegårdene . 

endelig  .  .  . Endelig ! tænkte de små velærværdigheder 
og gned sig triumferende i 
hænderne : de vidste , hvad denne bispens 
pludselige ankomst i virkeligheden betød . 
Men også Thorkild Muller var efterhånden 
bleven så klog og havde fået en 
sådan øvelse i at stave og lægge sammen , 
at det denne gang hurtig blev ham klart , 
hvad den egentlige mening med dette var . 
Han forstod , at dette var det indledende 
skridt til et forsøg på for alvor at fælde 
ham , — til rent ud at få ham afskediget fra 
hans embede . Men han lod sig ikke afskrække . 
Denne gang skulle også han for alvor 
knytte næven , så de skulle lære deres overmand 
at kende . 
Så optaget var han af dette og af de 

mange planer , der tumlede i hans hoved , at 
han slet ikke mærkede den , om ikke forskrækkelse , 
så dog lille beklemmelse , som 
denne uventede og pludselige anmeldelse af 
bispens komme i første øjeblik forårsagede 
enkelte steder i sognet . 
Nu var denne også sat i scene på en 
måde , der åbenbart havde til hensigt på 
foruånd at virke afskrækkende på befolkningen . 
Kapellan Ruggård og sognets 
skolelærere pilte omkring med betænkelige 
og hemmelighedsfulde miner , som om noget 
forfærdeligt var i anmarsch . Der fortaltes , 
at alle sognets skoler skulle inspiceres og 
alle skolebørnene skarpt gjennemhøres ; at 
kirkerne , kirkegården og overhovedet alle 
forhold , kirke og skole vedrørende , skulle 
nøjagtig undersøges ; ja rygtet ville endog 
vide , at bispen ville forlange de sidste fem 
årgange af sognets konfirmander fremstillet 
på kirkegulvet for personlig at overhøre dem . 
Thorkild Muller var selv stadig ved 
strålende mod ; aldrig havde han måske 
været i så lystigt humør som i disse dage . 
Han havde sine planer færdige i hovedet , og 
havde allerede i stilhed rejst sig på bag- 
7 

benene for at møde bispens anslag med en 
trumf , der skulle sætte alle hans kære embedsbrødre 
i det vildeste raseri . 
Søndagen , før bispen ventedes , lod han 
ved kirkestævne kundgøre , at alle tiendeydelser 
til embedet for fremtiden skulle bortfalde , 
så længe han var præst , ligesom også 
offer og deslige fra den dag ikke længer 
ville blive modtaget , men ønskedes anvendt 
til bedste for sognets fattige  . . . . Han vidste , 
at dette var præsternes ømme punkt ; og han 
var stolt over sin beslutning , som han forøvrig 
længe forinden havde gået og pønset 
på . 
For at forvisse sig om , at også alt gik 
til efter hans opskrift , overværede han selv 
skolelærens oplæsning foran kirkedøren . Og 
da denne var endt , og alle ansigter forbavset 
og spørgende vendte sig imod ham , 
sagde han ; 
'  » Nå venner !  . . . . Har i så forstået 
det ? «  — hvorpå han bortfjærnede sig med 
sin øredøvende latter . 
Han ligesom trængte til at give sig luft . 
Og da han var kommen hjem og havde kastet 

præstekjolen af sig og spist sig en god livfuld 
søbekål , tog han hastig sit egespir og 
sin lodne kabuds , fløjtede af sine hunde og 
gik derefter en lang tur på mange timer 
op over bakkerne , helt uden om mosen og op 
til højderne ved havet . 
Det var en dag i begyndelsen af April . 
Sneen var smeltet af jorden , og hist og her 
pippede de friske grønne Spirer op over den 
sorte muld og frem af de vinterblege græsog 
rugagre , der i lange , smalle skifter skød 
sig op over bakkerne , blinkende af væde . 
Over hele den frodige , blødt formede egn 
hvilede en let , bølgende dis af grødefuld 
fugtighed , der nede over mosen samlede sig 
så tæt , at solens stråler ikke kunne trænge 
igennem den . Alt lå og ligesom drømte 
smilende i det sidste , flygtende vinterblund , 
lykkeligt og forventningsfuldt — rede til hver 
dag og time at slå sine hundrede blomsterøjne 
op , når solen fik magt og alle tåger 
ville svinde . 
Thorkild Muller gik med raske skridt 
hen over de opblødte markveje , satte sin 
pigstav fast i jorden , rystede manken og formelig 
fnyste af kamplyst . 

han havde taget kabudsen af hovedet 
for at svale sin pande , der var varm af den 
mængde tanker og planer , der gærede og 
tumlede sig inde bag den . Hans ansigtsmuskler , 
hans arme og skuldre var i en uafbrudt 
bevægelse . Snart lagde han det ene , 
store bryn helt ned over øjet , snart løftede 
han dem pludselig begge to med en frygtelig 
ansigtsforvridning helt op til issen . Snart 
standsede han og fægtede med armene , snart 
satte han igen kabudsen på og lo . 
Han forstod , at dette ville blive det afgørende 
slag , alvorligere end noget andet . 
Han gottede sig allerede i tankerne over det 
samstemmige skrig , der fra hans kære embedsbrødre 
ville rejse sig imod ham efter 
dette . Han så’ dem alle — lige til den lille , 
fine bispemand , hans egen gamle Christoffer 
birch — hvorledes de ville vride og vende 
sig under hans basketag .  .  . Men de skulle 
ikke få ham knækket ! . . . De skulle dog 
en gang for alvor få at fornemme , at de 
virkelig havde sluppet en Bjørn ind i fårefolden . 

men dette sidste indfald tiltalte ham j 
den grad , at han atter måtte standse midt på 

en bakke for at lade sin vældige latter runge 
ud over egnen . Han måtte give sin stærke 
spænding luft . Han følte ligesom en trang 
til at lade sin frygtelige stemme rulle rensende 
hen over denne bløde , roligt blundende 
og tågeslørede natur , der var ham som et 
billede på hans egen ungdoms dådløse , 
tomme og uvirksomme drømmeliv . 
Og alt som han fortsatte sin vandring , 
arbejdede hans tanker sig op i en stedse 
vildere gæring . . . Han følte sig som midtpunktet 
for en mægtig kamp , støttet af det 
store , underkuede folk , der var begyndt at 
vågne , og som i bestandig større og stærkere 
flokke ville samle sig omkring ham . Det 
vrimlede i hans syner med småbitte , pudsige 
præsteskikkelser , der skreg og råbte op 
imod ham med truende fagter og knyttede 
næver . Og idet han ligesom så’ denne sorte , 
pibekravede sværm blive trykket længere og 
længere ud mod det stålgrå , brydende hav , 
der lå for ham dernede under bakkernes 
fod med sine hvide brændingsstriber , kom 
der et minut det samme ville glimt i hans 
øje , den samme pludselige glød over hans 

kind , som i gamle dage tændtes under de 
hidsige renjagter deroppe på de store højsletter 
under indlandsisen . — 
da han ud på eftermiddagen kom tilbage 
til sin  » Hule «  , bankede han efter sædvane op 
i loftet til kapellan Ruggård .  .  .  . Nu skulle 
han have sig en ordentlig spas med sit eget 
lille stykke velærværdighed efter denne historie 
 ! 
Men foruden de sædvanlige filtsko hørte 
nu Thorkild Muller til sin forundring en hel 
samling af tunge støvler bevæge sig deroppe 
over gulvet — vandre langsomt hen 
over loftet , mudre ned ad trappen i den 
anden ende af bygningen , gennem hvilken 
derpå en del døre blev lukket op og lukket 
i , indtil hans egen endelig åbnedes og kapellan 
Ruggård højtidelig trådte ind , fulgt af 
tre af sognets rigeste og mest formående 
bønder . 
De to af disse var høje , tunge skikkelser 
med brede røde ansigter og et mørkt , glat 
hår , der bag til var klippet ganske lige af , 
som efter en lineal , over de glinsende , fyldige 
og vel barberede nakker . Det var de to 
bekendte , rige brødre Antonsen , der fra første 

færd havde hørt til Thorkild Mullers solideste 
støtter , og som i det hele betragtedes som 
en slags førere for folkene dér på egnen . 
Den tredje derimod var lille og uanselig 
og havde et ligesom forskræmt udtryk i 
sine små , stundes !øse øjne , med hvilke han 
agtpågivende fulgte enhver af de to andres 
bevægelser , ligesom han overhovedet bestræbte 
sig for nøjagtig at efterligne disse med hensyn 
til holdning og ansigtets udtryk . 
De var alle i deres sorte søndagsvadmel 
og så’ alvorlige og eftertænksomme ud . De 
vide , posede benklæder faldt et langt stykke 
ud over de butsnudede , blanktpudsede støvler ; 
og ned på disse stirrede de nu alle tre , efter at 
de bag kapellanens ryg var kommen ind i 
stuen . 
» Hvad' Pokker ! «  udbrød Thorkild Muller 
og så’ forbavset fra den ene til den anden . 
» Har i haft avdiens hos højærværdigheden , 
venner  ? « 
» D’hrr . har haft den tillid til mig ja , « 
Svarede kapellanen med en stemme og et 
triumferende smil , der gjorde præsten endnu 
mere forvirret . 
Men ingen af bønderne selv så’ op , 

hvorimod de én efter én stiltiende søgte sig 
pladser at sidde på — de to brødre i den 
gamle voxdugssofa tæt ved døren , den lille 
mandsling på kanten af en stol ved siden 
af , præcis i samme stilling som de andre , 
med den højre arm hvilende på det tilsvarende 
knæ , hovedet lidt på skrå og 
den venstre hånd knyttet i den venstre side . 
Kapellan Ruggård forblev foran døren , 
hvorfra han med et glædedirrende , skadefro 
blik på skrå over brillerne nøje iagttog 
pastor Mullers udseende . 
Endelig brød den ene af brødrene den 
lange , trykkende stilhed ved — uden at se 
op , og i det hele med en lidt usikker stemme 
— at sige : 
» Nå , så vi skal ikke betale tiende , 
Muller ? « 
Thorkild , der med skrævende ben og 
hænderne i siden var bleven stående midt 
på gulvet og med stigende forbavselse havde 
set fra den ene til den anden , snurrede sig 
nu rundt på hælen og udbrød : 
» Åhå !  . . . er det dét , godtfolk !  .  . . Nej , 
naturligvis skal i ikke betale tiende , børn , 
når jeg har sagt det . Det kan i da nok 

begribe . Hvad Pokker skal i betale de 
dumme tiendepenge for ? Hvad mening er 
der déri ? Ikke den mindste !  .  .  . ikke den 
mindste , børn ! Det kan jeg forsikre jer 
for ! « 
Bønderne så’ på skrå hen efter hinanden 
fra deres huer , som de sad dg drejede 
i hånden , mens nu Muller ivrig begyndte 
at vandre op og ned ad gulvet med stærke , 
drønende skridt for at udvikle dette for dem . 
Der var slet ingen grund til de tiender , 
sagde han . Hvorfor kunne ikke han lige så 
godt leve af sin gård , præstegården , som 
de af deres ? Hans var endda ikke så lidt 
større , havde bedre jorder og svarede dog 
færre afgifter — blandt andet netop denne 
tiende . Det var i det hele kun sådan en 
gammel dårlig skik fra den tid , da jorden 
ingen ting var værd . Men nu havde sagen 
forandret sig . Tænk blot ! 70 Tønder land , 
veldyrket , gældfri jord uden afgifter ! — og 
hvem tilhørte så egentlig denne præstegårdsjord ? 
Den var jo i sin tid netop taget fra 
bønderne , da disse drev deres jord i fællig , 
så de havde såmænd derigennem givet 

betaling nok for det arbejde , en præst gjorde 
for dem . 
I 
han talte sig bestandig ivrigere og varmere , 
og mærkede derved ikke , hvorledes 
bønderne gang efter gang så’ op på ham 
med et mørkt , ligesom sky blik og derpå 
stille nikkede hen til kapellanen , der stod 
dér ved døren med sine klamme hænder 
foldede foran sin grå slobrok , hovedet blidt 
på siden , og dette lille fromme smil , der 
syntes at svare : kære venner ! Hvad har jeg 
ikke altid sagt jer ! 
Da Thorkild Muller omsider standsede , 
så’ bønderne atter ned i deres huer , og der 
blev igen en lang , trykkende stilhed . 
» Jamen  .  .  . Tienderne «  , begyndte den 
lille med en pibende stemme . Men han 
fortsatte ikke . 
» Nu , ja — for Pokker ! «  udbrød Thorkild 
utålmodig .  » Har i ikke forstået det , børn ? « 
Der var ingen , der svarede . Den små 
gjorde et lille tilløb dertil ved ligesom at 
snappe efter vejret ; — men efter at have 
kastet et forskræmt blik om på de andre , tav 
også han . 
Endelig trak den største og bredeste af 

brødrene op i sine bukser og sagde , idet han 
kastede et øje op i loftet , og begyndte at 
vippe med huen i sin hånd : 
» Det er dog vist ikke værd , Muller , at 
vi begi’er os på de dele . La’ os ikke rende 
grassat , Muller . « 
» Nej , la’ os endelig tage e den lidt med 
rimelighed , «  sagde den anden Broder . 
» Og bruge vores fornuft , «  faldt den 
lille ind med eftertryk . Men der faldt en 
stilhed efter dette sidste ord , og alle så’ 
atter ned , som var det allerede for meget sagt . 
Thorkild Muller stod igen midt på gulvet 
med skrævende ben og flyttede sine stirrende 
øjne fra den ene til den anden — og derfra 
hen på kapellanen . 
» Hvad er dette her , børn ? «  sagde han 
omsider med usikker stemme ; han begyndte 
at kunne forstå . 
» Hm ! « 
» Hm 1 « 
» Hm — ja , gu’ er der noget i , hvad 
kapellanen si’er . Man kan jo godt være på 
den rigtige side og alligevel fare med var- 
somhed . « 

det var atter den største af brødrene , 
der talte . 
Men den lille mandsling gentog det straks 
ord for ord med sin lille pibende stemme 
og så’ sig derpå stolt omkring , som om det 
egentlig var ham , der havde sagt det . 
Thorkild Muller greb med begge hænder 
om ryggen på den store lænestol , der stod 
ved siden af ham , og løftede den i skulderhøjde 
op fra jorden . Blodet var steget ham 
voldsomt til hovedet , —- og med al sin kraft 
satte han nu atter stolen ned på gulvet , så 
det drønede i stuen . 
» Hvad fanden er dette her ? «  råbte 
han .  » Er det spøg eller alvor ? Har i været 
oppe hos den køter dér «  — han pegede på 
kapellanen —  » for at komme mig på tværs ? 
Herud med sproget ! — i sidder dér og 
mumler i skægget . Hvad er der i vejen 
med jer , venner ? Har i ikke mere fortrolighed 
til mig — eller hvad skal alt dette 
her sige ? For fanden — så tal ! —så tal ! « 
Men i dette øjeblik tvivlede ingen af dem 
længere om , at kapellanen jo havde haft ret : 
denne mand kunne umuligt være ved sine 
fulde fem . Hans øjne var bleven røde som 

en tyrs , og han formelig skælvede af raseri . 
Lidt efter rejste de sig også alle op for 
at tage afsked . 
» Ja , det var bare det , vi ville sige , 
Muller . « 
» Bare det , vi ville sige «  , gentog den 
lille , der efterhånden var bleven kry og syntes 
at føle sig situationen overlegen . 
.  .  . Men endnu , da de var gået , stod 
Thorkild ubevægelig og så’ mod døren og 
derpå omkring på væggene og ned ad sig 
selv og hen på sofaen og op på loftet — 
som om han virkelig ikke var sig fuldt bevidst , 
om han drømte eller var vågen . 

X . 
Han skulle imidlertid ikke længe forblive 
i uvished . 
Den mistænksomhedsgift , som kapellan 
Ruggård listelig og under de forskelligste 
former — dråbevis eller gemt i små sukkerpiller 
— havde søgt at indsmugle i befolkningen , 
begyndte endelig at vise sine virkninger . 

sikkert kunne Thorkild Muller ellers 
endnu længe have ført sine gode Søby og 
Sorvad bønder frem i sit lfdebånd — skønt 
allerede enkelte frygtsomme i den sidste tid 
jævnlig havde set sig tilbage med en noget 
betænkelig mine — men at en præst ikke 
ville tage imod tiendepenge — penge , som 
han havde gammel lovlig hævd på — det 
kunne da enhver se , var galmandstanke . 
Og da der derved først var blevet ét 
sårt punkt , én bar plet for kappellan 

gårds forestillinger hos disse folk , hvem 
den pludselige melding om bispens ankomst 
i forvejen havde gjort modtagelige , varede 
det ikke længe , før de alle indså’ , hvor langt 
de egentlig havde ladet sig forlede til at gå 
frem , og at det sikkert var rådeligst i alle 
fald foreløbig at sunde sig en lille smule . 
Der blev en almindelig forsigtig tilbage 
over hele linien — og bestandig 
stærkere , jo voldsommere Thorkild Muller nu 
tumlede frem . Hele denne uge før bispens 
ankomst rasede han som et vildt dyr rundt 
i sognets byer for at samle sine tropper , 
ægge de vaklende og rejse bevægelsen på ny . 
Men han fandt alle ørene lukkede såvel 
for sine trusler som for sine overtalelser . 
Med ét slag var det til sidst blevet dem alle 
klar , at de havde en gal præst . 
Mange steder , hvor han kom og bankede 
på , smuttede mændene ud og gemte sig i 
staldene for at blive fri for at tale med ham , 
mens de lod konerne tage imod ham inde i 
dagligstuen og sidde og snakke ham efter 
munden , indtil han dk , 
7 o 
andre steder ville de slet ikke lukke 
ham ind , ja pudsede endog i deres forskrækkelse 

hundene på ham , når han kom til 
deres dør med sin pigstav , sine af vejsølet 
tilstænkede klæder , sit uredte hår og skæg 
og det blege , af ophidselse fordrejede ansigt . 
Selv nogle blandt egnens højskoleungdom , 
der gerne ville spille friskfyre , og 
som derfor straks — fulde af kamplyst — havde 
stillet sig ved den gamle kæmpes side , blev 
stadig tammere og tammere , efterhånden som 
den skæbnesvangre dag nærmede sig . Og da 
den til sidst oprandt , var der i hele sognet næppe 
en eneste , der ikke til beroligelse for sin egen 
samvittighed havde fjærnet sig så vidt mulig 
fra denne mand , over hvem dommen nu 
skulle holdes . 
Aftenen forud var der usædvanlig stille 
inde i byen . Det var , som om man ville 
formilde guderne ved at gå tidlig til ro . 
En styg , kold tåge var ved solnedgang 
steget op fra mosen og havde lagt sig ind 
over byen  , så det dryppede fra alle Tage 
og træer . Alt var sort og klamt . Ikke en 
stjærne lyste . 
Også henne ved præstegården var der 
mørkt . 
Kun en smal lysstribe kastedes ud i 

tågen fra kapellan Ruggårds gavlværelse , 
hvor han selv sad i lænestolen ved sit skrivebord , 
indhyllet i sin grå slobrok , og med 
dette ydmyge og gudhengivne smil , som i 
disse dage ikke forlod ham . 
Han stirrede gennem sine runde briller 
ufravendt ind i lampen og så’ for sig ligesom 
en lang allé , et dybt perspektiv , i hvis 
ene , fjerne ende han øjnede sig selv — 
bondedrengen , den foragtede og latterliggjorte 
student — i fløjelsdragt , i bispeornat 
og med kommandørkorset om halsen . 
Og hans sjæl fyldtes med taknemlighed , 
hans øjne med fromme tårer . 
Neden under ham — i  » Hulen «  — hvor 
alt var mørkt , og hvor den tætte , kolde tåge 
væltede ind gennem de åbentstående vinduer , 
sad  » Bjørnen «  . 
Han sad i stolen midt på gulvet — 
urokkelig foroverbøjet , med ansigtet begravet 
i sine hænder , som om han sov . Dødtræt 
var han segnet om her efter i mange dage 
ikke at have fået hvile . 
Lige til det sidste havde han ikke kunnet 
få sig selv til at tro , at alt virkelig skulle 
være uigenkaldelig tabt . 

i mange timer havde han siddet således 
uden at røre sig , og stilheden omkring 
ham var så dyb , at selv rotterne begyndte 
at kigge frem fra hullerne i krogene med 
deres spidse snuder og tumle sig under 
sofaen . 
På én gang løftede han langsomt hovedet 
og så’ sig forvildet om ; — rejste ‘sig 
så fra stolen og næsten slæbte sig hen til 
vinduet , hvor han derpå urokkelig forblev 
stående — støttet med armen og hovedet 
til vinduesposten — og stirrede tankefuldt 
ud i den grå , iskolde tåge . 
Men som han således stod , foregik der 
lidt efter lidt en forandring i hans udseende . 
Eller var det luften , der blev lysere udenfor  ? 
Tågen , der lettede  ?  .  .  . Der kom ligesom lys 
over hans forgræmmede ansigt , hans hoved 
rejste sig , ja hans mund smilede til sidst — 
sådan som et barn , der ser et juletræ i 
drømme . 

Xi . 
Det blev , som mange allerede aftenen 
forud havde spået . 
Den med så megen spænding og ængstelse 
ventede højtidsdag oprandt med foråret 
i følge . 
Netop som kirken i Søby første gang 
ringede sammen til den gudstjeneste , hvortil 
bispen havde meldt sin ankomst , skiltes 
de kolde tåger ad , og solen brød frem 
med sit lyseste smil , som om Vorherre selv 
ville være til stede og lægge sin velsignelse 
i denne forsoningsfest , 
fra alle veje og byer strømmede pyntet 
kirkefolk til mellem de lysegrønne , vædetindrende 
agre , over hvilke lyden fra lærkernes 
fine malm blandede sig med kirkeklokkens 
toner som til et eneste frydefuldt : 
lovet være Herren ! 

da klokkerne ringede sammen for anden 
gang , var kirken allerede fuld af en stille , 
andægtig snøftende og hostende menighed , 
der fyldte hver plads helt op til de to rækker 
af rørstole og den broderede kurvestol foran 
disse , der i koret ventede på bispen og 
hans følge . 
Der var en stærk spænding udbredt 
over forsamlingen . Nogle sad og stirrede 
ligesom forlegne ned mod gulvet , som om de 
for sidste gang gjorde op med deres egen samvittighed . 
Men de fleste så’ spørgende og 
ængstelig på hinanden , som om de ville sige : 
hvad mon dette vil blive til ? 
Flere af Thorkild Mullers forhen nærmeste 
venner var ganske udebleven for ikke at 
komme i forlegenhed , ifald han skulle tænke 
på at gøre skandale i guds eget hus . Man 
kunne i så henseende vente sig , hvad det 
skulle være , efter den måde , hvorpå han i 
de sidste dage var raset frem . Ude i et hus 
på Marken skulle han endog — fortaltes 
der — have slået knoen i bordpladen , så 
den sang , og rent ud sagt , at han ville præke 
oprør . 
Der var derfor grund nok til ængstelig 

at spørge , hvad vel denne time ville 
bringe . 
Oppe i koret gik kapellan Ruggård 
frem og tilbage ved alteret og talte højt med 
sig selv af lutter spænding og bevægelse . 
Han havde børstet sit hvidgule hår ganske 
glat ned til den ene side , for at få et endnu 
frommere og mere verdensforsagende udseende , 
og hjemme i sit værelse havde han hængt 
en pragtfuld evighedskrans om bispens billede 
foruden et par mindre om Luthers og melanchtons . 

flere af nabosognenes præster havde 
allerede indfundet sig og med værdighed 
anbragt sig henne på de to rækker af rørstole , 
hvorfra de med en blanding af medlidenhed 
og nysgerrighed betragtede den 
fortabte menighed , som om de ville sige : 
vildledte får ! Vil i endelig vende tilbage 
til hjorden ? Eller vil i fremture i eders syndige 
forhærdelse ? 
Uden for kirkeporten stod sognets skolelærere 
i sorte kjoler og hvide slips for at 
give vink til klokkeren og sende bud ind 
til præsterne , så snart provstens vogn — med 

hvilken bispen ville komme — skulle vise 
sig over bakkerne . 
Han havde meldt sin ankomst til kl . i o 
præcis for straks uden ophold at bivåne gudstjenesten . 
Senere på dagen ville han indfinde 
sig i skolerne og derpå tage tilbage 
med provsten inden aften . 
Men endnu var Thorkild Muller ikke 
kommen . 
» Det manglede bare ! «  sagde den lille • 
visne skolelærer , som Thorkild i sin tid havde 
endevendt ved bondebrylluppet , og som siden 
havde forfulgt ham med et tænderskærende 
had .  » Det manglede bare , at han skulle 
lade bispen vente på sig ! Det kunne såmænd 
ligne ham , den fyr !  .  .  . Gud ske lov 
og tak , om det skulle blive os forundt snart 
at blive af med det gale menneske — den 
— den — um — Slagter — rent ud sagt . « 
Hans kollega , den tykke Mortensen , der 
var som et uformeligt stykke flæsk og så 
stoppet med fedt , at han i de sidste år lige 
netop havde kunnet ræbe amen , gryntede 
samstemmende . 
» At tænke sig denne frækhed ! «  vedblev 
den anden med en stemme , der slog over 

af lutter arrigskab og indædt galde .  » Nu 
mangler klokken kun to minutter i ti , og 
endnu viser han sig ikke ! De skal få at se , 
Mortensen ! — han vil lave skandale . Han 
nærer sig ikke , den — den — um — studepranger 
— før han får lavet skandale inde 
i selve kirken  .  .  . Han skal nok i nat have 
været aldeles rasende derhjemme , har jeg hørt . 
Men han ligger på sine gjærninger , den fyr ! 
.  .  . Kapellanen fortalte , at han hele natten 
havde hørt ham rumstere neden under , så 
det var forskrækkeligt . . . De kan tro , han 
har haft noget for  .  .  . Han tænker nok på 
at spille bispen et eller andet puds derhjemme . 
Han dyr sig såmænd ikke , om også — — 
men , gud bevares ! Mortensen  .  .  . dér er jo 
vognen ! . . . Jakob ! ring ! — ringl for fanden ! 
— — « 
Klokken begyndte at lyde , den lille visne 
degn for ind i kirken , og straks efter kom 
alle præsterne forvirrede og rådvilde ud . 
Hvad skulle der gøres ? Pastor Muller 
var endnu ikke kommen ! Det kunne aldrig 
gå an — det var jo uhørt ! Der måtte øjeblikkelig 
sendes bud efter ham — — 

men i det samme holdt vognen foran 
kirkeporten . 
Bispen var en lille , meget smuk mand , 
med et klogt , skarpt tegnet ansigt , en høj , 
smal ørnenæse og små , dybtliggende øjne 
med et gennemtrængende blik under store 
og buskede bryn . 
Han hilste tavst , en smule køligt på 
de tilstedeværende præster , så’ sig derpå 
søgende omkring og spurgte roligt : 
» Er pastor Muller ikke til stede ? « 
Kapellan Ruggård kom krybende ud 
fra klyngen med hovedet på siden , hænderne 
foldede foran præstekjolen og sine store , 
stikkende øjne næsten væltende ud af hovedet 
af lutter ydmyg tjenstivrighed . 
Han måtte desværre melde hs . Højærværdighed , 
at hr . Pastor Muller endnu ikke 
havde indfundet sig ; men der skulle øjeblikkelig 
blive sendt bud efter ham . 
Bispen så’ koldt på ham med et udtryk 
 , der i det hele ikke tydede på forelskelse . 

» De skal ingen ulejlighed gøre dem , « 
Svarede han kort .  » Hr . Muller véd , at tiden 

er berammet til klokken ti . Den mangler 
endnu et minut .  .  . Lad os gå ind . « 
Men i det samme fik han øje på skolelærer 
Mortensen , der paraderede ved indgangen 
— ganske bleg og forpustet af den 
anstrengelse , som den uvante oprejste stilling 
voldte ham . 
Efter at have betragtet ham lidt , spurgte 
bispen temmelig hvast : 
» Hvad er deres navn ? « 
Mortensen fik af forfjamskelse sit eget 
navn galt i halsen , så den anden degn , der i 
dyb ærbødighed stod ved siden af med en 
cylinderhat foran på maven , til sidst fandt 
sig foranlediget til at svare for ham . 
Bispen flyttede da hurtig sine gennemtrængende 
øjne hen på denne og sagde 
endnu mindre blidt : 
» Kan den mand ikke svare for sig selv ? 
Hvad hedder da de selv ? « 
» Mikkelsen ! « 
» Ja , så , «  sagde bispen med en uhyggelig 
betoning ; hvorpå han gik ind i kirken , 
fulgt af sit pibekravede følge . 
Mikkelsen og Mortensen så’ spørgende 
på hinanden og derpå forbløffede ud i luften . 

» Hvad mente han med det ? « 
» Ja . Gu’ véd . « 
» Hvad var det egentlig , han sagde e ? « 
» Sa’e han noget ? « 
» Næ . « 
» Det var da løjerligt . « 

Xii . 
Der blev stor bevægelse inde mellem 
kirkens mange tætpakkede hoveder , da den 
lille bisp i silkekjolen og med kommandørkorset 
om halsen trådte ind i koret og — 
efter at have kastet et hastigt , ligesom mønstrende 
blik ud over forsamlingen — satte 
sig til rette i den broderede kurvestol . 
Præsterne anbragte sig i tavshed på 
rørstolene bag ved ham , og et øjeblik blev 
der så stille i hele kirken , at man kun hørte 
klokkens summen oppe i tårnet . 
Så tav endelig også den . 
Den lille skolelærer stak hovedet ud af 
sit aflukke og så’ spørgende hen på kapellan 
Ruggård . Denne så’ igen rådvild 
på provsten , og denne igen på bispen , der 
imidlertid sad ganske ubevægelig med hænderne 
løst foldede i sit silkeskjød og så’ 
stift og utilgængelig frem for sig . 

først i dette øjeblik gik det op for folk 
nede i kirken , at Thorkild Muller endnu ikke 
var kommen , og at det var ham , man ventede 
på . 
Der blev almindelig bestyrtelse . Hvad 
skulle dette sige ? Hvorfor var han ikke kommen ? 
Kunne der være hændet ham noget ? 
Eller .  .  . skulle han mon virkelig have til 
hensigt at holde bispen for nar ? . . . Det 
kunne man dog ikke tro . Det ville dog ved 
gud være at drive spasen lovlig vidt .  .  . Men 
hvad kunne meningen være ?  .  .  . 
Alles øjne samlede sig efterhånden på 
bispen . Over hele kirken strakte man Hals 
og løftede sig på tæerne for at iagttage det 
bestandig mørkere og mere tillukkede udtryk 
i dennes ansigt . 
Endelig stak han sin hånd inden for 
kjolen , trak sit guldur frem og gav derpå 
et vink til kapellan Ruggård , der spændt 
stod som på kattespring ved siden af 
alteret . 
Kapellanen lod øjeblikkelig vinket gå 
videre til degnen , der derpå trådte frem og 
indledede gudstjenesten . 
Alle bøjede hovedet ; bønnen blev holdt , 

og salmesangen begyndte . Men for hvert 
Vers steg spændingen i hele forsamlingen ; 
thi Thorkild Muller lod sig vedvarende ikke 
se , og pladsen foran alteret stod endnu tom . 
Man kunne nede fra kirken iagttage , at 
kapellan Ruggård gennem provsten førte en 
underhandling desangående ; men bispen 
rystede blot på hovedet , og alle præsterne 
så’ atter spørgende på hinanden . 
Hvad skulle dette blive til ? Mon Muller 
da slet ikke ville indfinde sig ? Og hvad 
mon bispens hensigt egentlig var ? 
Da salmen var til ende , ventede man 
endnu en stund , i hvilken der igen over den 
store kirke var så musestille , at det formelig 
gav et sæt gennem hele forsamlingen , 
da en mand nede i et af de bageste stolestader 
tabte en salmebog på gulvet . 
Så rejste bispen sig fra sin stol og gik 
op til alteret , — tog rolig sit lommetørklæde , 
tørrede sig om munden , vendte sig mod forsamlingen 
og begyndte altertjenesten . 
Men dette rørte menigheden , så de alle 
næsten skamfuldt bøjede hovedet .  .  . Det var 
denne mand , de havde søgt at trodse ; og 

så var der ikke så meget som skyggen af 
en bebrejdelse at spore i hans ansigt ! 
Idet hans klare , smukke'stemme lød hen 
over deres hoveder , følte de en sælsom højtid 
sænke sig ned over dem — en tryg hvile 
og fred , således som de ikke længe havde 
kendt den . Det var , som om milde engle 
igen havde taget bolig herinde under de luftige 
hvælvinger , fra hvilke Thorkild Muller havde 
skræmmet dem bort med sin frygtelige Bas . 
Da messen var forbi , gik bispen atter 
ned og satte sig rolig tilrette i stolen , hvorpå 
salmesangen igen begyndte . 
Det var en salme med mange og lange 
Vers , men der var næppe en eneste i kirken , 
der længer for spænding og bevægelse kunne 
fæste tankerne ved sangen . Man fik at 
vide , at der nu var sendt bud efter Muller , 
og mange sad formelig og rystede af ængstelse 
for , hvad der skulle ske . 
Men sangen forstummede , og endnu havde 
ingen vist sig . 
I mere end fem minutter sad man derpå 
under dødsstilhed og iagttog hinanden 
eller så’ op mod bispen , der stadig sad urokkelig 
og stirrede frem for sig . 

pludselig blev der bevægelse henne mellem 
præsterne , provsten rejste sig op og nikkede 
til degnen , der fik travlt og smuttede ud . 
Lidt efter hørte man døren op til prædikestolen 
blive åbnet og trappen knirke under 
trin  .  .  . Endelig ! — nu var han der !  .  .  . 
Men da man i stedet for Thorkild Mullers 
store vildmandshoved så’ kapellan Ruggårds 
runde , fede , maddikehvide ansigt dukke 
op over prædikepulten og ydmygt bøje sig 
ud over denne med dette fromme smil , der lyste 
som en velsignelse ud over den hele menighed , 
— da begreb man , at noget afgørende måtte 
være hændet . 
Og der gik som et stille Gys over hele 
forsamlingen . 
» Herren være lovet — «  begyndte kapellanen . 

og alle foldede hænderne og gentog 
for sig selv : ' 
Herren være lovet ! 
Men først , da gudstjenesten var forbi , og 
man strømmede ud af kirken , erfarede man 
sagens rette sammenhæng :  » Bjørnen «  var 
om natten pludselig rejst bort . Han havde 

kun taget sine hunde og sit egespir med 
sig ; men på hans dør fandt man skrevet med 
kridt og store bogstaver hans afskedshilsen 
i de ord : 
i har de tyranner , som 
i fortjener . 
I Søby og Sorvad har man siden intet 
hørt fra Thorkild Muller . Man fik blot at vide , 
at han straks var rejst tilbage til Grønland . 
Måske lever han deroppe endnu . 


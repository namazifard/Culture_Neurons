I . 
Der drev en Duft af nyhøstet hø hen over markerne , der stødte op til apotekets have . Her mødtes den med den fine vellugt af de gule roser , der dækkede apotekets gavl , og med den krydrede aroma af lavendler , . Pebermynte og andre medicinske planter , der stod i snorlige rækker og udgjorde en særlig afdeling i den nederste del af haven . Hæderspladsen derimod , nærmest ved den venligt udseende apoteksbygning , indtoges af rabatter med frugttræer og prægtige højstammede roser i fuldt flor , omrammede af friske , velholdte græsplæner . 
Rigtigt , ægte sommervejr var det , bagende og søvndyssende . Oppe under den blå himmel svirrede den muntre lærke ; enkelte citrongule sommerfugle og blålig-skinnende guldsmede opførte en flagrende Dans i havens solmættede luft , — ellers intet , der rørte sig ; hver blomst og hvert blad syntes indslumret under varmens tyngende indflydelse . 

i en magelig havestol , der stod i skygge af et mægtigt valdnøddetræ , sad en herre på et halvt hundrede år med tætklippet , gråsprængt skæg og iført en let , hvid lærredsjakke . Ved ' siden af ham lå en omfangsrig , gul stråhat og en bunke aviser , hvori han nylig havde læst ; nu hvilede hans venlige , grå øjne , der blinkede muntert bag guldbrillerne , på en rank , ung pigeskikkelse , der stod foran ham med en kurv nys-afplukkede jordbær i hånden . 
Det første , man næst efter hendes høje , slanke figur måtte lægge mærke til hos den unge pige , var to lange og svære , ganske lyse hårfletninger , som nåde hende lige til hoften ; ansigtet var ret kønt , trods den lidt vel store næse og de lyse øjenvipper , bag hvilke et par store , blå øjne skuede troskyldigt ud i verden , og der var en afrundethed i formerne og en ynde i den måde , hvorpå hun bar hovedet , der virkede velgørende på iagttageren . 
» Nå så vi skal have jordbær til middag ! ------og kyllinger , siger du ? Det var skam rart . Det er vel i anledning af dagen , kan jeg tænke ? «  spurgte provisor hassel og dampede af en rejsepibe , der hang ham ned på brystet . 
Den unge pige så’ spørgende på ham , medens hun spiste et jordbær og kastede det grønne bæger langt hen i græsset . 

» Hvilken anledning mener du ? « 
» Nå ! Nej du har naturligvis slet ikke tænkt over , at det er den første juli , og at den bringer vor ny kandidat fra hovedstaden ? Nej , stil dig ej så hellig an , min pige ; — han skal naturligvis erobres med det samme ! Uh ! I kvindfolk er så udspekulerede ; — i ved godt , at vejen til mandens hjerte går gennem hans mave ! « 
» Å , sikke noget præk , hassel ! Vi skulle rigtignok haft jordbær alligevel ; husk på , de er jo lige begyndt !-------hvad mon han for resten er for et menneske , den hr . Dalgård ? «  frittede hun . 
» Ser vi ! Tænkte jeg det ikke nok ? Ja , er det ikke det , jeg siger : i er så nysgerrige ,  ;så snart der bare er tale om et mandfolk , så —• — « 
» Tal du blot ikke med om at være nysgerrig , hassel ! «  lo hun .  » For resten var det vel heller ikke så mærkeligt , om man kunne have lyst at vide , hvad det er for et menneske , man får i huset ! Olsen gjorde jo aldrig andet end at fare om på den bicycle så længe , han var her , —• jo , og så at gå på kroen og spille billard , eller hvad det var . « 
» Ja , det var en dårlig makker . Han forstod  ;slet ikke at gøre kur ! « 
» Hør nu bliver jeg snart fornærmet , hassel ! 

nu går jeg ind til frøken Brask med mine jordbær ! «  sagde den unge pige og gjorde omkring . 
» Nej — prr — vent lidt , Hedvig ! nu skal jeg gøre dig et forslag . Kom du her hen og sæt dig og vent bare i — lad mig se — ti minutter , «  sagde hassel efter at have rådført sig med sit ur ,  » så kommer Jørgen fragtmand kørende med fyren . Så kan du jo tage ham i øjesyn og straks begynde at lægge dine garn ud for ham . « 
» Du er et rigtigt afskyeligt menneske , hassel , , ved du det ! — farvel ! « 
» Hov — bi lidt ! «  råbte han leende efter hende , men frøken Hedvig værdigede ham intet . Svar og forlod haven med sine jordbær . 
Cand , farm . Hassel ,  » Proviseren «  , eller — som han til tider slet og ret kaldtes —  » Gamle-hassel «  havde kendt frøken Hedvig siden den dag , hun blev født , og havde været knyttet til Åby apotek allerede ti år før den tid . Hendes fader , apoteker hammer og han vare jævnaldrende omtrent , og hassel var kommen til apoteket som ganske ungt menneske allerede i dennes faders tid . Han havde fundet behag i stedet , var  » groet fast «  der og betragtede sig nu — efter- 

sine egne udtalelser — som et gammelt inventarium . I løbet af hen ved tredive år var han bleven så sammenlevet med Åby og dets omegn , at han dårlig kunne tænke sig nogen sinde' at skulle forlade disse kære steder . 
For nogle år siden havde han et par gangesøgt privilegium uden at få noget ; så havde han slået sig til ro igen og sagde nu , at han ikke ville søge på ny , før han kunne få et apotek i København . løvrigt havde han det så . godt som dagen var lang , puslede med sine roser og urter i haven og havde foruden en smule lahoratoriumsarbejde kun tjeneste i apoteket , når den yngre kandidat var fri . Da han havde mange slægtninge i København , gjorde han mindst et par gange om måneden en lille afstikker ind til hovedstaden for at  » følge med i tidens rørelser «  . 
Når dertil kom , at hassel havde en lille-kapital , og at han på grund af sin elskværdighed til enhver tid var velset gæst i alle egnens . Herre- , præste- og skovridergårde , kan man forstå , at den gamle ungkarl førte en ret behagelig tilværelse , og derfor var han også altid glad og fornøjet . 
Apoteker hammer , der allerede for en del åi- siden var bleven enkemand , tog sig ikke-meget af sin forretning selv . Han var et godt 

stykke af en videnskabsmand og dyrkede sit ynglingsstudium , botaniken , med stor Iver og grundighed ; derfor havde hassel alt i lang tid været den egentlige ledende ånd i apoteket , som for resten havde ord for at blive holdt i mønsterværdig stand . 

i . 
Hassels granskning af  » den til forsendelse o . s . v . priviligerede «  afbrødes omtrent på det af ham beregnede tidspunkt ved , at Jørgen fragtmands velkendte , grønmalede vogn med de brune for raslede op for apoteksdøren . 
Proviseren skyndte sig hen . til lågen for at tage imod den ventede , nye kollega , men til sin store undren så’ han , at Jørgen var alene på vognen , hvor kun en stor koffert gjorde ham selskab . 
» Hvad Pokker er nu det , Jørgen ? Var der ingen med toget ? «  spurgte hassel med forskrækket mine .  » Det var jo en nydelig historie ! « 
Jørgen fragtmand spyttede sindigt ud over vognfjælen , kastede linerne hen over ryggen på de brune og kravlede langsomt ned . 
» Jo—o , fyren var da med ; men da han borte , at der kuns var en hal’ mil hertil fra stationen , så sagde e han , jeg sku’ bare køre med kofferten , så sku’ han nok selv finde herud , sagde e 

han , for han trængte til at røre benene lidt , — sagde e han . « 
» I atten graders varme ! «  råbte hassel med komisk forfærdelse , idet han tørrede sin pande .  » Nå , det må jeg sige ! Der står ellers skrevet at ingen hader sit eget kød ; — men enhver sin lyst , som manden sagde , da han så’ en gøgler æde kul og drikke petroleum til ! « 
» Ja — han kan jo være god for sig , den nye provisor , men om han ellers er sådan rig- • tig — «  sagde Jørgen og erstattede med en betydningsfuld pegen på sin pande den manglende eftersætning .  » For jeg blev jo opholdt lidt inde hos kø’manden , og da jeg så siden kører forbi ham på vejen , ser jeg gud døde mig mennesket stå på hovedet over grøften og rode i den med ærmerne smøgede op over begge albuerne  !  » Har de tabt deres pengepung ? «  spørger jeg så , men han bare grinede og blev ved med at rode . « 
» Nå sådan ! Altså også videnskabelig anlagt ! «  sukkede hassel . —  » Ja , så sætter Jørgen jo kofferten ind på hans værelse , så kommer han vel nok en gang . « 

en halv time senere drejede en ung mand i tyverne ind på Åby Hovedgade fra stationsvejen og styrede sine skridt lige mod apoteket . Idet han passerede havelågen , fik proviseren øje på ham . 
» Goddag , højstærede ! Vær så god , træd indenfor , hr . Dalgård ! — for det kan vel ikke være andre end dem ? « 
Ved denne uventede tiltale blev den unge mand straks en smule overrasket , men fik så i en fart hatten af og trådte ind i haven . 
Velvoksen var han med brede , kraftige aksler og et kønt formet hoved . Han havde udtryksfulde , blågrå øjne og under den krogede næse et kraftigt , mørkt overskæg . På ryggen bar han en anselig botaniserkasse . 
» Mit navn er Dalgård , til tjeneste ; — det er måske apoteker hammer , jeg har den ære— « 
» Næ — nej ! Undertegnede kalder sig hassel , af guds nåde uværdig provisor her på anstalten . Tør jeg spørge : de er sagtens asketiker , unge mand , siden de ynder kødets spægelse i den grad , at de går fra stationen hertil i sådan en varme , når de kan komme til at køre ? « 
» Det just ikke , «  svarede Dalgård smilende ad den gamle provisors ligefremme velkomsthilsen ,  » men jeg er ikke bange for en smule 

solskin . Det er næsten mest derfor , jeg søgte pladsen herude ; jeg syntes , jeg trængte til lidt solskin , til lidt frisk luft , grønne træer og — kort sagt til alt det , som man til dagligdags må savne inde i København . Jeg skulle slet ikke have noget imod at få lidt mere farve på kinderne herude , end hovedstadsluften har kunnet skaffe mig . « 
» Ja , stiller de ikke større fordringer til Åby , end at de ønsker dem solbrændt , så vil de antagelig ikke opleve nogen stor skuffelse . Jeg for min part er nu storartet henrykt for min gamle Panama , «  svarede hassel og tog dette prægtige klædningsstykke af , medens han lod sit brogede lommetørklæde fare hen over panden .  » Den har i bogstavelig forstand sine skyggesider , som jeg dog ingenlunde regner den til forklejnelse , «  vedblev han og strakte hatten ud fra sig , idet han betragtede den med et kærligt blik . 
Dalgård smilede pligtskyldigst ad branderen , og provisoren vedblev : 
» Nå , det er vel bedst , jeg sætter dem lidt ind i forholdene . Se , hvad arbejdet angår , vil de næppe blive overanstrengt for det første . Nu har jeg for eksempel gået herude en times tid for med flid og et lugejærn at besørge rosenbedenes toilette — jeg interesere mig meget for roser — og i den tid har der ikke været 

et menneske , der ville købe nogle af vore gode sager . Bønderne , skal jeg sige dem , bar alt for travlt med høet i denne tid til al være syge , og bliver madammerne dårlige , må de kønt vente til om natten , — så kommer de ærede landboere og ringer dem op efter stoppemixtur og hofmansdråber . — men nu kommer vi vist til at gå ind og hilse på hammer ; han sidder som sædvanlig i renkulturer op over begge øren . — de er selv botaniker ? «  han pegede på botaniser-kassen . 1 
» Ja lidt . Noget skal man jo interessere sig for . « 
» Det har de pinedød ret i ; det er mine egne ord ! Hvis man ikke havde sine interesser , særlig her ude på landet , så — — . For resten har jeg selv interesseret mig meget for botanik en gang . Det vil rigtig glæde hammer , vil jeg sige dem , særlig da hvis de er specialist i bakteriologi ; for bakterier — dem er han en ren hajfisk efter . « 
Nej , Dalgård havde da ikke noget særlig indgående kendskab til bakterier ; foreløbig havde han mest sysselsat sig med de planter , som man kunne tage og føle på . 
» Nå — jaja ; det kunne måske også blive for meget af det gode , «  niente hassel og førte sin nye kaldsfælle gennem en låge ind i Apo 

tekets gård , hvor høns og duer i flok klukkende og kurrende pilede af sted i alle retninger ved deres indtrædelse . 
» Her til højre er laboratorium og material-kammer . Til venstre har vi apoteket ; det første vindue er deres værelse , — det er anbragt tæt ved køkkenet , for at de stadig kan være å jour med , hvad vi skal have til middag . Lad os hilse på frøkenen med det samme , det er nok værd at stå sig godt med hende ; men jeg må anmode dem om at pansre deres hjerte straks , for hun er såre dejlig og vil blive farlig for deres unge hjerte . « 
» Se se ! «  tænkte Dalgård ,  » — her er altså en datter ! Ja , jeg er ikke bange af mig og skal ikke have noget imod , at hun er ung og køn . « 
Lidt overrasket blev han derfor , da han , efter at de vare komne ind i gangen , og hassel med en let banken på køkkendøren havde skubbet denne op , så’ et kvindeligt væsen med et ret matroneagtigt ydre , og hvis ungdom i hvert tilfælde måtte henregnes under kategorien : den modnere . 
» Se her , frøken Brask ! «  råbte hassel ,  » her bringer jeg dem vor nye mand og håber , at han svarer til forventningerne . Ung , smuk og mager , som de ser ! — nej lad være med de øjne ! «  sagde han med komisk alvor , da hus 

holdersken med synlig velbehag'mønstrede den unge mand ,  » for guds skyld , han er ikke brandforsikret  ! « 
Frøkenen bød Dalgård velkommen og håbede , at han nok ville finde sig tilfreds her i Åby , når han først havde levet sig lidt ind i forholdene ; her var virkelig så mange rare mennesker , og det . var ved gud ikke altid så  » konvenabelt «  for de unge mennesker inde i København , hvor så mange fristelser lurede på deres unge sjæle , og------- 
» Så går vi videre ! «  afbrød hassel frøkenens betragtninger .  » Hun laver god mad , «  vedblev han , da han igen havde lukket døren ,  » men i retning af veltalenhed yder hun i regelen mere , end man kan ønske sig . Hun er af den slags mennesker , der dejlig kan både spørge og svare sig selv på samme tid . Ligervis som den sladrende bæk om foråret svulmer op og går over alle bredder , sålunde kender hendes veltalenheds strøm ingen grænser , og ve den ulykkelige , som ikke i tide ved at bjærge sig ! Der er ikke det mindste i vejen for , at hun kan begynde med at tale om radiser eller stegt lever og ende med kejseren af Rusland eller planeten Mars og symaskinernes indflydelse på handel og Vandel . Dertil har hun en ulykkelig forkærlighed for fremmedord , som hun ikke altid kommer lige 

godt fra at anvende , men — herregud , når det nu morer hende — ! « 
De trådte nu ind i apotekerens kontor eller rettere studereværelse , hvis ene væg dækkedes af reoler med bøger , medens den anden optoges af et stort skab , hvori hans righoldige herbarium og en masse plantevidenskabelige præparater , ordnede i skuffer med påklæbede navnesedler , opbevaredes . Langs med vinduerne var et langt bord med et mægtigt , skinnende blankt mikroskop , gemt under en stor glaskuppel , og ved siden af denne mindre glasklokker , som dækkede over små kopper -og urglas til renkulturer . I vinduerne så’ man stativer med reagensglas , lukkede med vatpropper , og rækker af småflasker med kemikalier , syrer og farveopløsninger til mikroskopiske undersøgelser . 
Foran bordet , i en bred kurvestol , sad apoteker hammer , fordybet i granskningen af et tykt videnskabeligt værk . Han var en høj , mager mand , skægløs , ikke meget talende , med et tankefuldt udtryk i ansigtet . 
Idet hassel kom ind med den nye medhjælper , rejste hammer sig og rakte denne venligt hånden . Efter at han havde budt ham velkommen , ytrede provisoren : 
» De aner nok ikke , hammer , hvilken heldig fangst , de har gjort i Dalgård ; han er botaniker 

om en Hals og har allerede drevet studiet på vejen fra stationen . 
» Virkelig ? «  spurgte apotekeren med synlig interesse .  » Det glæder mig , må jeg sige ! Man er jo nu til dags ikke forvænt med unge mænd , der har noget tilovers for naturstudier . løvrigt er vi netop så heldige at have en ret interessant  . Flora her på egnen . De gjorde vel ikke noget fund på deres vel ? « 
» Jo , jeg fandt tilfældig — inde i den granskov , der ligger lidt fra stationen — en plante , jeg ikke har truffet før . Det er en pyrola , jeg tror pyrola uniflora . Hvis apotekeren vil være så god at se på den — «  sagde Dalgård og hentede botaniserkassen , som han havde hængt fra sig ude i gangen . 
» Ja min tro er det pyrola eller rettere chimophila uniflora\ «  stadfæstede apotekeren , idet han af botaniserkassen med varsom hånd fremtog en lille , spæd plante med runde blade og en smuk , hvid blomst i spidsen af stængelen . 
» Det er for resten pudsigt , «  vedblev han , idet ham med et næsten ømt blik iagttog den lille plante på alle kanter .  » De kan tænke dem , den har jeg fundet dernede i skoven for over tyve år siden . Der var kun ganske få eksemplarer , — jeg har dem henne i herbariet . Næste år lader godsejeren grave en ny vej igennem 

skoven , og da jeg kommer for at se til mine pyrola , så er de naturligvis væk . Siden den tid har der ikke været et eksemplar at opdrive i hele skoven og for resten heller ikke noget andet sted her i sydsjælland . « 
» Og nu kommer Dalgård med toget og går mir nichts , dir nichts ind og plukker sig en buket af dem ! «  sagde hassel .  » Unge mand , de må bestemt af skæbnen være udset til noget højere . — skal vi så gå ud at se apoteket ? «  — 
» Det gjorde de ellers godt ! «  vedblev han , da de vare komne ud i apoteket ,  » der har de forskaffet dem en ven i hammer for livstid med den pyrola ! — nå , hvad synes de så om det dertil indrettede lokale ? « 
» Udmærket ! « 
Han så’ sig med fornøjelse om i det velholdte officin med de mørke mahognitræs reoler , hvori de hvide krukker toge sig pynteligt ud mod en mørkegrøn baggrund . Midt under loftet var lægekunstens sindbillede , æskulapstaven , hvorom slangen snor sig , anbragt , malet på glas med lyseblå grund . Over hele rummet hvilede den sammensat-ubestemmelige Duft , der er egen for et apotek . 
» Og her , «  vedblev provisoren og pegede på recepturen ved vinduet ,  » har vi apotekets Arne , 

dets hjerne , om jeg så må sige , og deres fremtidige virkeplads . « 
Hvad der i recepturen tiltalte Dalgård mest , var dog vinduet , hvorfra man havde et særdeles oplivende skue . Inde fra København var han vant til synet af nogle kedelige , høje , grå mure , der spærrede for ethvert udsyn ; her derimod så’ man over vejen til en smuk , lille skov , i hvis midte der hævede sig et skiferdækket tag , og vedsiden af skoven bredte sig frodige marker , så langt øjet kunne følge . Den unge mand lagde ikke skjul på sin glæde over det behagelige indtryk , han herved modtog . 
» Det er åbygård park , «  oplyste hassel .  » Og bygningen , de ser derovre , er godsforvalterboligen . Der skal de gå over , når de skal aflægge deres første visit , for kammerråd bredes er de mest gæstfrie mennesker , jeg kender ; de vil blive modtagen med åbne arme ! Der er også en datter , et første klasses pigebarn , vil jeg sige dem , men hun er uheldigvis ovre i Jylland for at uddanne sig ; — ja , nu skal de ikke straks se ulykkelig ud for det , for hun kommer hjem igen til efteråret . Og hun er endnu farligere end frøken Brask 1 «  lagde han smilende til . 
Nu kom en bondekone med en recept , og medens hassel ekspederede denne , gik Dalgård ind for at tage sit værelse i besiddelse og ordne 

sig lidt efter rejsen . Værelset var ikke ret stort , men — i modsætning til de fleste vagtværelser på apotekerne , i hvert tilfælde for nogle få år tilbage — ganske hyggeligt . Det vendte som omtalt ud til gården . 
Vinduet stod åbent , og med stor fornøjelse gav den unge kandidat sig til at betragte det muntre liv , der rørte sig derude ; de skrabende , klukkende høns , de stolt spankende kalkuner og duerne , der sagde i række på taget af laboratoriumsbygningen eller kurrende kresede om hinanden nede på stenbroen med et lille nik for hvert skridt , de tog , — alt dette var noget ganske nyt og tiltalende for ham , der kun var vant til hovedstadens travle menneskemylder . 
Han gav sig i lav med at pakke kofferten ud . 
Men hvad var det ? 
Overrasket drejede han hovedet lyttende om mod det åbne vindue ; thi ind ad dette trængte de klare toner af en frisk kvindestemme , der sang en ham velkendt Melodi . 
Schubert ? 
Ja , sandelig var det ikke  » die schbne miiller-inn «  , en af disse snart frejdige , snart vemodig skønne melodier , som han elskede og beundrede ! 
Han lyttede igen . 
» Dass muss ein schlechter Muller sein , dem niemals fil das wandern ein — « 

lød det med runde , bløde toner . Hvor den samstemmede med hans egne længsler og tilbøjeligheder , denne yndige lovsang til vandrelivets og naturens pris ! Med tilbageholdt åndedræt lyttede han efter omkvædet : 
» und wandern , und wandern —  «  , 
hvis betagende pianissimo trængte ham lige ind i sjælen . Han . syntes aldrig at have hørt noget sunget så stemningsfuldt og blødt før ; — men måske var det kun på grund af hans egen , for alt frisk og naturligt så modtagelige stemning . 
Men hvem kunne det være ? 
Lyden kom oppefra , åbenbart fra et værelse lige over hans , hvor vinduerne vel ligeledes stod åbne . Frøken Brask kunne det ikke være , det var han sikker på , og den rødmossede tjenestepige , som just kom klaprende over gården på et par trætøfler selvfølgelig heller ikke . Altså måtte her være endnu et kvindeligt væsen , om hvem han hidtil ikke havde hørt tale . 
Så var der vel altså dog en datter ! Eller måske en fremmed , der var her som gæst ? Hvem det end monne være , havde hun fra dette øjeblik hans agtelse , og han glædede sig til at gøre hendes nærmere kendskab . 
Længe skulle Dalgård ikke spændes på uvishedens pinebænk ; thi han var endnu ikke nået til bunden af kofferten , før den rødkindede 

pige slog et par djærve slag på hans dør og underrettede ham om , at middagsbordet var dækket . 
I en fart fik han foretaget den nødvendige omklædning og stod snart efter ovre i spisestuen . 
Fra dette øjeblik af var han ikke længere i tvivl om , hvem det var , han kunne takke for , at de schubertske toner havde lydt ind til ham som en hilsen fra et åndsbeslægtet væsen . Thi overfor ham stod en ung pige , hvem apotekeren forestillede som sin datter , iført en tarvelig , men smagfuld , grå kjole med en bred , hvid blondekrave , der dækkede barm og Hals . Den unge mand hilste bukkende ; frøken Hedvig rakte ham hånden- med tiltalende , naturlig ynde og bød ham velkommen . 
» Kandidat Dalgård med tilnavnet pyrola-finderen , «  præsenterede hassel , der i det samme kom ind ,  » som ved i den åbygårdske Flora at genindføre den mærkværdige pyrola unisono , eller hvad det nu var , den hed , har indlagt sig udødelig hæder og fortjeneste af videnskaben ; — han er for resten kommen herud for at blive solbrændt . « 
» Ja — tænk dig , Hedvig ! «  sagde apotekeren , idet man satte sig til bords ,  » Hr’ Dalgård har i dag på vejen hertil fundet en sjælden plante , som har været , udryddet her i den sidste snes 

år og ellers kun findes ganske få steder her i landet . « 
» Det var da morsomt ! «  sagde den unge pige ,  » jeg kunne have stor lyst til at se , hvor den vokser . « 
» Jeg skal med fornøjelse ved lejlighed tillade mig at vise frøkenen stedet , «  vovede Dalgård at tilbyde . 
» Ja , det var ret ! «  indskød hassel ,  » så er det bedst , i to går herbatum i morgen , når Dalgård har fri . « 
» Da må de sandelig også vise mig , hvor den står ! «  erklærede hammer . 
» Nå , «  sagde-hassel ,  » Apottekeren vil nok være med som  » der dritte im Bunde «  . Ja , det er vist også det fornuftigste , — jeg mener , at de får en grundig forsker med på ekskursionen  !  « 
Han udspurgte nu Dalgård for at erfare , hvorvidt de havde fælles kendinge og var også så heldig at finde nogle . Herved lagde han et betydeligt personalkendskab for dagen , — han interesserede sig særlig for stamtavler , fortalte han . Især blandt præster og godsejere var der ikke ret mange familier i landet , som han ikke vidste rede på , både hvad konerne vare fødte °g hvad karakterer sønnerne havde til deres 

eksamina ; man mærkede , at hans levende interesse støttedes af en udmærket hukommelse . — 
da man var færdig med kyllingerne og jordbærrene kom ind , blinkede hassel betydningsfuldt over til frøken Hedvig , der smilende slog øjnene ned , medens en rødmen farvede hendes kinder . Dalgård lagde mærke hertil og blev helt avindsyg på den gamle provisor , der turde have sådant frimureri for med den nydelige , unge pige . 
Da måltidet var forbi , sagde hassel , at nu skulle de ellers ud at bestille noget i apoteket , for oih en halv time kom stavbyposten , og han havde altid en del recepter med sig , som han under vejs samlede op hos bønderne . 
Denne forudsigelse slog til , og eftermiddagen gik derfor med arbejde . Da klokken var ni , og apoteket var lukket , stak hassel hovedet ind ad vinduet til Dalgård , der havde trukket sig tilbage til sit værelse . 
» Jeg kan tænke , «  råbte han ,  » at de er en natteravn ligesom alle københavnere , så de går vist ikke seng med hønsene ! Men for at de ikke skal fristes til at gå på varietéer , som de naturligvis er vant til , og hvoraf her for resten ingen er , så vil jeg tage dem med en lille tur i haven . Den har de jo slet ikke rigtig set endnu . « 

da vejret var smukt , var Dalgård straks villig . De lagde vejen ned om  » den medicinske afdeling , «  hvor provisoren frydede sit farmaceutiske hjerte med at vise den nye mand den righoldige samling af Rosmarin og pebermynte , lavendler og hjertensfryd , som her stod og ventede på høsten , efter hvilken det duftende stof i tørret tilstand skulle overgives til opbevaring i apotekets mange krukker og skuffer . 
» Ikke sandt ? Interessen , far , det er dog den , det kommer an på ! «  hørte man ham udbryde nede i gangen , 
„ ok haffuer ikke gud for-geffvis skafft så mange deylige ok merckelige urter / ok anden lægedom / men til menni-skens nytte / gaffn / sundhed ok forbedring ," 
Gengav han efter mester Henrik smid , idet de atter nærmede sig valnøddetræet , hvor de traf frøken Hedvig og hendes fader . Denne foreslog , at man nød den smukke sommeraften herude ved en lille toddy , hvorfor Hedvig blev sendt ind for at ordne det fornødne . 
Man tog plads om bordet ; hassel stoppede sin rejsepibe af en hæklet tobakspung — en gave fra frøken hammer , gættede Dalgård — og snart stillede frøken Brask med en dampende kande vand , fulgt af Hedvig , der bar en bakke med flasker og glas . 

» Tak , det var udmærket , frøken Brask ! «  sagde hammer venligt .  » Har de ikke lyst til at sætte dem her hos os og få et lille glas med ? « 
» Nej , ellers mange tak , hr . Apoteker . Dels har jeg noget at besørge , og dels — ved de nok — tåler min konstruktion ikke spiritus . Hvad herrerne angår er det naturligvis en anden sag , og når det bare bliver nydt til måde , kan det vist være både sundt og godt og kraftigtog nærende . Hvorfor skulle Vorherre ellers have skabt det ? — men slemt er det jo , når det bliver misbrugt . Ok , gud ja , — man læser jo om de stakkels indianere ovre i Amerika , hvad de må gå igennem , siden de har lært dette her ildvand at kende ! — « 
» Nå ! «  brummede hassel for at tilkendegive , at når frøken Brask først var landet i Amerika , kunne det tage en rum tid , inden hendes veltalenheds skummende flod ville være så god igen at sætte hende af her i Åby . 
Om hun forstod meningen med hassels grynten , eller om hendes overvejelser virkelig af sig selv skulle været til ende her , er uvist ; men i hvert fald trak hun sig på dette tidspunkt tilbage til sine egne enemærker . 
» Men du , Hedvig , vil vel nok have et lille glas med ? «  spurgte hammer . 

» Nej tak , det bliver mig vist for stærkt , fader ! « 
» Nå ! — din  » Konstruktion «  er måske også for sart ! «  drillede hassel .  » Kvinderne er en skrøbelig slægt , «  siger Per gynt ;  » det er ikke som på Kristian den andens tid , da hver klosterjomfru skulle have sine fjorten Tønder godt øl om året , — det er gået tilbage med slægten siden da . « 
» Å , den tilbagegang kan vi vel være bekendt , «  lo Hedvig ; iøvrigt kunne hun nok drikke lidt med sin fader , mente hun . 
» Så drikker vi på , at vor unge mand må finde sig godt til rette i Åby , «  sagde apotekeren og stødte sit glas mod Dalgårds , hvorfor denne rejste sig og takkede . Med hassel måtte han også klinke , hvorimod Hedvig , der jo intet glas havde , fik et ridderligt buk , som hun gengældte med et venligt smil og en indtagende bøjning med hovedet . — 
» Donnerwetter , bi lidt og tag mig med ! Der er vel mere af det varme på maskinen ? «  lød i det samme en stemme henne fra havelågen . 
» Så , der har vi s’gu krigsråden ! Sikken en sporsans , han har i retning af cognakstoddy , «  brummede hassel på sin godmodige måde , idet en lille , grå mand trissede ind i haven . 
Krigsråden — eller lakridsråden , som hassel 

med en ægte farmaceutisk vittighed undertiden i omtale kaldte ham — var godsets gamle læge . Et rigtigt nøddeknækkeransigt og et par ben , der trods deres øjensynlige svagelighed bevægede sig med en overordentlig livlighed , meddelte den lille mand et højst pudsigt udseende , idet han , støttet' til sin stok , rokkede hen imod selskabet under valnøddetræet . 
» Nå , her er nok consilium sladderasticum , «  hilste han , men overraskedes i det samme ved mellem alle de kendte ansigter at opdage et , som kan ikke før havde set .  » God aften , lille frøken , — bliv bare siddende , jeg finder mig nok en plads . « 
» Kandidat Dalgård — krigsråd launing , «  forestillede apotekeren .  » Vær så god , krigsråd , her er plads , og her er glas . « 
» I siger måske så alene for rimets skyld , herre ! for at tale med chilian . — hæ ! — så det er altså den nye mand ? Tror de nu også , . De kan finde dem i at være herude hos os i Åby ? « 
» Det er jeg sikker på . Det første indtryk skal jo have stor betydning , og efter det at 
dømme , vil jeg uden tvivl befinde mig særdeles vel her . « 
» Nydeligt , — nydeligt sagt ! «  brummede hassel . 

» Hæ ! «  gryntede krigsråden og rørte i sit glas .  » Å ja , vi har det sågu’ ganske rart herude :  » hver lever kristelig og nærer sig af rov , «  ligesom de anholtere på Peder pårses tid . Is ær disse apotekere , — gud bevares , hvor de mennesker forstår at trække pengene ud af lommerne på folk ! « 
» Vi får i hvert tilfælde skyld for det , «  smilede hammer resigneret ,  » hvorvel det ikke er alle guldgruber , der gør deres ejere til millionærer . Men lad os ikke tale om disse gamle skader ! — hvordan går det med gigten , krigsråd ? « 
» Nå , de finder måske , at også jeg kunne ligne en gammel skade ? — hvordan det går ? Rent forbandet . Kan de ikke sige mig et godt råd for den ? Hvad har man ellers jer giftblandere til ? — nå , man må jo ikke klage : bedre at gå på træben end at bæres på bår , som ordsproget siger ! — ellers noget nyt ? — nå , ikke . Men de , unge herre , som kommer direkte inde fra civilisationens brændpunkt , de må vel have et eller andet at berette . « 
» Ja hør , Dalgård ! «  sagde hassel ,  » kan de ikke fortælle os en historie ? Jeg interesserer' mig meget for gode historier , særlig når man sidder ved et lille glas . « 

« en historie ? Jeg ved ikke rigtig , hvad det skulle være . Men måske---------- « 
» Jo , vist så ! «  råbte krigsråden .  » Dekan sagtens ; lad os bare få sådan en rigtig apotekerhistorie . Den hedder altså------- ? « 
Dalgård grundede et øjeblik . 
» Når jeg endelig skal , og selskabet vil tage til takke , vil jeg tillade mig at kalde den---- « 
» Så , for Pokker ! « 
Dette udbrud skulle dog ikke være noget forslag til en titel på historien , men kunne kun tages for et udtryk for den ærgerlige stemning , der greb hassel , idet han på dette spændende tidspunkt hørte en vogn rasle op for apoteksdøren . Med sine små , elegante skridt løb han hen til havelågen og råbte i en tone , der ikke vai’ fri for at være lidt gnaven : 
» Hvad er der i vejen ? Skal de have medicin ? « 
» Nej , jeg sku’ spørge , om ikke doktoren var her ; jeg sku’ ha’ ham med hjem ! «  lød det fra en knøs , som sad på vognen . 
» Så skulle da også — — «  brummede krigsråden og stødte sin stok hårdt imod jorden .  » Nej man har , fjenden filtrere mig , heller aldrig ro , hverken nat eller dag . Hvor er nu det fra ? «  råbte han og rokkede hen til lågen . 

» Det er fra Mads Olsen i stavby , «  lød svaret . 
» Hvad skader ham ? « 
» Han er død . « 
» Hvad for noget ? Er han død ? Jamen hvad i pokkerens skind og ben skal jeg så derude ? « 
» Jo , konen , hun er også så meget simpel , så doktoren måtte endelig komme med ! «  svarede knøsen . 
» Nå , «  brummede krigsråd launing med et dybt suk , der lød som suget af en utæt pumpe ,  » ja-ja da ! — nu skal de have tak for toddyen , apoteker . Så er det vel bedst , man kommer af sted ! «  — 
hele selskabet fulgte gæsten til vognen . 
» Nå , god nat , — god nat , kære venner ! «  råbte han og slog ud med hånden , da han vel var kommen til sæde og var bleven omhyggelig indpakket . 
De tilbageblevne tyede atter hen under valnøddetræet . 
» Flink , gammel fyr , ligegodt ! «  vidnede hassel . 
» Men urimelig slem til at bande , «  indvendte Hedvig . 
» Å , han mener det ikke så slemt , «  undskyldte provisoren ,  » det er kun gammel vane fra dengang , da han var underlæge i marinen . 

nå — men det var den historie , Dalgård , den narrer de os nu alligevel ikke for ! De kalder den altså ----- ? « 
» Jeg tror , jeg vil kalde den : 
under eget ansvar . 
» Udmærkelse ! «  råbte den tyveårige , nybagte examinatus pharmaciæ . Peter Andreas Vejlby en dag i januar , idet han tog trapperne i tre spring- derhjemme i Gotersgade , hvor moderen boede , lige over for botanisk have . Han kom lige fra eksamensbordet , hvor han havde været så heldig at opnå dette smukke resultat , og med et ansigt , der strålede af henrykkelse , kastede han sig i armene på sin moder , der stod deroppe i den åbne dør for at tage imod ham . 
I en hel time havde hun allerede siddet ved gadespejlet for at passe på , når han kom ; hun vidste jo , at han havde været  » oppe «  i det sidste fag , og nærede for resten ikke spor af tvivl om udfaldet af hans eksamen , — det var netop , hvad hun havde ventet af sin kære dreng . 
Så måtte han fortælle meget omstændeligt , hvordan det hele var gået til , og hans lille moder måtte mere end en gang rejse sig på 

tæerne for at kunne nå at give sin store søn et Kys . 
Mere end en halv time kunne han imidlertid ikke ofre på mor , han måtte hen på apoteket for at afgive beretning , og hun kunne jo nok tænke , at man også derhenne var interesseret i udfaldet . 
» Ja , lille mor ! «  sagde han ,  » nu er jeg altså examinatus- pharmaciæ og — som der står i testimoniet — berettiget til at konditionere som medhjælper på ethvert apotek i Danmark .  « 
» Nå , gud ske lov , min dreng , så er vi da nået så vidt ! «  sagde Fru Vejlby og klappede hans arm . 
En sorg havde den kærlige moder alligevel midt i al sin glæde , og det var , at Peter Andreas til februar skulle forlade hende og byen , da han havde ladet sig engagere som medhjælper til et provinsapotek i Jylland . Derfor skulle de to nu også oven på al denne eksamenstid have det rigtig hyggeligt sammen i de dage , der vare tilbage , til han skulle rejse . 
Så løb han igen , og hun sad ved vinduet og nikkede til sin kære dreng og passede på ham i gadespejlet , så længe hun kunne øjne ham . 
I apoteket blev han naturligvis særdeles vel 

modtaget , ikke mindst af apotekeren , der altid havde sat pris på sin flinke lærling . Han rakte den unge mand hånden og sagde : 
» Det kan jeg lide dem for , Vejlby , de gør jo apoteket ære . Nihil homini utilius literarum scientia^ . Men også i praktisk henseende har jeg kun haft grund til at være tilfreds med dem , og pålidelighed er og bliver dog den fornemste dyd hos en farmaceut . Jeg er ked over at skulle af med dem , men de kan jo for resten have godt af at komme over og lære , hvordan det går til i et jysk .apotek : — på en god anbefaling fra min side er de i hvert tilfælde sikker 1 « 
Apotekeren havde ønsket at kunne give den unge mand fri straks , men uheldigvis var en af personalet syg , og Vejlby måtte finde sig i at blive i apoteket endnu denne eftermiddag og nat .  » Så får de jo ilddåben med det samme ; kommer altså dog til at udføre noget arbejde her under eget ansvar og får lejlighed til at se deres navn på den første recept , de ekspederer , her i deres gamle apotek . « 
Eftermiddagen gik , og klokken 10 begyndte Vejlbys første nattevagt som medhjælper . Kammeraterne trak i overtøjet , stampede i galocherne , 
* ) intet er nyttigere for et menneske end boglig lærdom 

fik ild på cigarerne og gik så deres vej , en efter’ en , idet de sagde liam godnat og ønskede ham en rolig vagt . 
Så sad han inde i vagtværelset med en discipel , som snart slumrede blidelig ind over en farmacopoe-oversættelse . Vejlby begyndte at læse , men tankerne vare ikke ved bogen ; de syslede med de forløbne år , hans undertiden noget brydsomme læretid , med moderen , som han nu skulle skilles fra for nogen tid , og den nye plads derovre i Jylland , hvor han altså skulle begynde på et nyt afsnit af sit liv , men trods disse enkelte , vemodige tanker var hans sind ungt og glad ; han syntes at kunne se fremtiden i møde med et rigtig godt håb . 
Da klokken blev 11 , vækkede han den sovende yngling og sendte ham i seng , og da den elektriske fredsforstyrrer deroppe under loftet indtil da havde holdt sig rolig og ikke forsøgt at kime hans vågne drømme bort , gik han selv til hvile og sov snart ind , træt , som han var , af de foregående dages uro .' 
ved midnat fo’r han , vækket ved den rappe klokkes snerrende klirren , noget forstyrret op af drømme , hvori eksamenskommissionen og den jyske apoteker spillede fremtrædende roller , og da discipelen ikke lod til at kunne vågne af sin søde søvn , sprang han selv ud af sengen , fik 

lidt tøj om sig og kom ned ved dørklappen , ligesom den velsignede klokke igen skulle til at forkynde den udenfor ventendes utålmodighed . Det var en pige med en recept på sovedråber til en hr . Bjørk , en gammel særling , som Vejlby godt kendte fra hans besøg i apoteket . Recepten var snart ekspederet , og Vejlby skyndte sig atter til køjs . 
Nu vare hans nerver , som de nærmest fore* gående dage havde gjort temmelig følsomme , imidlertid satte for meget i svingninger , til at han med lethed kunne falde i søvn igen ; han lå nu og tænkte og tænkte , og pludselig opstod der , uden at han rigtig kunne klare sig , om der kunne være grund dertil , en ubehagelig tvivl om , hvor vidt han nu også havde ekspederet denne morfinrecept rigtig ; — det var jo under eget ansvar ! 
Havde han også læst den rigtig igennem ? Havde han vejet rigtig ? Og var det endelig den rigtige flaske , han Havde taget af ? Jo , han var sikker på , at det alt sammen var i orden . Og dog , nu , da denne tvivl engang var opkommen i hans sind , plagede den ham i en uudholdelig grad . Han stod atter op , gik ned i officinet og efterså vægten . 
Jo , der var vejet rigtig . Vægtstykkerne lå der endnu , som han havde brugt . Så under 

søgte han flasken med morfinopløsningen . Der sad endnu en stor dråbe mellem flaskens Hals og glasproppen , altså måtte han have taget af denne flaske ; der var , gud ske lov , ingen tvivl længer . Han drog et befrielsens suk , gik atter til ro og faldt nu i en rolig søvn . 
Næste formiddag , da den unge medhjælper just beredte sig til at tage afsked med kollegerne og med sit gamle apotek , hvor han dog havde henlevet tiden ret sorgløst i de fire år , kom en gammel herre ind og ønskede at tale med principalen . I hånden havde han noget , der var omhyggelig indpakket i papir , og som han bar med stor varsomhed . Apotekeren kom ud , og de fulgtes ad ind i kontoret , , hvis dør lukkedes efter dem . 
» Hvad mon han vil ? «  sagde gamle Elster , apotekets mangeårige receptar ,  » det var jo politilægen ! « 
Selv om man har en nok så god samvittighed , er der dog altid noget ubehageligt ved at få besøg af politiet på embedsvegne eller af en , som står i direkte forbindelse med det . Der kom sådan en underlig stilhed over personalet ; det var , ligesom der langt borte trak uvejrsskyer op , man så’ dem ikke , men følte kun deres nærhed — måske kunne de hurtig trække over , men de kunne også , hurtigere end 

man ønskede det , samle sig over hovedet på en eller anden , og fra det tyngende skydække kunne tordenen med bulder og brag bryde løs , og lynet med lammende kraft slå ned midt imellem en flok nylig så sorgløse mennesker . 
Midt under denne trykkende stemning åbnedes døren til kontoret , og apotekeren kaldte på Vejlby . Det gav et sæt i det unge menneske , ban så’ rundt i kammeraternes kreds med et uroligt blik og gik langsomt ind i kontoret . Atter hørte man døren lukkes til , og  » gamle Elster « s ansigt fik et noget nervøst udseende . 
» Hvad mon der nu kan være i vejen ? «  mumlede han og klippede tankefuld kanterne af overbindingen på en flaske mikstur . 
Inde i kontoret sad den gamle herre i sofaen , medens apotekeren stod ved bordet foran ham og med et betænkeligt udtryk i ansigtet stirrede på et portvinsglas , der åbenbart var viklet ud af det papir , der lå ved siden af . 
Glasset indeholdt en smule væske , som om en havde drukket af det uden at have haft lyst til at drikke det ud . 
» De havde jo vagt i nat , Vejlby ? «  spurgte apotekeren , medens lægens grå øjne under de buskede bryn hvilede forskende på den unge farmaceut . 
» Ja ! « 

apotekeren så over til den gamle herre , som nu tog ordet . 
» Så har de vist ekspederet en recept til fuldmægtig Bjørk ? « 
» Ja ! « 
» Denne Bjørk er i Morges funden død under mærkelige omstændigheder ; — alt tyder på , at han er kommen af dage ved gift . Tilkaldt af politiet har jeg derfor konfereret med den afdødes læge , dr . Årholm , som har erklæret , at han i aftes har skrevet ham en recept på morfinopløsning mod søvnløshed , og Bjørks husholderske forklarer , at hun i nat kl . 12 har fået dråberne udleverede her . Er de nu vis på at have ekspederet denne recept korrekt ? « 
Vejlby var bleven hvid i ansigtet ; han så ud , som om han selv havde fået gift , og som om hans træk allerede havde begyndt at antage dødens stivhed . 
» Ja , «  kom det næsten hviskende ,  » det er jeg sikker på ! « 
» Ja , — så er det , at historien begynder at blive uforklarlig . Dr . Årholm erklærer , at det foreskrevne middel var så svagt , at patienten uden skade kunne have drukket det hele . Uheldigvis er den flaske , hvori dråberne er udleverede , intet steds at finde , hvorimod dette glas med indhold stod på bordet ved hans 

seng . Nu ligger det nær at antage , at den afdøde har hældt indholdet af flasken ud i dette glas og derpå drukket det ud på denne lille rest nær . Enten må midlet altså være dispenseret langt stærkere , end det efter recepten burde have været , eller også — hvad jeg er mest tilbøjelig til at tro — må det være tilberedt af en betydelig stærkere substans , da denne har virket dræbende i så ringe dosis . Sig mig en gang — har de nogen opløsning af for eksempel stryknin stående i deres giftskab sammen med deres morfinopløsning ? « 
» Ja , vi har ! «  svarede Vejlby , som nu skælvede stærkt og støttede sig tungt til bordpladen .  » Men jeg tør gøre min ed på , at jeg ikke har haft strykninflasken i min hånd i nat , og at jeg har vejet nøjagtig af morfinopløsningen efter ordinationens pålydende . « 
» Erindrer de bestemt , «  faldt apotekeren nu ind ,  » at de , som det er enhver receptars uafviselige pligt , opmærksomt læste på morfin-flasken både før og efter , at de havde taget af den ? « 
Apotekerens ansigt udtrykte den højeste spænding , medens han iagttog den unge mand . 
» Jeg var måske lidt nervøs , «  sagde denne , hvis stemme nu havde antaget et roligere tonefald ,  » men jeg efterså nøje flasken efter Eks 

peditionen og overbeviste mig om , at jeg netop havde benyttet den og ingen anden . « 
» Ja , så må jeg bede dem , hr . Apoteker , at reagere på indholdet af dette glas ; det vil forhåbentlig bringe os klarhed ! « 
Den ellers så uforstyrrelig rolige mand tog med skælvende hånd et reagensstativ ud af sit skab og søgte med febrilsk hast efter forskellige flasker , som han skulle bruge til analysen . Her gjaldt det jo nemlig ikke alene om den unge mands fremtid , som apotekeren af hjertet ønskede så lys som mulig , men også om at bevare apotekets gode navn . Forelå her en ulykkelig fejltagelse , var sagen højst betænkelig ; — det ville naturligvis sætte skræk i blodet hos mange . 
» Spar endelig på stoffet ! «  formanede lægen , da apotekeren tog glasset og hældte noget af indholdet ud i et reagensglas . Det var klart som vand . 
Han tog en flaske med salpetersyre og kom lidt deraf i væsken , rystede blandingen og stirrede opmærksomt på denne for at se , om der fremkom nogen forandring i farven . Apotekeren rystede på hovedet uden at sige noget og satte reagensglasset tilbage i stativet , tog så en lille porcellænsmorter frem , rev et par dråber af den formodede gift sammen med ind 

holdet af en anden flaske og dryssede nogle korn af et hvidt pulver i morteren . 
Med spændte miner betragtede han resultatet , rev det sammen endnu nogle sekunder og satte da morteren fra sig , idet han atter rystede håbløst på hovedet . Så greb han på ny til reagensglasset for at se , om der ikke skulle have vist sig nogen forandring . 
Han holdt det op for lyset og sagde så med bortvendt ansigt og næsten hviskende stemme : 
» Det er ikke morfin ! « 
Med rystende hænder greb Vejlby krampagtig fat i bordpladen , — det var , som om noget ville tynge hans legeme ned mod gulvet . 
Den gamle doktor nikkede langsomt og alvorlig , ret som om han tænkte :  » Jegvidste det ! « 
» Så ville jeg gerne se en strykninreaktion , «  sagde han ,  » vi behøver jo kun at bruge et par dråber , ikke sandt ? « 
Atter tog apotekeren en smule af glassets indhold , satte en ubetydelighed saltsyre til og kogte blandingen over en spirituslampe . 
Øjeblikkelig antog væsken en blodrød farve . 
Lægen nikkede igen uden at sige et ord , kom selv et par dråber af den skæbnesvangre væske i et rent prøveglas og tilsatte lidt af en 

gulrød opløsning , som han udtog af skabet . Der kom et kraftigt , gult bundfald . 
» Har vi lidt ren , koncentreret svovlsyre ? «  spurgte han . Han fik det forlangte , og med en hvislende , sydende lyd faldt de tunge dråber ned i giftopløsningen , som nu antog en dyb , violet farve . Omhyggelig satte han reagensglasset fra sig og sagde :  » Det er altså fastslået . Det er stryknin ! « 
» Det er umuligt ! «  råbte Vejlby . Alt blodet var veget fra hans kinder . 
Politilægen så’ medlidende på ham .  » Nu er det bedst , de går ud i apoteket , «  sagde han rolig , idet han vendte sig om og så’ ud ad vinduet . 
Vejlby stormede ud gennem apoteket uden at se på kollegerne , greb sin hat og fo’r uden overtøj ud på gaden . 
De så’ skrækslagne efter ham , — nu var det tydeligt , at der var noget galt ; hviskende gik de mellem hverandre , og stilheden afbrødes kun af kunderne ved skranken og klapren af døren , som idelig gik . 
Det frøs et par grader , men det unge menneske ænsede ikke kulden . Planløst løb han gennem gaderne , medens blodet arbejdede som med hammerslag i hans tindinger , Havde han 

forårsaget et menneskes død ? Nej , nej — det kunne ikke være rigtigt . Han kunne ikke have begået en så skæbnesvanger fejltagelse . 
Men man troede det jo ! Og det var jo stryknin ! Ville der ikke komme politiforhør , måske straf ? Gud i himlen , kunne han overleve dette ? Og hans stakkels moder ! Angesten alene ville dræbe hende . Hjem ville han ikke ; hun måtte jo ikke ane noget . Og nu fremtiden ! Ville nu nogen tage ham i plads  ? Og var han ikke herefter umulig til det kald , hvortil han havde viet sig , og hvortil han syntes i besiddelse af så gode betingelser ? Hvad skulle han gøre ? Var det ikke bedst for ham , om han selv tog en portion af denne djævelske substans , som så pålidelig kunne besørge folk ind i evigheden ? Så var han da fri for alt dette med det samme . 
Som han således drev omkring , samledes alle disse tanker om en fortvivlet beslutning , ligesom jærntråde samle sig om en magnet , og hen på eftermiddagen , på den tid , hvor han vidste , at apotekeren var borte fra apoteket for at spise til middag , gik han tilbage til dette . 
Han traf  » gamle kister «  og spurgte ham , om han havde nogen mening om , hvad straf en farmaceut kunne få for ved uagtsomhed at have forårsaget et menneskes død . 

denne svarede , at det skulle han ikke tænke på , — den historie klarede sig nok , det skulle nok vise sig at være blind allarm , det hele . Vejlby svarede , at det også var hans overbevisning , at han ikke havde grund til at nære frygt . Men da receptaren et øjeblik vendte sig bort , fik Vejlby i et nu giftskabet op , stak hånden ind og fik fat i en lille flaske med tre sorte kors på . Den stak han i lommen , tog sin overfrakke på og gik . 
Det havde begyndt at sne . 
Han styrede sin gang mod jærnbanen , og det først afgående klampenborgtog bragte ham bort fra byen , ud i skoven , som lå stille , med dødens tavshed hvilende over sig og med nyfalden sne i tunge lag på stammer og grene . 
Da klokken var hen ved 12 samme aften , kom der en gående langsomt op ad trapperne derhjemme i Gotersgade . Det var den unge farmaceut , som i går havde sprunget så let op ad de samme trapper , i lykkelig stolthed og uovervindelig selvtillid . Han rystede af kulde , og hans klæder vare gennemblødte af snevand . Med stivfrosne fingre famlede han ved låsen , kom ind og sneg sig så lydløst som muligt ind 

på sit værelse . Med besvær fik han lampen tændt ; hans ansigt så sløvt og udtryksløst ud . Så greb han i lommen og trak en flaske frem , — det var den samme , som han havde taget fra giftskabet i eftermiddags . 
Et øjeblik stirrede han på de velkendte , indbrændte bogstaver og de tre kors . Så gemte han flasken omhyggelig i vinduet og trak gardinet for , idet han mumlede : 
» Nej , det havde dog været for fejt ! « 
Han satte sig på sengekanten og stirrede frem for sig .  » Gud være lovet , at jeg ikke gjorde det ! « 
Mere og mere klaredes det i hans sind , at et menneske ikke har lov at kaste livet fra sig , som egernet kaster nøddeskallerne til jorden , når det har tilegnet sig den søde kerne . 
Hans ansigt fik et bestemt udtryk , idet han rejste sig og udbrød halv højt :  » I guds navn , lad der komme , hvad der komme vil , livet skal leves til ende ! « 
Idet han begyndte at tage sit gennemblødte tøj af , puslede det ved hans dør ; — det måtte være hans moder . 
» Er det dig , Peter Andreas ? « 
» Ja , moder ! « 
» Er du hjemme ? Jeg troede , du havde vagt , siden du blev så længe ? « 

han lukkede ikke op .  » Nej , moder , jeg liar været ude at  . . .  . more mig lidt ! «  svarede han med et bittert smil . 
» Ja , ja , min dreng , det kunne du også nok trænge til . Du har vel ikke drukket for meget ? «  spurgte hun med et spøgende tonefald . 
» Nej , jeg har ingenting drukket* «  svarede han med et blik henimod flasken i vinduet . 
» Nå , ja ja ! Så godnat , min dreng ! « 
» Godnat , lille moder ; « 
Han hørte , at hun gik ind i sit soveværelse ; så drog han et dybt suk , slukkede lampen og gik i seng . — 
da klokken var 9 næste morgen , havde Fru Vejlby en hel time haft kaffen færdig til sønnen , men hver gang hun listede sig ind for at se , om han ikke skulle være vågen , fandt hun ham stadig i dyb søvn . Hun nænnede ikke at vække ham . 
En halv time senere stak hun atter hovedet ind ad døren , men da han endnu ikke var vågen , gik hun hen til hans seng og kaldte : 
» Peter Andreas ! Peter Andreas ! « 
Den unge mand fo’r op og så sig forvildet omkring . Så kom han til besindelse , og idet hans tanker med et klaredes til bevidsthed om , at han nu vågnede for på ny at henleve en 

dag i angest og sjælekval , drog der en dyb , mørk skygge hen over hans ansigt . 
» Her er en herre fra apoteket , som vil tale med dig , «  sagde moderen .  » Men dog — er der noget i vejen med dig ? Er du ikke rask ? «  spurgte hun ængstelig ved synet af det indtryk , som mindet om apoteket , og hvad dertil hørte , gjorde på sønnen . 
» Å , jeg kom jo lidt sent i seng i aftes «  — sagde han usikkert og vendte blikket bort . 
» Skal jeg bede ham vente lidt ? «  spurgte Fru Vejlby ; men før Peter Andreas fik givet svar , bankede det på døren , og ind trådte  » gamle Elster «  med et rask :  » Godmorgen , Vejlby ! « 
» Godmorgen ! «  svarede denne tonløst , som en forbryder , der venter forkyndelsen af sin dødsdom . 
» Vil de ikke tage plads ! «  sagde fruen .  » De undskylder nok , at min søn ikke er oppe , — han trængte til at sove rigtig ud ! « 
» Ja , bevares , det er jo så rimeligt , «  svarede Elster , idet han satte sig . Fru Vejlby forlod værelset . 
Ikke så snart havde døren lukket sig efter hende , før Elster sprang op fra stolen , greb sin unge kollegas hånd og rystede den hjerteligt . 
» Nu skal de høre ! Alting klappet og klart , ikke spor af noget i vejen ! Hvad sagde jeg ? 

lutter vrøvl det hele ! De har ikke mere at bebrejde dem end — den vinterfrakke der ! « 
» Hvad ?  .  .  . Hvorledes ?  .  .  . Hvad mener de ? «  råbte Vejlby , idet han gav et hop i sengen , så sengetæppet fløj ned på gulvet . Med opspilede øjne lå han på knæ på underdynen og stirrede på Elster .  » Erbjørk da ikke død ? « 
» Bjørk ? Jo vel er han død ! Men det har de ikke noget at gøre med ; for de dråber , som d e lavede , de er rigtige nok , — det vil sige , det antager vi da , for han har slet ikke åbnet flasken , som de var i , — den er funden i god behold med apotekets segl urørt ! « 
» Men strykninen ? Var det da ikke stryknin ? « 
» Jo vel var det stryknin ; men den har han naturligvis hentet sig ovre i Sverrige , hvor han nok plejede at gå på rævejagt ; derovre , ved de nok , bruger de jo så meget at lægge stryknin for ræve . Nej , ser de , dr . Årholm kommer ind til os nu for et øjeblik siden og fortæller , at politiet i aftes har fundet disse ulyksalige morfmdråber i den ene af hans lange støvler , — gud skal vide , hvordan den er kommen derned ! — men i hans - tegnebog , — ser de — som man fandt i sengen , der var en hel pakke stryknin , og det er altså den , han har tyllet i sig . « 
» Å , gud ske evig lov og tak ! «  jublede 

Vejlby og sprang ud af sengen .  » Så er der altså slet ikke mere noget i vejen ? « 
» Nej , for Pokker , ikke det bitterste ! Sagde jeg ikke nok , at det var det bare vrøvl ? Og alt det , fordi sådan en gammel knast får lyst til at blive befordret lidt nemt over i den anden verden ! « 
» Å , kister ! De ved ikke , hvor glad de har gjort mig ! «  sagde Vejlby , medens han iførte sig nogle nødvendige beklædningsgenstande .  » Jeg har været nær ved at fortvivle over den historie . Men hvad siger apotekeren ? « 
» Ja , hvad siger han ? De kan jo gå med hen og høre ham ad ! «  — 
det blev nogle rigtig fornøjelige dage fra den morgen og til den første februar , og Fru Vejlby kunne næsten ikke forstå , at hendes søn kunne være så glad , fordi han nu skulle rejse , — hun syntes , at hun aldrig havde set ham så fornøjet før . 
Da hun med fugtige øjne stod på perronen , og hendes kære dreng sad i toget , der skulle føre ham over til Jylland , til nyt arbejde , trak han smilende et stort brev op af lommen og viste hende : det var en anbefaling , og det endda en , der kunne sige sparto til de fleste ! 

» Ja , mor , «  sagde han ,  » jeg tror nok , at jeg nu er nogenlunde skikket til at tage fat — under eget ansvar . « 
Hedvig havde under hele Dalgårds fortælling siddet lyttende med et spændt udtryk . Efter dens slutning var hun den første , der brød tavsheden ; hun roste historien , og herrerne , der også havde fundet behag i den , sluttede sig dertil . 
» Ja , ved de hvad , Dalgård , den var sandelig ikke dårlig , «  vidnede hassel . 
» Den har et fortrin , «  svarede Dalgård beskeden ,  » — det er en virkelig passeret hændelse . « 
Hammer var synlig interesseret . 
» Ved man noget om , hvad dei’ senere blev af den unge mand ? « 
» Nej , jeg beklager , at jeg ikke kan give oplysning derom . Jeg har ikke kendt ham personlig , men har historien fra gamle Elster . «  — 
nu slog tårnuret ovre på kirken ti . 
Sagte dirrende , ligesom tøvende , sænkede lyden af slagene sig ned over den lille , tavse by ; det var som om den ikke nænnede at bryde den lyse , milde aftens højtidelige fred . 
Apotekeren talte så småt om , at det nu nok egentlig var sengetid , men Hedvig syntes , det var synd at sove en så dejlig sommeraften 

bort , — det hastede da ikke så stærkt med at komme til sengs . Om ikke hassel ville fortælle noget  ? 
Jo , det var der ikke noget i vejen for . Hvis han måtte byde på en , han fornylig havde hørt inde i København , var den til tjeneste . —  » Så strør vi nyt sand på arenaen ! «  begyndte han .  » Den lyder som følger :--------- « 
» Jamen titelen , hassel ! « 
» Titelen ? — å — å , lad os kalde den : 
Rollo . 
Niels var bleven fæstet som laboratoriumskarl på et af de københavnske apoteker . 
Hvorfor han just var bleven foretrukken frem for de nitten andre ansøgere , der fyldte gangen og trappen til apotekerens kontor , er ikke så nemt at sige ; men det kan antages , at hans brede , firskårne skikkelse , der nok kunne tyde på , at han var vant til at tage godt fat , og det godmodige udtryk , der gjorde hans ellers langtfra smukke ansigt ret tiltalende , vare indflydelsesrige faktorer ved afgørelsen . 
Desuden var Niels lige kommen ud af kongens tjeneste , og den gamle apoteker kunne godt lide soldater ; det at have været i trøjen gav sådan et  » Fut «  i folk , og han holdt af at høre 

Niels smække hælene sammen med appel og sige :  » Javel , hr . Apoteker ! « 
Niels begyndte da sin løbebane i laboratoriet . Der var meget at se og meget at lære , og havde det knebet lidt i soldatertiden med at huske de mange tekniske udtryk , så var det meget værre her . At tænke sig , at han , Niels , næsten måtte gå og snakke latin hele dagen ! Det var ingen sag , mente kan , når man kunne kalde en ting ved dens rigtige navn ; men her kaldte de jo en ulden klud til at si igennem for et colatorium , og en støder i en Morter , den hed , lærte han nu , en pistila 
men Niels var ikke den mand , der . lod sig mærke med noget ; — der var ingen , der skulle komme og sige om ham , at han ikke var sin plads voksen . — 
» De er vel godt kendt i byen , Niels ? « 
» Javel , hr . Apoteker ! « 
» Godt . De skal ud med en kurv mineralvand til generalinde nørremark på Østerbro . Her har de adressen , «  siger apotekeren , idet han tager en seddel fra sin pult og rækker den til Niels . 
» Javel , hr . Apoteker ! «  svarer Niels igen , idet han underkaster skrivelsen et grundigt eftersyn ; derpå flyver hælene sammen med et klask , og Niels afmarscherer på tælling . 

apotekeren sætter sig ved pulten og tager brillerne på . Straks efter farer han op med et sæt og stormer til vinduet , smækker det op og råber : 
» Niels , Niels ! « 
» Javel ! «  siger Niels og standser midt i gården med et ryk , som om en havde trukket ham tilbage i en snor . 
» Bi lidt , Niels , — jeg gav dem jo en gal adresse ! Hvad står der på den seddel , de fik af mig ? « 
Karlen blev rød op over begge øren , betragtede seddelen eftertænksomt først på forsiden og så på bagsiden . 
» Deit kan jeg ikke sige , hr . Apoteker ! «  kom det endelig langsomt . 
» Af hvad grund , Niels ? De kan dog vel læse ? « 
» Nej , jeg kan ikke , hr . Apoteker ! « 
 » Hvad for noget ? Kan de ikke læse ? «  spurgte den gamle mand med et ansigt , der ikke kunne været mere forbavset , om Niels havde erklæret seddelen for at være skreven på kinesisk eller sanskrit . 
Atter måtte Niels tilstå sin ukyndighed i den ædle kunst . 
» Nu har jeg dog aldrig hørt mage ! Det havde 

jeg sandelig ikke troet mulig i vor tid . Kom her og lad mig se ! « 
Det viste sig at være en slagterregning , som dog heldigvis var betalt . 
» Hvordan i al verden kan de da vide , hvor det er , de skal gå hen ? «  spurgte apotekeren , der ikke kunne komme sig af sin forundring over at træffe en sådan uvidenhed ved udgangen af  . det nittende hundredår . 
» Jo , når jeg bare har seddelen , kan jeg jo spørge mig for , «  trøstede Niels . 
» Har de da aldrig gået i skole , må jeg spørge ? « 
» Jovel , hr . Apoteker ! « 
» Men gud forbarme sig , mand ! hvad bestilte de da i den skole ? « 
Niels trak munden op til et bredt smil . 
» Jo , om sommeren hjalp vi læreren med at høste , og om vinteren så — sloges vi mest med sneboldte ! « 
» Nå , det må jeg sige ! — så kan de altså heller ikke skrive ? « 
» Nej , hr . Apoteker ; « 
Denne rystede sit grå hoved og smækkede vinduet i , og så gik Niels med sine flasker og den rigtige adresse , medens discipel Baumann , der skrev en god hånd , fik en anmodning om 

at tage sig lidt af niels’es undervisning i boglige sysler om aftenen . — 
imidlertid nåde Niels rigtig sit bestemmelsessted med flaskerne i god behold og ringede på hos generalinden . 
» Bor der nogen , der hedder nørreskov , her ? «  spurgte han en fiks , lille stuepige , der lukkede op . 
» Nørremark , «  rettede hun og greb efter følgeseddelen , som hun hastig gennemløb med øjnene .  » De læser vist ikke rigtig godt ! «  sagde hun med et skælmsk smil og tildelte i det samme med et :  » Fy , skam sig , Rollo ! «  en stor , dansk hund , som knurrende snusede op og ned ad karlen , et lille dask , så at den i en fart trak sig tilbage i gangen . 
Niels var bleven rød som en valmue og slog skamfuld øjnene ned . Da han atter hævede blikket og så’ hende ind i de mørke , leende øjne , blev han endnu mere forvirret ; hans sædvanlige , ranke holdning afløstes et øjeblik af en underlig , forfjamsket vaklen ; men snart rettede han sig atter op i sin fulde højde , gjorde omkring og fjernede sig som en mand , der har fattet en stor beslutning . 
Samme aften indfandt den omtalte discipel sig på karlens Kammer , forsynet med alt til en begynder-undervisning nødvendigt tilbehør . 
» Lærte i alle så godt i skolen ? «  spurgte 

Baumann smilende , da han havde konstateret niels’es fuldstændige uvidenhed i alle boglige sysler . 
» Ja , småt var det jo , «  indrømmede karlen .  » Men jeg har en Broder , som også har været soldat . Han kunne ikke andet end skrive det store d , men han fik da lært rigtig godt , da han kom på underkorporalskolen , så nu kan han læse og skrive latinsk så godt som nogen . « 
» Kan han latin ? «  spurgte Baumann forundret .  » Nå , — Niels mener latinske bogstaver ? « 
Karlen nikkede .  » Se derfor vil jeg nu se at komme lige så vidt , og dersom de kan hjælpe mig noget , skal de ellers ha’ tak ! « 
Det skulle nok gå , mente den unge Baumann , og så blev der for alvor taget fat . Det viste sig snart , at  .Niels havde godt næmme , og flittig var han til gavns . Stor var hans stolthed , da han otte dage efter kunne skrive sit navn , ikke smukt , men dog læseligt og bogstav-ret . Han ligefrem tørstede efter lærdom , og snart kunne man høre ham bruge de latinske benævnelser på stoffer , han til daglig havde med at gøre med en vis flothed . Skulle han bruge rapsolie , hed det straks :  » Skal jeg hente noget oleum raparum ? «  og stod der en kasse med hørfrø på hans plads i stødekammeret , spurgte Niels frimodig : 

» Skal der stødes semen lini i dag ? « 
Farmaceuterne lo ad niels’es latin , men de kunne godt lide ham , da han var flink og tjenstvillig . Og at han sad inde med en hel del af det stof , man kalder  » honnet ambition «  , det var tydeligt at mærke . 
Således forundrede han sig under en af sine skriveøvelser en aften over det mærkelige navn , Baumann bar . 
» Finder de det så mærkelig ? «  spurgte denne . 
Ja , det navn havde han da aldrig hørt før .  » Hvad hedder de da til efternavn ? «  spurgte Niels , øjensynlig fattet på at høre noget endnu mere mærkværdigt . 
» Til efternavn ? Men det er jo netop mit efternavn ! «  sagde den unge mand .  » Til fornavn hedder jeg for resten Victor ! « 
» Nå , så det er deres efternavn ! Ja , men hør , så vil jeg pinedød heller ikke kaldes ved fornavn ! « 
» Ikke ? Hvorledes er da deres ærede efternavn ? «  lo Baumann . 
» Feddersen ! «  sagde Niels , så bredt som det var ham muligt .  » Niels Feddersen , det er mit fulde navn ! « 
» Godt ! «  råbte Baumann ,  » så kalder vi dem  » Feddersen «  herefter , hvis det kan glæde dem ! « 

og så døbte personalet ham højtidelig  » Feddersen «  , hvorved han syntes at lægge en alen til sin vækst . Kun lige overfor apotekeren måtte han finde sig i fremdeles at hedde slet og ret  » Niels «  . 
Han- havde aldrig noget imod at gå i byen , når han skulle ; men hed det , at der var noget , der skulle bringes på Østerbro til generalinden , så lyste hans øjne formelig af fornøjelse . Bau-mann , der jo kendte ham bedre end de andre , anede snart , at der måtte stikke noget herunder . 
En dag , da Niels skulle bringe receptaren en Morter , afleverede han denne med sit sædvanlige  » Værs’go’ «  på bredt sællandsk . 
» mer^i , «  mumlede kandidaten , halvt ubevidst . 
Niels spidsede øren og sagde :  » Hvad 'faller ? « 
Men receptaren svarede ikke ; han havde nok at gøre med en snes forskellige recepter , hvis ejere alle skulle hente medicin efter dem om et kvarter . 
Om eftermiddagen , da der var et ledigt øjeblik , nyttede Niels dette til at spørge vedkommende kandidat , hvad han havde ment med det mærkelige ord , hvormed han havde besvaret Niels’es høflige  » Værs’go’ «  om formiddagen . 
Han studsede lidt , men kom så i tanker om , hvad det var , han havde sagt , og forklarede Niels , at det var det samme som  » Tak «  . 

» Er det latinsk ? «  spurgte Niels . 
» Nej , det er ikke latin ; det er fransk . « 
» Nå , det er fransk ! — hvad hedder så  » Værs’go’ «  på fransk ? «  frittede Niels . 
Farmaceuten så’ forundret på ham og sagde så med et smil :  » det hedder  » Voila , monsieur «  . « 
» Nå , altså : voila , monsieur ! og merpi , «  mumlede Niels og begav sig tilfreds til sit arbejde . 
En morgenstund kom karlen ind i apoteket og spurgte med en hemmelighedsfuld mine Baumann , om han havde tid et øjeblik . Det var nemlig et brev , han havde skrevet , og som han gerne ville have den skrivekyndige unge mand til at gennemse , før han sendte det af sted . Men først tog han et højtideligt løfte af ham om at holde ren mund med hensyn til brevets indhold . 
Det viste sig at være et frierbrev af ægteste sort , stilet til  » velagtede jomfru Kristine Madsen her af byen . « 
» Bevares , Niels , tænker de på at gifte dem ? «  spurgte Baumann . 
» Nå , foreløbig kun på at fprlove mig ! «  erklærede karlen med et forlegent smil . 
» Og hvem er så den lykkelige udkårne ? det tør man vel få at vide ? « 
» Er det nødvendigt ? « 
» Ja , ganske nødvendigt ! «  lo Baumann . 

» Det er et lille tøsebarn , som tjener ude hos generalinden . Hun har de nysseligste øjne , — ja , de skulle bare se hende — og . sikken hun kan grine ! Se derfor har jeg nu også skrevet dette her , for jeg kunne dog ligegodt ikke lide at sige hende det sådan mundtlig ! « 
» Å nej , hun var måske i stand til at — grine ! Men er de nu også vis på , at hun vil have dem , Niels ? « 
» Nej , det er jeg ikke , for jeg har aldrig spurgt hende om det før , og man kan jo aldrig vide , hvad tanker sådan en lille trold har . Men — alligevel , «  sagde Niels , idet han forlegent gned sine store næver op og ned ad sit sækkelærreds forklæde ,  » alligevel tror jeg nok , at der er noget om , at hun kan lide mig ! « 
» Jaja , Niels ! «  sagde Baumann ,  » men hvad brevet angår , er det jo ikke sådan ganske præsentabelt , skønt slet ikke så dårligt af en begynder i skrivekunsten . Se , nu foretager jeg nogle rettelser , hvor jeg synes det fornødent , og så må de skrive det om på et andet papir . Sådan et dokument må naturligvis være meget omhyggelig udarbejdet . « 
» Skrive det hele om ! «  råbte Niels forfærdet ,  » så er det det sjette ark papir med roser og guldhjørner , jeg skal til at spolere ! « 
» Det får ikke hjælpe ! De vil da ikke have , 

at deres tilkommende kæreste skal sige , at de ikke kan skrive ? « 
» Nej , det er en viis vej ! «  sagde karlen , stoppede med et stille suk det møjsommelige arbejde i brystlommen og gik for at lave en ny og forbedret udgave deraf . 
Brevet blev skrevet og afsendt , og om aftenen gik Niels selv på Østerbro for at hente svaret , der ikke kan have været langt fra at stemme overens med den brave Niels’es forhåbninger ; thi dagen efter sang og trallede han ude i støde-kammeret og hamrede i den store malmmorter , som om han var betalt for at slå bunden ud af den . 
Et par dage efter vandrede han og hans lille , sortøjede Kristine henrykte til guldsmeden ; for det skulle være rigtig  » Ringforlovelse «  , og hver dag strålede hans brede , ærlige ansigt så fornøjet , at man kunne blive i godt humør af at se derpå . 
Der var imidlertid en , som ikke var fuldt så begejstret , over forlovelsen , og det var Fru generalinden . Hun yndede ikke , at hendes piger havde kærester , — man kunne aldrig vide , hvad slags folk , man derved fik til huse . Nå , Niels så’ jo ud til at være en pæn Karl , og når hun ikke ville give afkald på Kristine , — og det ville hun nødig — var der ikke andet for at 

gøre end at bide i det sure æble og tillade ,'' at Niels kom der en gang om ugen foruden hveranden søndag . 
Den første tid levede de to unge i idet fryd og glæde . Hver onsdag aften , så snart Niels var færdig i sit laBoratorium , kunne man se ham og hans lille , fikse kæreste vandre nok så glade arm i arm ad dosseringen og  » Svineryggen «  , ofte fulgte af generalindens yndling , den store  » Rollo «  , og om søndagen sværmede de blandt det brogede publikum på Frederiksberg . På disse ture udkastede de naturligvis planer for fremtiden . Niels’es opadstræbende natur forbød ham at tænke sig denne viet til en laBoratoriumskarls beskedne stilling ; men hvad skulle man slå ind på ? Vel havde Kristine en lille kapital på nogle få hundrede kroner i sparekassen , og disse skulle selvfølgelig anvendes på bedste måde til at komme i vej og til at sætte Bo for , men her måtte man jo gå frem med den yderste forsigtighed , for at disse penge ikke skulle gå tabt ved mindre heldige foretagender . 
Efter at mange forskellige forslag vare vejede , prøvede og forkastede , kom Kristine en dag med et , der syntes hensigtssvarende . Hun havde nemlig en gammel morbroder , der var droskekudsk og selvejer af den gamle drosche og hest , hvor 

med han i mange år havde tjent sit daglige brød . 
Nu var han imidlertid til sinds at  » lægge op «  og afstå disse herligheder mod en rimelig godtgørelse . Hvis nu generalinden ville låne dem et par hundrede kroner , og Niels måske kunne få en lignende sum til låns hos sin principal , apotekeren , hos hvem han jo var godt anskreven , så kunne de muligvis få denne handel i stand og se fremtiden i møde med godt håb . 
Niels syntes udmærket godt om dette forslag , og hvad det skortede ham i boglig lærdom , håbede han at kunne erstatte ved sin sunde , praktiske Sans og sit udmærkede helbred . 
Men hvor længe var Adam i Paradis ? I ethvert Eden skjuler sig en slange , og til Niels skulle fristelsen komme i form af de talrige ølkældere nede ved toldboden , hvorhen han af og til blev sendt for at klarere varer for apoteket . Denne klarering kunne ofte trække ud i mange timer , og når ventetiden blev alt for lang for Niels og alle de andre karle , som gik der og drev i samme ærinde , så tyede man ned i en af disse haller , hvor tiden vrøvledes bort over øl og  » små sorte «  . 
Det kunne da ske , at den ellers så ædruelige og punktlige Niels kunne komme slentrende 

hjem til apoteket i en mere eller mindre påvirket tilstand ; men hans nærmeste foresatte , laboranten , sørgede i regelen for at dække ham , så at  » den gamle «  ikke fik noget at vide . 
Således gik alt godt , indtil han en onsdag eftermiddag i oktober kom hjem fra en sådan klareringshistorie i et meget oprømt lune . Til al uheld mødte han netop apotekeren i døren , hvad der imidlertid ikke lod_ til at genere Niels synderligt , thi om hans brede mund legede det lyksaligste smil , medens øjnene stod stive , og kinderne blussede , idet han rakte sin husbond toldvæsenets papirer . 
»  voilà , monsieur ! «  sagde Niels og nikkede , , stadig huldsaligt smilende som til en kær ven og dusbroder . 
» Hvad — hvadbehager ? «  råbte apotekeren med komisk forskrækkelse .  » Hvordan er det , de har fat på det , Niels ? « 
» Å skidt , hr . Apoteker ! Jeg siger , det .er ikke været at snakke om det , hr . Apoteker ! « 
» Er de gal , Niels ! Hvor tør de understå dem------- ? Marsch , omkring ! op at lægge dem ! « 
» Javel , hr . Apoteker ,  .men jeg siger bare— ! « 
» Hold mund , gå deres vej ! « 
» Javel , hr . Apoteker , «  svarede karlen og stivede sin svajende krop af mod dørkarmen . 
Havde Niels nu smukt pareret ordre og be 

givet sig til køjs , havde den historie snart været glemt ; men da man altid kan være sikker på , at hvor Bacchus er , der skal man nok træffe Amor med i følget , og det just var onsdag , Kristines udgangsdag , opstod der i niels’es for blidere følelser netop i øjeblikket så modtagelige hjerte en så ubetvingelig længsel efter den lille , sortlokkede fæstemø , at han styrede — eller rettere gjorde forsøg på at styre — sin noget usikre gang ud ad Østerbro til i stedet for op på sit Kammer . 
Generalindens køkken nåde han omtrent ved den sædvanlige tid , men han måtte imidlertid hellere for en gangs skyld være bleven derfra ; thi Kristine blev til at begynde med dygtig forskrækket ved at se ham i denne tilstand og dernæst alvorlig vred . Hendes pande rynkedes over de kønne , mørke bryn , og de ellers så leende øjne skøde uheldvarslende lyn , medens der lagde sig et hånligt drag om hendes lille , velformede mund . 
Så fik Niels sig , hvad man kalder en  » Overhaling «  , som han vel i begyndelsen tog med en elskværdig ligegladhed , men snart blev det ham for broget , hvorfor han med et rejste sig — så godt det lod sig . gøre — i sin fulde højde og tog til at give svar på tiltale ; og at han nu også var vred , kunne man let høre , for høj 

røstet var han og begyndte nu oven i købet'at snakke latin . 
' » Oleum olivarum ! «  råbte Niels med vældig røst , som om han udslyngede en besværgelsesformular ,  » Pulvis eqvorum ! «  tordnede han og slog sin brede næve som en tordenkile ud i luften , hvorved han ulykkeligvis kom til at ramme tallerkenrækken . Tungt faldt slaget med en lyd , som når man hugger en økse i en blok ; med skrattende hvinen løsnede rammen sig fra muren , og — i næste sekund ramlede rækken tilligemed alle generalindens fine tallerkener og kostbare fade til gulvet under et øredøvende bulder og en ulykkespående klirren . 
Som en loths hustru efter forvandlingen stod Kristine på den ene side af ødelæggelsen , medens dennes ophav , den elendige Niels , der øjensynlig lige med et var bleven berøvet sit frygtelige mod , stod lige overfor , stirrende med vidtopspilede øjne og åben mund på sit lidet påskønnelsesværdige værk . 
Da åbnedes døren til generalindens værelser , og i denne viste sig ejerinden af de herligheder , hvoraf nu kun en sørgelig dynge ruiner dækkede gulvet .  » Rollo «  var med som vidne . 
Niels ønskede sig i dette øjeblik mange , mange mile borte ; skrækken havde gjort ham næsten ganske ædru . Generalinden var forfærde 

lig vred over tabet af sit dyre porcellæn , sine kostbare , saksiske fade og det dejlige dessertstel af ægte sévres-porcellæn . 
» Rollo «  vidste derimod at bevare en velgørende sindsligevægt ; formodentlig fandt den ikke , at sagen var så slem , — i hvert tilfælde gik den ganske rolig hen til sin gamle ven , Niels , og snusede logrende op og ned ad ham . Men fruen kaldte den strengt tilbage og lod samtidig Niels Pedersen vide , at hun ikke ønskede oftere at se ham i sit hus . Kristine måtte for sit vedkommende gøre , som hun ville , det blev hendes egen sag , men han måtte ikke nogensinde mere sætte sin fod her . 
Efter at have fået den besked , så’ Niels med et bedende udtryk om til sin kæreste , men pigen vendte sig grædende bort . Da lyste der med et et glimt af trods ud af hans øjne , han kastede hovedet tilbage og ville til at tale , — men ordene blev siddende i halsen på ham . 
Fik han endelig frem , og med hævet pande gjorde han omkring og forlod skuepladsen for sin uheldige bedrift . Da gadedøren et øjeblik senere slog i efter Niels , drog han et tungt suk ; — nu vare altså paradisets porte for bestandig stængede for ham . — 
næste dag stod Niels og stødte i den store 

malmmorter , langsomt og tungt ; det klang som om han ringede til sin egen jordefærd . Bing — bang ! lød det , og for hver stump kinabark , der knustes under den tunge støder , var det , som om en af hans skønne , lyse fremtidsdrømme og forhåbninger knustes under skæbnens ubarmhjertige slag . 
Over hans ellers så friske , sundhedsstrut-tende åsyn , der i dag havde en bleggrå farve , lå der et så sorgfuldt skær , at det vakte hans ven og lærer , den unge Baumanns deltagelse . Niels betroede denne sin kvide og spurgte ham , hvad han nu skulde' gøre . 
» Ja------------først må vi naturligvis gøre det godt igen med pigebarnet . De må jo bede hende om forladelse og love hende aldrig mere at møde med sådan en Bjørn . « 
» Bede hende om — — ? « 
» Forladelse , ja ! Der er ikke andet for , da de naturligvis har fornærmet hende ved at vise dem for hende i den tilstand . Vær de blot taknemmelig , hvis hun vil tage dem til nåde igen ! « 
Det tyggede Niels lidt på .  » Men generalinden ? « 
» Det bliver jo rigtignok vanskeligere . Men — det jævner sig vel med tiden . « 
Niels fulgte sin unge vens råd , og endnu 

samme aften listede han sig , trods det strenge forbud , ud til sin Kristine . Med oprigtig anger bad han hende glemme , hvad der havde tildraget sig i går ; det skulle så vist ikke ske tiere . 
Kristines holdning var kølig , og udtrykket i hendes kønne , lille ansigt fremdeles mørkt . 
» Nu spørger jeg dig , lille Kristine , «  sagde han med ydmyg bedende stemme ,  » hvad tror du , der skulle blive af mig , når du ikke ville have mig mere ? Jeg havde dog glædet mig så meget til , at du skulle være min lille kone ! Og drosche og hest og hjem og det hele — nej , Kristine , det kan du dog ikke nænne . « 
Det kunne Kristine naturligvis dårlig , og det endte da med , at freden blev genoprettet på de nævnte vilkår . Men generalinden------------- ! 
» Uh , hun er så vred , så det bliver vist aldrig glemt mere ! Hun låner os ikke en øre , kan du stole på ! « 
Atter bebrejdede Niels sig den slemme historie , som nu ville lægge hans fremtidslykke nogle store sten i vejen . Men foreløbig var her altså intet at gøre ; han måtte stjæle sig på besøg hos kæresten , når han ville se hende , og spadsereturene måtte de holde op med , om ikke for andet så på grund af efterårsvejret , der ikke var særlig indbydende til sværmen i det fri . 

således gik et par måneder . Kristine ville ikke sige sin plads op , og brylluppet var derfor opsat ganske på det uvisse . 
Da var det en dag hen ad jul . 
Ude i stødekammeret , hvor der altid stod en ubestemmelig , krydret Duft af kamilleblomster og pebermynte , stod Niels og skar sennesblade med den store vuggekniv . 
» Niels ! Tolv flasker mineralvand til generalinden i formiddag , «  råbte Baumann ud til ham med et fiffigt smil . 
» Javel ! «  svarede karlen . Det klarede svært op i hans tankefulde åsyn . 
Afsted travede han med sin flaskekurv ad den kendte vej langs sortedamssøen . Den første frost havde indfunden sig , og over søerne lå et kun to dage gammelt isdække .  » Isen usikker ! «  advarede de røde plakater på træerne langs Østersøgade ; kun to store hunde , dej “ løb derude og fik sig en lystig leg , vovede at trodse politiets forbud . Niels standsede et øjeblik for at more sig over deres kåde krumspring . 
Nej se , det var jo generalindens  » Rollo «  , den ene . 
» Rollo ! «  kaldte han ,  » Rol—lo ! « 
Men  » Rollo «  var alt for langt inde i legen til at lægge mærke til hans kalden . Så gik han videre og kom just i rette tid til en kop 

kaffe hos Kristine , — generalinden var heldigvis • ikke hjemme . 
Da han en halv time senere på tilbagevejen igen passerede søen , spejdede han efter  » Rollo «  , men fik ikke øje på den . Derimod stod den anden hund et godt stykke ude på isen og stak hovedet lige i vejret , udstødende en langtrukken , klagende tuden . 
Så måtte Niels standse igen for at se , hvad det kunne have at betyde , men der var intet mærkeligt at opdage . Jo —• bi lidt ! derude , tæt foran den fremmede hund stak noget mørkt noget op af en våge ; det bevægede sig ! Skulle det være------- ? 
» Ja , min sandten ! «  mumlede Niels og blev ganske hed om ørene ,  » det er bestemt  » Rollo «  ! Kors , hvis den går hen og drukner ! « 
Det var virkelig hundens hoved , som man så’ stikke op af vågen , medens den kæmpede tappert for at få fodfæste på det skøre isdække , som dog stadig brast under dens fortvivlede anstrengelser for at komme op . Dens legekammerat tudede imidlertid ynkelig om hjælp . 
Men nu viste Niels Pedersen sig at være en handlingens mand , der ikke betænkte sig to gange på , hvad han skulle gøre . Han kastede sin kurv fra sig , løb ind i den nærmeste port 

og koih tre sekunder efter tilbage med en lahg stige . 
» Kan den bære ? «   » Mon han når derud ? «  spurgte man hverandre inde ved bredden , hvor en nysgerrig skare snart var samlet . Men Niels ænsede intet ; hurtig og varlig skød han i krumbøjet stilling sin stige ud efter vågen . Der kom den fremmede hund springende imod ham ; den forstod åbenbart , at nu kom hjælpen til den forulykkede kammerat . 
En gang standsede Niels og prøvede betænkelig isen , men den holdt , og han gik atter fremad ; — nu var han ved vågen . 
» Rollo ! «  kaldte han ,  » Rollo ! «  — han så’ dens hoved og forben hugge krampeagtig ilsen ; det stakkels dyr var synlig medtaget . Rask skød han stigen i vandet ind under hunden og kravlede på knæene hen ad trinene , indtil han kunne få tag i dens Pels . Med et kraftigt ryk halede han dyret op , trak stigen til sig , og —  » Rollo «  var frelst . 
Et bifaldsråb fra flokken derinde på land hilste ham for denne dåd , mela Niels lagde ikke mærke dertil ; han klappede hunden , som nu rejste sig , idet den rystede pelsen , så vandet stod om ørene både på den selv og Niels .  » Rollo «  satte straks i løb indefter ; dens redningsmand kom varlig efter med sin stige . 

allerede inden han nåde ind til dosseringen lagde han mærke til , at mængdens opmærksomhed stadig fulgte  » Rollo «  , der nu foranstaltede en ny forestilling . Som om den ret ville udtrykke den fare , hvori den nys havde været , og glæden over at være bleven reddet fra denne , fo’r hunden i vejret med høje Spring foran en ældre dame , til liden både for hendes fine pelskåbe , der ikke kunne undgå at modtage synlige mærker af væden fra det nys foregåede optrin . 
» Generalinden ! «  slog det ned i Niels . 
Han standsede uvilkårlig et øjeblik , idet erindringen om dengang , da han sidst havde set hende , på engang med levende farve udmalede den ubehagelige scene i køkkenet for ham . 
Hun stod og værgede sig med sin paraply mod hundens glædesytringer , idet dens redningsmand , ikke meget mindre våd end den selv , steg op på landjorden med stigen på sin brede skulder . 
Generalinden var på hjemvejen fra byen passeret forbi just i det kritiske øjeblik , da Niels begyndte sin farlige barmhjertighedsgerning , og havde fulgt hans vovestykke med en forklarlig angst og spænding . Nu skulle han lige til at smutte forbi hende , idet han tog sin hue ærbødig af ; men fruen gik et skridt hen imod ham og sagde venlig : 

» Tak , Niels , for deres kækhed ; det var rigtig smukt gjort af dem ! « 
Niels slog øjnene ned og beholdt huen i hånden . Han vidste ikke i øjeblikket , hvad han skulle finde på at svare , — derfor valgte han at tie bomstille og gav sig til at tørre vandet af sit ansigt med trøjeærmet . 
» Jeg ønsker at vise dem min erkendtlighed , «  vedblev generalinden ,  » De kan foreløbig gå op i køkkenet , til deres tøj er tørret lidt ; — de kender jo vejen ! «  lagde hun til med et smil . 
Var der noget , Niels ikke lod sig bede om to gange , så var det dette . Han fik stigen afleveret og sin kurv tilbage , og i lange Spring fløj han op ad køkkentrappen , medens generalinden trippede op ad den anden , idet  » Rollo «  fo’r i forvejen og opførte en vild glædesdans på hvert afsæt . — 
det kan nok være , at den lille Kristine gjorde store øjne , da hun uformodet så’ sin Niels så snart igen . Men stor blev også hendes glæde , da hun hørte , hvad der var gået for sig . Hun tvang ham ned på køkkenstolen og lagde armene om hans Hals . 
» Det var dog dejligt , Niels ! Så er generalinden sikkert ikke mere vred på dig , og så tør jeg nok bede hende om at låne os de tre hundrede kroner . « 

» Og så skal vi to gifte os , du , og så skal------- « 
Han havde trukket hende ned på sit knæ , og hun havde gemt sit lokkede hoved ved hans trofaste , men endnu temmelig fugtige bryst ; — da stod i det samme generalinden i døren , overskuende situationen ligesom ved en vis anden lejlighed . 
Op fløj Niels , som om der havde været springfjedre i køkkenstolen , smækkende hælene sammen med et dybt buk , medens pigebarnet , så rød i hovedet som en pæon , ikke vovede at se hen på sin madmoder af skamfuldhed over at være bleven overrasket i så fortrolig en stilling . 
» Rollo «  gik lige hen imod Niels og satte sig ved siden af ham med hovedet på sned , som ville den tilkendegive , at den — i hvad der end måtte komme — afgjort ville stille sig på hans parti . 
Men fruen lod denne gang slet ikke til at have fjendtlige hensigter ; tvertom rakte hun med et forbindtligt smil Niels et guldstykke og sagdo : 
» Jeg har i dag set , at de er en flink Karl , der har hjertet på rette sted ; — jeg skal interessere mig for dem . Herefter kan de igen besøge Kristine , — de tager hende jo fra mig alligevel , — og så skal jeg gøre mit til , at de 

kan gifte dem lidt snart . Nu stoler’ jeg på at kunne betro dem , om det så skulle være — mit porcellæn ! « 
Dermed trak hun sig smilende tilbage . — 
henad sommeren holdt Niels og Kristine bryllup . Generalindens brudegave var de tre hundrede kroner , som Kristine havde bedet om at få som lån . Også den gamle apoteker , der ellers ikke var rigtig glad over at skulle af med sin Niels , viste denne sin bevågenhed ved at tillægge ham en passende kendelse for god og tro tjeneste . 
Nu kunne Niels altså begynde sin nye løbebane — som droskeejer og ægtemand — med ganske gode udsigter ; og går det fremdeles fremad , som det tegner til , udvider han snart forretningen med flere heste og vogne , — måske ender han en gang somenstor , velhavende vognmand . 
Niels kører selvfølgelig altid , når det kan lade sig gøre , for generalinden og ligeledes for apotekeren og for hele apoteket med , ved hvilke lejligheder der altid trækker et ekstra fornøjeligt smil op på hans runde , vejrbidte ansigt . 
» Det er ligegodt  » Rollo «  , vi kan takke for det hele , «  mumler han , idet han spytter på tokronen , inden den vandrer ned i bukselommen . 

så nikker han fortrolig til hesten og siger fornøjet  : 
» Hyp , du gamle , lad os så se at komme hjem til Kristine og rollingerne ! « 
Da hassel havde endt sin historie , fandt apotekeren det rigtigst at bryde op . Han rakte sin unge medhjælper hånden med et venligt  » god nat , «  hvortil den unge pige føjede :  » og tak for historien ! « 
» Nå , god nat , Dalgård ! «  sagde hassel .  » Lad mig nu se , de lægger mærke til , hvad de drømmer den første nat . « 
Det lovede den unge mand og gik derpå ligeledes til ro , fulgt til drømmerigets dørtærskel af behagelige tanker i broget mængde . 
Han sov snart ind og drømte , at han stod i en stor granskov , hvis jordbund var ganske dækket af hvide h/z’ozablomster , og midt imellem disse stod den unge apotekerdatter og rakte ham — en hæklet tobakspung , mage til hassels . 
Men den drøm fortalte han ikke til nogen . 

Iii . 
Næste dag havde Knud Dalgård sin første fri-eftermiddag , og så snart stavbyposten var ekspederet , vandrede han ud for at gøre sig kendt med de stedlige ejendommeligheder . Hassel havde  .spurgt , om han ikke først ville over at hilse på den gæstmilde godsforvalterfamilie , men den unge mand mente , at dermed havde det ikke så stor hast ; han ville hellere en tur langs åen , hvorefter byen havde fået navn . Vejret var lige så smukt som i går ; han kastede den grønne kasse over skulderen og kom ad en lille smøge ned på vejen , der løb bagved haverne . 
Straks da han drejede om hjørnet af apotekets flave , blev han uventet vidne til et pudsigt , lille optrin . Langs med havegærdet var der en bred og dyb grøft , og på den høje , skrå kant , som vendte ind imod dette , stod en lille , tyk mand . Egentlig hang han mere , end han stod ; thi for at få hovedet op over plankeværket holdt han sig fast i den øverste kant af 

dette , og på grund af sine korte ben rørte han kun ved jorden med tåspidserne . 
Nogen ganske ren samvittighed kan han ikke have haft , for så snart han fik øje på Dalgård , blev han opskræmt og slap sit tag ; men herved gled fodfæstet fra ham på det glatte grønsvær og ned rutschede han i grøften , samtidig med at hans pande kom i meget ublid berøring med plankeværket , hvorved der opstod en lyd , som kendes fra den leg , der hedder at  » rumle potter «  . 
Der var ikke meget vand i grøften , og det , der var , kunne næppe kaldes krystalklart , at dømme efter de mærker , det afsatte på mandens støvler og klæder , og som nu frembares til skue , da han med møje kravlede op af det ufrivillige slambad . 
Dalgård standsede et øjeblik for at se , om han kunne være den fremmede til nogen hjælp ; denne værdigede ham dog ingen opmærksomhed men skyndte sig af sted , og velsignelser kan det næppe have været , de brummende lyde , han udstødte , idet han fo’r forbi den forbavsede farmaceut , ikke ulig en kat , der uformodet er kommet til at træde i en vandpyt . 
Dalgård fortsatte da sin vej , grundende på , hvem den lille , tykke mand vel kunne være , og hvad der havde kunnet formå ham til at fore 

tage sådanne idrætsøvelser på apotekerens plankeværk . 
Imidlertid glemte han snart denne lille hændelse over åstiens skønhed . Åen skar sig igennem et bakkedrag , og stien løb i en temmelig betydelig højde ovenover vandfladen i åen . Langs begge bredder knejsede et mylder af planter i mangfoldige arter , der her udvikledes til en vidunderlig frodighed og fylde ; gamle , krogede piletræer , el og Ask og ranke bøge , hvis blade i det klare solskin lyste så vårfriske , som om det var i maj , strakte her grenene skyggende ud over vandet , og mellem dem slyngede den mørke , kraftige humle , de duftende kaprifolier og den slanke , smidige konvolvolus sine saftige ranker , medens de glødende røde pragtstjerner og den gule fredløs , rank som en kærte , stod og nikkede til hinanden og til den lille glemmigej , som smilende tittede op mellem de sagte hviskende siv . — 
på strømmen derude vugger nøkkerosen sit skinnende hvide , hundredbladede hoved som et lysende mål for de summende biers og guldsmedes luftige rejse . Inde mellem buskene rasler det svagt , — det er en lille rørsanger , der letvindt smutter om mellem grenene , indtil den slår sig ned på et højt strå , hvor den gyngende sidder 

og sender sine triller ud over åens vuggende vande . — 
efterat Dalgård en stund havde fulgt stien , nåde en brusende lyd hans øre . Han lyttede . Var det ikke--------en vandmølle ? Jo , sandelig , en virkelig vandmølle ! En forunderlig , glad stemning tog ham ; det var jo et sådant sladrende møllehjul , der havde beåndet komponisten til hans kære schubertske melodier , og så mangen en gang ladet hans hjerte fyldes med rusende luftninger fra poesiens verden ! 
Snart tittede møllens røde tag frem over krattet , og medens hjulet slog sine taktfaste , klaprende slag , og vandmassen skummende og brummende sang bassen , nynnede han stille betagen  : 
eine miihle seh’ ich blinken aus den Ellen heraus , durch rauschen und singen bricht rådergebraus . « 
Han satte sig ned på en ellestub , og medens han iagttog de skummende vandhvirvler , nød han tilværelsen , solskinnet , sommeren og alt det friske , pulserende liv omkring ham med en ung , ufordærvet naturs hele , uskrømtede glæde . Han kom til at tænke på Hedvig og kunne ikke skjule for sig selv , at han følte sig vel til mode i hendes nærværelse ; han erindrede sig , hvor nydelig hun havde set ud i aftes , da hun sad og lyttede til , medens han fortalte , — ja , han var vis på , at 

han ikke kunne have fortalt nær så godt , den hun ikke havde været til stede . 
Længe sad han her uden at kunne løsrive sig ; først da aftensolen gød sit varme , røde lys over mølletaget , hvorpå trætoppenes skygger holdt på at blive lange , så’ han på sit ur , rejste sig og gik langsomt hjemefter , opfyldt af lyse , glade tanker . — 
» Har dyrlægen ikke været her ? «  hørte Dalgård apotekeren spørge , da han ved hjemkomsten trådte ind i apoteket ,  » han har meldt sig til te . « 
» Nej , endnu ikke , «  svarede hassel ,  » men så har vi ham nok snart , og så er jeg vis på , at frøken Brask har noget godt til aften , — i den retning er han ligefrem tankelæser . Kender de den gut ? «  spurgte han Dalgård . 
» Nej , jeg har ikke fornøjelsen . « 
» Nå , ikke . Jo , når de ser en lille , tyk prop fare forbi i en gig , fulgt af en à la løve friseret puddel , der altid render med den halve krop inde under vognen , så er det dyrlæge krogerup . Jeg kommer altid til at tænke på ramses den anden — ham de ved nok , der havde en tæmmet løve til sin stadige følgesvend . Nå ! det hjalp , at vi begyndte at snakke om ham , — der har vi manden ! « 

» Er det dyrlægen ? «  spurgte Dalgård , forundret over i den lille herre , der ligesom kom rullende op imod apoteket , at genkende manden fra plankeværket i eftermiddag . 
» Ja — synes de ikke , han kan se ud til det ? « 
» Jo for den sags skyld , men — « 
» Godaften dyredoktor ! «  råbte hassel den indtrædende i møde .  » Men hvad Pokker er det for et horn , de har lagt dem til i panden ? « 
» Å det er — det er — ikke noget videre ! «  stammede dyrlægen ærgerlig . 
» I hvert tilfælde et horn , «  vedblev hassel ,  » der sidder der uden nogen som helst rimelig nødvendighed , altså nærmest et overflødighedshorn . « 
Det klarede i dyrlægens træk , da hassels Brander bortledte opmærksomheden fra det far »  lige emne ; han var ikke meget for , at det skulle omtales , ved hvilken lejlighed han havde erhvervet sig denne prydelse , og Dalgård kunne tydelig mærke , at den lille mand viste en vis skyhed overfor ham . 
Hvad mon der egentlig kunne stikke under dette med plankeværket ? — 
da man kom ind til bordet , roste krogerup maden i høje toner , hvilket øjensynlig smigrede frøken Brask meget . 

» Hør , krogerup , kunne de ikke have lyst til at sælge deres krøllede løve ? «  spurgte hassel i samtalens løb ganske alvorlig ,  » vi kunne måske få en god portion hundefedt af den . Her var i dag en bondemadam med en tyk mops , som hun endelig ville have , vi skulle købe til slagtning .  « 
» De købte den da vel ikke ? «  spurgte den godmodige mandsling , ganske forskrækket på det sølle dyrs vegne . 
» Nej , slet så blodtørstige er vi da heller ikke , «  beroligede hassel .  » Siden vi taler om hunde-------forleden kommer her en mand ind med en rask lille vindspiller . Hvad hedder den , spørger jeg ham .  » Tarot , «  svarer manden . Ta-rot ? — tarot ! Jeg syntes , det var et mærkeligt udenlandsk navn . Om det var italiensk — eller måske arabisk ? Nej , det var det da ikke , men den var nu så farlig flink til at tage rotter , og så havde de passende kaldt den  » Ta’ rot’ «  . Og det kunne der jo praktisk taget være nogen mening i , ikke ? — nå , har de ellers været ude at forgive nogle kreaturer i dag , krogerup ? «  vedblev den ufortrødne . Hassel . 
» På en måde — ja ! «  svarede dyrlægen , idet der drog en skygge over hans runde , fede ansigt . 

han gav sig da til at fortælle en sørgelig sygehistorie fra sin praksis ; — det var en ung plag , som han havde holdt meget af , og som i dag havde måttet lade sit unge liv for hans hånd . 
Da stemningen efter denne noget triste slutning holdt på at blive lidt trykket , sørgede hassel for atter at lede samtalen over i et livligere spor , hvilket også lykkedes ham så godt , at .man til sidst brød op under megen munterhed . 
Nu foreslog apotekeren en tur i haven . 
» Går de ikke med , frøken Brask ? «  spurgte dyrlægen , og den trivelige husholderske , der følte sig smigret over den høflige henvendelse , begyndte i et meget flydende foredrag at underrette  » Hr . Doktoren «  om de mangfoldige pligter , der påhvilede en dame i hendes ansvarsfulde stilling , og om , hvor  » besat «  hun var , fra sol gik op , og til den gik ned , idet hun dog viste sig villig til for i aften at lægge sit uhyre ansvar til side og fulgte , stadig talende og huldsaligt smilende , gæsten ud i haven . 
» Veedde , hvad jegsynes ? «  spurgte Dalgård Hedvig , da de fulgtes bag efter dem ,  » — at de to egentlig er som skabte for hinanden . « 
» Ikke sandt ? «  svarede hun med et smil ,  » det har jeg selv tænkt så lidt . Hun laver god mad , og det er noget , han forstår sig på . For re 

sten — «  tilføjede hun alvorligere ,  » tror jeg , hån har et rigtig godt hjerte , og det har hun for den sags skyld også . « 
Til trods for frøken brask’s livlige underholdning måtte dyrlægen på grund af søvnighed snart trække sig tilbage ; — han havde været  » på støvlerne «  siden klokken fire i morges , undskyldte han sig . Da han tog afsked , mærkede Dalgård , at krogerup nu ikke mere skævede så mistænksomt til ham som før — formodentlig fordi han stolede på , at den unge mand ikke havde sladret af skole — og han gengældte derfor hjertelig den lille dyrlæges djærve håndtryk . — 
men hvad Pokker kunne han dog have haft at bestille på det plankeværk ? 

Iv . 
En formiddag gjorde Dalgård en afstikker ud i haven og traf under valnøddetræet frøken Hedvig , der sad ved et håndarbejde . 
Idet den unge mand fik øje på hende , standsede han uvilkårlig , så overraskende nydelig så’ hun ud , som hun der sad — han måtte hen at snakke lidt med hende . 
» Kan de gætte , hvad jeg ville ønske , frøken ? «  spurgte han og nærmede sig hende . 
Hun så’ spørgende op . 
» Jeg ville ønske , at jeg var maler , så havde jeg her fundet et ualmindelig tiltalende motiv . « 
» Eller digter , «  lo den unge pige ,  » for at kunne besynge situationen i bedårende son-netter 1 « 
» Behøves ikke , thi digteren har allerede fundet udtryk for min tanke : 
hvor gule var de lokker , som rundt om panden lå , og så disse øjne , — hvor friske og hvor — — « 
» Har de været ovre at hilse på bredes ? « 

afbrød hun ham smilende ,  » jeg synes , de fatte om , at de ville derover . « 
» Nej , endnu ikke . — hør , frøken , «  vedblev han efter et øjebliks eftertanke ,  » ville det lade meget nysgerrigt at spørge om , hvorfor både hassel og de har sådan et hastværk med at få mig over til den kammerråd ? « 
» Hastværk ? Nej , ikke det , jeg ved af ! Det er virkelig ikke andet end den rene menneskekærlighed , for vi under dem så godt at lære de folk at kende , — det er de elskværdigste mennesker under solen . Desuden , «  tilføjede hun med et skælmsk smil ,  » vil de nok af dem selv finde på at gå derover , når Harriet kommer hjem , for det er en sød pige , må de tro . « 
» Å , hvis den unge dame kun er halvt så elskværdig som de , frøken , så-------- « 
» De er svært opsat på at sige artigheder i dag , hr . Dalgård ! « 
» Nej jeg forsikrer dem , frøken — ! «  svarede han med et så troværdigt udtryk i de ærlige , grå øjne , at den unge pige blev helt varm i kinderne og skyndsomst slog sine ned . 
» Jeg mente blot , «  genoptog hun sit emne ,  » at man har godt af at komme lidt sammen med andre mennesker ; her er jo ikke ret megen adspredelse . « 

» Jamen jeg kan virkelig ikke ønske mig at omgås elskværdigere mennesker end dem , frøken , -----end dem , jeg til daglig er sammen med , «  fik han det rettet til i en fart . 
I det samme hørte han nogen komme i apoteket , — så måtte han ind . 
» Farvel , frøken ! «  råbte han og skyndte sig af sted ,  » nu skal jeg nok lægge mig kammer-rådens på sinde ! « 
Den unge pige så’ efter ham med et muntert smil , faldt for en stund i tanker , og genoptog derpå smånynnende sit arbejde . — 
da det en af hans fridage faldt i med regnvejr , tog Dalgård en kraftig beslutning og gik derover . Hassel havde ikke overdrevet med hensyn til modtagelsen med åbne arme , mærkede han straks , — udsagnet gik bogstavelig i opfyldelse , så glad blev kammerråden ved at se ham . Ikke for det , at der sjælden kom fremmede , thi man sagde overalt , at brede , når han på sine rejser i sin stillings medfør havde truffet et menneske , der kunne og ville passiare lidt med ham , altid , når de skiltes , sluttede med at sige :  » — og kommer de engang til åbygård håber jeg at se dem i godsforvalterboligen , de skal være hjertelig velkommen ! « 
En lige så velgørende hjertelighed mødte Dalgård fra kammerrådindens side ; han 

skulle blive til te ; og det hjalp ikke , han sagde , at han kun havde villet hilse på familien , — her stod formelle visiter ikke i kurs , erklærede hun . 
Så måtte han give sig , og aftenen gik hurtigt for ham i det venlige ægtepars selskab , og næste dag måtte han ganske rigtig tilstå for sine husfæller , at mage til den gæstfrihed havde han endnu ikke truffen på . 
» Så gav kammerråden dem formodentlig en letfattelig oversigt over den franske revolutions historie ? «  spurgte hassel .  » Ja , det tænkte jeg jo nok , — nå , herregud , det er nu engang hans' kæphest . «  — 
som Dalgård en aften sent stod i apoteket ved nogle recepter , krigsråden havde afleveret ved hjemkomsten fra en landtur , hørte han med et en uforklarlig , sørgmodig klynken udenfor døren . Han så’ derud . Hvad mon det kunne være ? Det var som om et par skinnende , sorte øjne ufravendt stirrede ind på ham . Og skimtede han ikke i halvmørket derude et mørkt , uldhåret hoved , der med utydelige omrids tegnede sig bag glasruden ? 
Synet gjorde et underligt indtryk på ham , og for at få en forklaring på sagen gik han 

henimod døren , — så dukkede hovedet ned og forsvandt . Da han så lukkede døren op , fo’r en sort puddel ind i apoteket ; med næsen mod jorden gennemsøgte den i jagende hast lokalet og tog derpå vejen gennem den åbne dør til den modsatte side ud i gården , hvor den forsvandt . 
Dalgård havde ikke tid til at se efter , hvor den videre blev af ; han ekspederede sine recepter færdige , lukkede apoteket og gik så ud i haven for at trække frisk luft i den kølige aften . 
Da han var kommen ned i nærheden af de medicinske planter , mødte han igen den sorte gæst , der — stadig med snuden mod jorden — snusende og snøftende fo’r ham forbi . Et øjeblik efter var den der igen ; så satte den i løb ned mod plankeværket , han hørte et lille skrig — og så’ den nu med et vældigt Spring sætte over indhegningen , ud af haven . Så blev alt igen stille . 
Hvem kunne det være , der på denne tid skreg dernede i den mørke krog ved jasminerne ? 
Han ville dog se efter . 
Hurtig gik han derned , bøjede rask grenene til side — og opdagede oppe på græsbænken ved plankeværket en kvindelig skikkelse . 
» Nå det er dem , frøken Brask ! «  udbrød den unge mand , da han snart genkendte hus 

holderskens fyldige korpus ,  » De blev nok forskrækket , hørte jeg ! Hvad var det for en hund ? « 
» Ja jeg begriber det virkelig ikke , «  svarede frøkenen , inderlig troskyldig .  » Jeg står her og nyder udsigten over markerne og måneskinnet og den stille aften og sådan , og så kommer dette sorte spøgelse farende lige over hovedet på mig ; så det var da ikke så underligt , at jeg blev noget affekteret . — det er for resten en nydelig aften , hr . Kandidat ! «  sagde hun med et , som om hun helst ønskede at tale om noget andet . 
» Jeg finder det dog en smule køligt , «  ind- ,  vendte Dalgård . 
» Ja måske . Nu er det vidst også bedst , jeg går ind , «  mente frøken Brask , og så gik hun , smilende og nikkende . 
Straks efter kom hassel , dampende på sin rejsepibe . Han havde mødt frøkenen i gangen . 
» Hvad er nu det , Dalgård ? De har da vel ikke haft stævnemøde med frøken Brask ; jeg synes , hun så’ så altereret ud ! De er mig vist en forfærdelig Don Juan , er jeg bange for ; og jeg kommer nok til at advare samme dyd-sirede ungmø imod dem ,  » efterdi ungdommen synderlig af ond omgængelse kan lære onde sæder og andet , som kan være skadeligt ! « 
Dalgård forsikrede smilende om sin uskyldig 

hed i det punkt og forklarede hassel , hvad det var , der havde sat damen i sindsbevægelse .  » Kan de begribe , hvad det kan have været for en hund  ? «  spurgte han ,  » den lod til at have et forfærdeligt jag . « 
Hassel satte et rædselindgydende ansigt op og strakte hænderne besværgende ud for sig . 
» Diavolo ! — Diavolo ! « 
Sang han med åndeagtig gravbas .  » Ikke skulle det for resten være ramses den andens løve , «  vedblev han , idet hans åsyn atter genvandt et menneskeligt udtryk ,  » den sorte fyr har fundet på at aflægge os hyppige småbesøg i den senere tid . Formodentlig bliver den sendt herind for at opsnuse , når frøken Brask tænker på at sætte noget særlig godt på spiseseddelen . « 
Dyrlægens hund ? Altså ved den også vej over plankeværket ! tænkte Dalgård , men beholdt dog sine tanker for sig selv , — han ville være ene om at løse den gåde , som her måtte stikke under . 

v . 
Den påtænkte pyrola-udflugt var kommen i stand en smuk eftermiddag . Apotekeren , Hedvig og Dalgård vare gåde hjemme fra straks efter middag , de mærkelige blomster vare fundne , og man gik nu hjemad langs gærdet i den lille granskov . 
Hammer havde været usædvanlig meddelsom på hele turen , den unge pige var i strålende fornøjet humør , og Dalgård lyttede med stedse stigende glæde til hendes friske latter og gjorde sit til , at den kunne vedblive at lyde . Med inderligt velbehag hvilede hans blik på hendes ranke , unge skikkelse , på det smukke , lyse hår og den smilende mund , og så ofte , det kunne gå an , fangede han et blik fra hendes nydelige øjne . I hånden havde hun en lille buket af de sjældne , hvide blomster . 
De unge spøgte og lo , hammer var lidt foran . 
» Men de har jo slet intet plukket ! «  udbrød 

hun forundret ,  » og jeg troede , de gik rent op i det botaniske ! « 
» Videnskaben , frøken , har min fulde agtelse . Den ligner en gammel dame , hvis selskab man kan have megen gavn og glæde af , men jeg nægter ikke , at så længe jeg kan glæde mig ved deres selskab , opsætter jeg at gøre hende min opvartning til bedre lejlighed . « 
'  » Men kunne samme gamle dame ikke falde på at blive skinsyg og ved lejlighed forstå at hævne sig ? «  lo hun .  » Å , — der er min ynd-lingsblomst ! «  råbte hun med et og sprang over imod en brombærranke , der rakte sig ned fra gærdet og hvorom en af de store , smukke gærdesnerler havde snoet sig . 
» Er den nu ikke nydelig ? «  vedblev hun og greb om snerlens prægtige , tragtformede krone ,  » er det ikke som om der gemte sig en hel , lille verden af poesi i dette snehvide bæger ? Det kunne fortjene at være vugge for en lille alfe-dronning ! « 
» Ja men tag dem i agt for brombærtornene , frøken ! — må jeg tage den ! «  råbte han og løb til . 
Blomsten fik hun , men på håndens fine , hvide hud viste der sig en lang , blodig stribe . 
» Ja , jeg tænkte jo nok , det gik galt ! «  sagde Dalgård og fik i en fart sit lommetørklæde op 

for at forbinde den sårede hånd . Han lagde den indeni sin og holdt på at tørre blodet bort . 
Under dette arbejde fik han med et en ustyrlig lyst til at kysse den røde streg bort , som tegnede sig så smukt mod den hvide hud . Han bøjede sit hoved ned over den sårede hånd , men som om hun havde gættet hans tanke , rev den unge pige hastig hånden til sig og viklede selv tørklædet løseligt om . 
» Så . — tak , meget forbunden ! som hassel ville have sagt , «  sagde hun med et lille kniks . 
» Hvorpå han øjeblikkelig ville have henvist dem til samfundet for lemlæstede ! «  lo han og mødte hendes muntre blik . Så skiftede hans ansigt med et udtryk , og med blødere og mere dæmpet stemme vedblev han : 
» Ville det være meget ubeskedent at bede dem overlade mig denne blomst , som jo ikke alene står deres hjerte nærmest , men som nu har fået yderligere værd , — den har jo formelig kostet blod ! « 
» Vær så god , «  — hun rakte ham snerleranken —  » men de får ikke megen glæde af den , dersom de sætter den i knaphullet , — den er straks vissen . « 
» Det havde jeg heller ikke tiltænkt den , «  svarede den unge mand , idet han tog sin tegne 

bog frem og forvarede blomsten omhyggeligt deri ;  » nej , den skal gemmes som et minde , som en kær erindring om et par lykkelige timer . «  — 
hammer var under dette , fordybet i sine egne tanker , allerede et godt stykke ude af skoven , og nu gik de unge rask til for at indhente ham . Ved udgangen var en temmelig høj stente , som Dalgård rask sprang over . . . Så standsede han og vendte sig om , idet han rakte hånden frem for at hjælpe Hedvig ned . 
» Nej , de må ikke , jeg kan godt selv ! «  råbte hun oppe fra gærdet ; men før hun anede det , havde han gjort et skridt frem , grebet hendes hånd og slået armen om hendes liv , hvorpå han med et kraftigt tag løftede hende ned på vejen . 
Det var et aldeles uoverlagt indfald , et uvilkårligt udslag af den overgivne stemning , hvori han befandt sig , — kun et rask greb , og han holdt hendes slanke , unge legeme i sin arm , trykket ind mod sit bryst , medens hendes arm hvilede på hans skulder og Hals . Det hele varede næppe et sekund , men i dette var det ham , som om hans blod med mangefold øget hastighed og styrke sendte sin varme strøm ud i hvert lille blodkar i hans legeme ; der kom et tindrende skær i hans øjne , og han følte sit hjerte slå med hastige , bankende slag . 

han så’ smilende på hende , men Hedvig , som var bleven blussende rød , slog øjnene ned og ilede uden at sige et ord af sted efter sin fader , så hurtigt , at Dalgård næppe kunne følge hende . Da han atter nåde hen ved siden af den unge pige , blev han ganske betuttet over den forvandling , der på et øjeblik var foregået med hende . Den nys så muntre og overgivne pige gik nu ordknap og med sænket blik ved siden af faderen , der intet usædvanligt mærkede . Dalgård havde en fornemmelse af at være gået for vidt . 
Var hun vred ? Det kunne næppe ligne hende , og i så fald , lovede han sig , skulle han nok ved første lejlighed få hende god igen , — der havde jo ikke været noget ondt ment med det ! — 
ved aftensbordet var hun usædvanlig stille ; hassel spurgte , om de to videnskabelige herrer havde botaniseret alt hendes gode humør op med rode derude i skoven , og frøken Brask sendte hende det ene forskende blik efter det andet . Hedvig sagde , at hun var lidt træt efter turen . 
Bagefter , inde i dagligstuen , bad Dalgård hende om at synge en lille sang , helst en Schubert . Hun tog ligesom modstræbende hæftet frem og slog op på  » Morgengruss ; «  men da hun havde spillet forspillet igennem , rystede hun på hø 

vedet og erklærede , at hun ikke kunne i aften . Om han måske ville synge ? 
Dalgård var straks villig og foredrog den lille , fordringsløse sang smukt og inderligt . 
Verdriesst dich denn mein gruss so schwer , verstørt dich denn mein Blick so sehr , so muss ich wieder gehen ! 
Lød det stille og vemodigt og med en så inderlig gåen op i tekst og Melodi , at han til sidst i tankerne så’ sig selv som den fattige møllersvend stå og kramme hatten i hånden , beredt til at vandre videre med tungt hjerte , om hans ord ikke skulle finde genlyd i den elskedes bryst . 
Da han havde sunget slutningsordene : 
und aus dem tiefen Herzen ruft die Liebe lejde und sorgen ! 
Rejste hun sig hurtig fra klaveret og ilede ud . 
Han fik ikke set hendes ansigt , vidste fremdeles ikke , om hun var vred på ham , eller hvorfor hun så hastig havde brudt af . Han hørte , at hun løb op ad trappen til sit Kammer , og ærgrede sig over , at han ikke fik talt et par ord med hende endnu i aften . 
Da apotekeren og hassel nu fulgtes ud i haven , søgte Dalgård ind på sit værelse , hvor 

han satte sig ved det åbne vindue og faldt i tanker . 
Det var , som om der hvilede et tryk over ham ; — havde han gjort dumheder i eftermiddag ? Hvad tænkte hun mon om ham ? Havde hun virkelig taget ham det ungdommelige indfald ilde op ? Å , han kunne slet ikke tro det , hun var jo ellers altid så naturlig og sød ! Ja , en rigtig sød pige , det var hun . 
Men så underlig hun havde været i aften ! 
Han kom til at huske på blomsten i tegnebogen , og der drog et lille smil over hans ansigt , medens han tog den frem og rettede lidt på de krøllede blade . Den var som et billede af .hende selv , denne snerleranke , så slank og fin , så lys og så køn ! Eftertænksomt lagde han den tilbage i bogen igen . Den skulle gemmes til minde om denne eftermiddag , havde han jo sagt , og skulle måske nu og da tages frem igen , når han engang var borte herfra . Ja , for her blev man vel ikke alle sine dage ! Han troede for resten godt , han kunne vænne sig til at være her altid ; men — alligevel — gå her og blive en gammel pebersvend ligesom hassel — — nej tak ! 
Han rejste sig og lukkede vinduet , og alt som han traf forberedelser til at gå til ro , følte han sin gamle sindsligevægt vende tilbage , 

og endnu da han var kommen i seng , nynnede ganske sagte : 
so muss ich wieder gehen , wieder gehen ! 
Men oppe ved det åbne vindue lige ovenover hans sad den unge pige med hånden under kinden og stirrede tankefuld ud i den stille aften . Barmen bølgede bag den hvide blondekrave , og øjnene havde endnu en fugtig glans af den bevægelse , sangen havde fremkaldt hos hende , men som heldigvis ingen havde set , og hvorom ingen måtte ane- noget . Hun forstod ikke selv , hvorledes det var , hun havde det i aften ; der var ligesom noget , hun glædede sig til , og som dog fyldte hendes sind med en underlig uro . Hun søgte at få sig til at tro , at det kom af den stærke rosenduft , der bølgede herop fra haven og fyldte hendes bryst med ukendte , gærende længsler . 
I vinduet stod buketten , hun havde plukket ; den tog hun og betragtede længe de små , fine blomster .------nej , hun måtte tilstå for sig selv , at den usædvanlige stemning skrev sig fra eftermiddagens hændelser . Hun var bleven så forvirret , da Dalgård havde taget hende om livet og løftet hende ned fra stenten ; — hvor havde det også kunnet falde ham ind ? — det var for resten en ganske behagelig følelse , dette 

at blive båren af en stærk mandsarm ! Og hans blik havde været så talende , så beundrende -----og nu sangen i aften , hvor bedende og inderlig havde den ikke lydt ! Jo mere hun tænkte på alt dette , jo mere forvirret blev hun ! 
Nu rejste hun sig og indåndede i dybe drag den kølige , duftmættede aftenluft ; så rullede hun gardinet ned og tog til at løse de tunge fletninger . — 

vi . 
Hassel havde været på en af sine sædvanlige svipture på et par dage i København og traf sine husfæller på  » Allarmpladsen «  under det store valnøddetræ , da han en aften kom hjem med sidste tog . 
Man glædede sig egentlig altid til hans hjem-venden . Ikke alene fordi man nødvendigvis måtte savne ham , når han var borte , men også fordi han altid bragte et forfriskende pust med sig fra hovedstaden og hver gang havde så meget at fortælle , — han oplevede på de to dage lige så meget som andre mennesker på to uger . 
Han havde allerede udkrammet en mængde vigtigt nyt og endte med , at han havde en frisk hilsen til Dalgård , — nu kunne han jo gætte fra hvem . 
Jo , bedst som han havde siddet på sin sædvanlige kafé på  » Hjørnet «  , hvor han altid tilbragte en times tid om formiddagen , når han 

var i byen , var der kommen en herre ind , som havde taget plads ved bordet , nærmest hans . I lommen havde han et eksemplar af et farmaceutisk tidsskrift , hvoraf hassel straks sluttede at have en kaldsfælle for sig , en formodning , der , da hassel uden videre forestillede sig selv , viste sig at være rigtig . 
Den fremmede var —  » gamle Elster «  . 
» Nu faldt det mig ind , at jeg muligvis her kunne få noget at vide om . . . . .ja , det kommer vi til om lidt , for det endte med , at han fortalte mig en lille historie . Vil de høre den , skal de få den lige så frisk , som jeg har modtaget den . « 
Det var der ingen , der havde noget imod , og •hassel tog altså fat : 
» Vi vil kalde den : 
et gensyn . 
Formiddagstoget syd fra kom raslende i fuld fart op igennem Jylland . I en anden klasses kupé sad en dame , en lille , spinkel kone i begyndelsen af halvtredserne ; hun skulle ti] Århus . 
Lige overfor sig havde hun en gammel herre med hvidt hår og skæg ; han skulle til samme by , havde hun lagt mærke til , da konduktøren klippede billetter . Han var øjensynlig militær — 

oberst eller lignende gættede hun : lys overfrakke og lyse handsker , tilknappet , sort diplomatfrakke med ordensbånd og dertil en holdning , som ikke var til at tage fejl af . 
I det tredje hjørne sad en jysk proprietær , bred og fed , med en skæv mund , der bragte hende til at tænke på en rødspætte . 
Det var tydeligt , at tiden faldt obersten lang . Da han havde studeret sine aviser grundigt igennem , trak han en nylig udkommen novellesamling op af lommen . Den faldt åbenbart ikke i hans smag ; thi da han var kommen igennem den første fortælling , lukkede han bogen til igen med et lille suk ; så gav han sig til at se ud ad vinduet med hænderne hvilende på paraply-håndtaget . 
Hans genboerske kedede sig ikke ; hun var næppe vant til at rejse meget , thi blikket fo’r stadig uroligt omkring ; snart skulle hun overtyde sig om , at alle hendes ejendele vare i behold deroppe i nættet , så følte hun for tiende gang efter , om hun havde billetten og garantiseddelen , der lå gemte under handsken på den venstre hånd . Da til alt held ingen af alle disse vigtige sager vare forsvundne , siden hun sidst havde underkastet dem et eftersyn , tog hun på ny et lille overblik over sit rejseselskab . 
Proprietæren var ved at slumre ind . Når 

hun så på hans skæve mund , kom hun til at  . smile ved tanken om de advarsler , hun så lidt , dengang hun var en lille pige , havde fået af sin gamle bedstefader , når hun skar ansigter ; det kunne hænde , havde han sagt , at vinden vendte sig i det samme , og så kom hun til at gå omkring hele livet igennem med ansigtet i de samme fortrukne folder . 
Mon vinden engang skulle have vendt sig for den tykke proprietær ? 
Obersten sad stadig så stiv som en plante-pind og så’ ud ad vinduet ; så gjorde hun til en afveksling det samme og glædede sig rigtig over , hvad hun så’ derude , hvor alting så’ så lyst og fornøjeligt ud . 
Det var i slutningen af maj og varmt i vejret . I bønderhaverne , som de rullede forbi , stod frugttræerne i deres fine , hvide brudeslør , og kom de igennem en stump skov , frydede hun sig over synet af de nylig udsprungne træer , især bøgene og lærketræerne i deres dejlige lysegrønne forårsdragt ; ja selv fandens-mælkebøtterne langs med grøftekanterne syntes hun så’ så friske og nydelige ud . Egentlig tænkte hun slet ikke , hun var bare så glad , i et ligefrem ungdommeligt humør . Og grunden — ja , den kendte hun nok , det var længselen efter det 

gensyn , der forestod , når hun kom til sin rejses mål . 
Ved en af de sidste stationer før Århus steg den brede proprietær ud , og det så’ næsten ud , som om dette havde en behagelig indflydelse på den gamle officer derovre ; i hvert tilfælde opgav han på dette tidspunkt sin tilknappede utilgængelighed og indledede en samtale med sin rejsefælle . Under forløbet af denne forestillede han sig selv som oberst Berthelsen , og hun tog ikke i betænkning at gøre gengæld og nævnede sit navn , hvilket han dog ikke opfattede . Hun var enkefrue , fortalte hun , og boede i København ; nu skulle hun over at gæste sin Broder , der var præst i nærheden af Århus . 
» Det er nu for resten egentlig ikke så meget ham , besøget gælder , skønt det er på hans indbydelse , jeg kommer , «  betroede fruen sin nye kending ,  » men jeg skal sige dem , så får jeg med det samme lejlighed til at se til min søn , der er læge og vikarierer i Århus for tiden . Det' er såmænd et helt år siden , jeg har set ham sidst . « 
» Har fruen virkelig en voksen søn ? «  spurgte obersten ,  » det skulle man sandelig ikke se på dem ! Og han er oven i købet allerede prakti-tiserende læge ? « 
» Ja bevares ! han er rigtignok en stor , kraftig 

mand nu . Men han er da også tredive år , for jeg skal sige dem , han var først farmaceut , men så syntes vi jo , at det var sådan en langsom vej , og da han var et flinkt , ungt menneske , så blev vi dengang enige om , at han skulle læse til doktor . « 
» Se , se ! Ja , dem er der jo for resten også nok af nu for tiden , men når man e r dygtig , så----- « 
» Ja , dygtig , det er han ; det tør jeg sige uden at rose ham . Men han er også et godt og et bravt menneske , så han kommer såmænd nok frem i verden . Men nu har jeg jo haft ham hjemme i alle de år , og så kan de nok tænke , at når jeg ikke har set ham i et helt år , så------ « 
Jo , det kunne obersten godt forstå . Om sønnen agtede at blive boende i Århus ? 
» Ja — det kommer jo an på , for foreløbig er han som sagt vikar for en af lægerne , som har været i Wien et årstid for at studere gynæ-koloni , eller hvad det er . Jeg tænker nok , de får ham at se , når vi kommer til Århus , for han skrev , at han ville være ved banen , når jeg kom , «  sagde hun og så’ på sit ur , —  » det vil sige , hvis han da ikke er kaldt ud . « 
» Nå ja , det skulle glæde mig , «  svarede obersten forekommende . 

så blev der en lille pause , under hvilken hun betragtede telegraftrådenes jagende Dans op -og ned foran vinduet og røgen , som fra lokomotivet væltede sig i runde , bløde skyer ind over markerne , lagde sig - dovent ned over den unge rug , som stod der så frisk og køn , svøbte sig kærtegnende om dens grønne strå og endelig hævede sig op i små totter , som opløstes og forsvandt i solskinnet . 
Med et gav det et lille ryk i toget . Det standsede . 
» Skal vi holde her ? «  spurgte fruen , halvt nysgerrig , halvt utålmodig . 
» Det lader til det . «  obersten så’ ud ad vinduet . 
» Så er det vel igen en station ? « 
» Ikke det , jeg ved . Men måske vi skal møde et andet tog , «  sagde den gamle herre .  » Nej , — der er jo intet vigespor ! « 
Med den ene hånd holdt han fast på sin hat , medens han læhede sig ud , så langt han kunne . Banelegemet gjorde en krumning , han kunne ikke se lokomotivet . Fra de andre vogne kom der nu også hoveder til syne ; man spejdede efter , hvad grunden kunne være til den uventede standsning . Der kom togføreren løbende fremefter i fuld fart , et par konduktører 

entrede ned og skyndte sig ligeledes af sted hen-efter lokomotivet . 
» Der er vel ikke noget galt ? «  spurgte fruen usikkert — der skulle ikke meget til at gøre hende angst . 
» Det er ikke godt at vide . Men — vær de kun rolig , frue , det har vist ikke noget at betyde . • •  .  . Måske er der lidt i uorden ved maskinen , så kan vi jo højst risikere at blive lidt forsinkede ; ellers er der vist ingen fare . « 
Der kom en konduktør springende fra en af de bageste vogne og fo’r i løb forbi vinduet , hvor obersten stod . 
» Hvad er der i vejen , konduktør ? «  råbte han ud , men der var intet svar at få ; manden var allerede langt borte . 
» Det var dog mærkværdigt , «  mumlede obersten , der med et alvorligt udtryk i ansigtet stadig stirrede fremefter uden at kunne komme til klarhed over , hvad der kunne være sket . 
» Bare der ikke er hændt en ulykke 1 «  klynkede den lille frue , opfyldt af rædde anelser . 
» Å , det er der dog vist næppe , «  trøstede han ; men udtrykket i hans ansigt talte imod det rolige tonefald , han søgte at lægge i sine ord , og gjorde fruen angst til gavns . 
» Å gud , det er skrækkeligt med de jærn-baner ! «  stønnede hun , bleg og forskræmt . — 

» Er her nogen læge i toget ? « 
Det var togføreren , som nu kom løbende tilbage langs vognrækken . 
Endnu flere hoveder straktes frem ; dei’ blev spejdet til højre og til venstre , og endda var man lige klog . 
» Her ! «  råbte en dyb stemme ; en dør fløj op , og ud sprang en herre med fuldskæg og briller , vekslede et par ord med togføreren , og så løb de to mænd sammen forud . 
Nu kunne obersten ikke dy sig længere ; han stak paraplyen ud gennem vinduet og med dens krogede håndtag løftede han hurtig slåen fra , sprang med ungdommelig lethed ned på gruslaget , der dækkede svellerne og råbte tilbage : 
» Vær kun rolig et øjeblik , lille frue , så skal jeg straks bringe dem pålidelig underretning .  « 
Fra et par andre kupeer fulgte nogle mænd hans eksempel , alle skyndte sig fremefter , hvor det formodede uheld måtte have fundet sted , og alle de , der vare blevne tilbage , stirrede ud med ansigter , hvori skræk og nysgerrighed fremkaldte skiftende udtryk . 
Den lille enkefrue lænede sig tilbage med lukkede øjne , bleg og skælvende af sindsbevægelse . 
Hendes indbildningskraft fremmanede i et nu alle de togsammenstød og jærnbaneulykker , 

hun kunne huske fra de senere år ; så tænkte hun på sin kære dreng inde i byen . Gud sire lov , han var i behold derinde ; nu stod han vel allerede på stationen og ventede på hende ! 
At her var sket en ulykke , det følte hun , — hun havde jo desuden selv hørt , at man havde haft brug for en læge ! Vorherre holde sin hånd over de stakler , som den havde ramt ! Hun så’ op til rej setasken og kappeæsken , — jo , det var alt sammen på sin plads . — 
så rejste hun sig og kiggede ud ad døren , som obersten havde ladet stå på klem . Der var intet at se ; toget krummede sig efter skinnerne , så at kun dets bageste halvdel kunne overses ; den forreste del skjultes ganske for hendes blik . 
Urolig satte hun sig på plads igen : bare obersten dog snart ville komme tilbage , og toget komme i gang igen . Hun længtes meget efter at komme ind til Århus og træffe sin søn , hun kunne i tankerne se ham stå der og vente , så stor og stærk og sund ! — — 
der sad en lille bogfinke oppe påtelegraf-tråden og kvidrede så fornøjet ; en nys udsprungen Birk stod ved baneskællet og duftede så stærkt og krydret ind ad den åbne dør , — så lænede hun sig på ny tilbage med lukkede øjne og ventede . — 

med lange , taktfaste skridt gik oberst Berthelsen hurtigt over gruset , som skreg under hans fødder , langs med toget . Der stod en jysk bondemand med et svært uldtørklæde snoet mange gange omkring halsen trods de fjorten graders varme og med en træpibe hængende i den ene mundvig . 
» Hvad kan der være i vejen ? «  spurgte obersten i forbifarten . 
Manden betragtede ham med et langsomt , undersøgende blik , medens han sindig fjernede piben af munden og lavede sig til et svar , som obersten dog ikke havde tid til at afvente . Han ilede videre , bondemanden fulgte ham med øjnene og brummede noget , hvorefter piben ligeså roligt igen blev anbragt på sin vante plads . 
Til venstre for jærnbanen førte en kørevej opover bakkerne ; dei’ løb et par forskræmte heste i vild flugt med seletøj og stumper af en vogn slæbende efter sig . Så vidste obersten besked : toget var naturligvis løbet på et køretøj ved en af disse velsignede , private overkørsler , hvor man aldrig sørgede for at have leddet lukket ! 
Nu nåde han ulykkesstedet . Der stod en Klump mennesker henne ved maskinen og stak hovederne sammen . Midt i kresen stod en ung Karl med et af skræk stivnet ansigt og gav 

forklaring til de omkringstående — det var naturligvis kusken — og fra skinnerne umiddelbart foran lokomotivet ryddede togpersonalet resterne af en vogn bort , medens nogle bare en doktorstol , der havde været anbragt på denne ,  ud gennem leddet til højre , hvor vejen førte ind til en bondegård . I doktorstolen sad eller snarere lå en ung mand i bevidstløs tilstand . Hans mørke dragt var ganske grå af sand og støv , ansigtet var tilsmudset af jord og blod , og hans ene hånd hang slapt ned ; han var funden slynget' ud af vognen i flere alens afstand . 
Nu satte man stolen ned ved leddet , medens den fremmede læge begyndte en foreløbig undersøgelse , og en konduktør kom løbende med togets forbindkasse . 
Obersten trængte sig frem til togføreren , som sammen med doktoren stod bøjet over den tilskadekomne . 
» Lever han ? «  spurgte obersten hurtigt . 
» Jo , «  svarede togføreren kort , idet han dog , uvilkårlig påvirket af den gamle herres respektindgydende holdning , førte hånden op til huen . 
» Ved man noget om , hvem han er ? « 
» Skal være en ung læge fra Århus , der har været på sygebesøg på gården der , «  svarede manden og pegede over mod den ny-hvidtede bondegård , som lå der så fredeligt 

og kønt bag et par høje , blomstrende kastanier , der så’ ud som kæmpestore juletræer , besatte med tusinder af lys , og hvis kuplede toppe kastede brede skygger hen over gårdens solbeskinnede stråtag . Togføreren så’ urolig på sit ur og skyndte sig over mod toget ; — man måtte nok se at komme videre ! 
» En ung læge fra — — skulle det være ham , sønnen ! «  tænkte obersten forundret ,  » det var dog højst besynderligt . Nå , det er naturligvis ikke sikkert ; men — alligevel ,-----------højst besynderligt ! « 
Banen var imidlertid gjort ryddelig , så måtte han nok tilbage til sin kupé ; det var da ikke værd at lade toget køre fra sig . På tilbagevejen tænkte han over , hvor ubehageligt det ville være , om han skulle være nødt til at meddele sin kvindelige rejsefælle den sørgelige formodning , han havde fået . 
Nu var der en , der nævnede den tilskadekomnes navn . Var det mon det samme , som hun før havde opgivet , da de begyndte deres samtale ? Det var ham ikke muligt at huske det ; han havde dengang slet ikke tænkt på at lægge mærke til navnet , da det havde forekommet ham ganske ligegyldigt , men han syntes dog , nu han hørte det nævne , at det kunne passe . 
Hvis det nu ulykkeligvis skulle forholde sig 

så , ville det da være rigtigt at lade moderen være uvidende om det skete ? Burde han ikke — 'så skånsomt som muligt , naturligvis — meddele hende det , for at hun kunne stige ud og se til sønnen ? Han kunne jo være døende og skulle naturligvis bringes ind på gården , hvorfra han var kommen , da sammenstødet skete . 
Nu var han lige ved kupeen ; — det var virkelig en overordentlig kedelig sag ! 
Den lille dame havde atter rejst sig og så’ ud ad vinduet ; hun var stadig bleg , men forsøgte at smile , da oberst Berthelsen kom . 
» Ja , kære frue ! «  begyndte han ganske lavt og blev stående et øjeblik udenfor ,  » vor formodning viste sig desværre at være rigtig ; der er virkelig hændet en ulykke — eller måske kun et almindeligt uheld , «  rettede han hurtigt , allerede angst for at have brugt for stærkt et udtryk .  » Men de må ikke tage dem det nær , fru---------- ja undskyld , jeg må tilstå , jeg har glemt deres ærede navn . « 
Oberstens betænkelige mine gjorde hende yderligere nervøs , hun så’ ængstlig på ham . 
» Enkefru Vejlby ! «  kom det sagte . 
» Ja så ! «  — 
han var nu kommen op i kupeen og grundede et øjeblik på , hvorledes han varsomst kunne 

meddele hende sønnens skæbne , — nu havde han jo desværre fået fuld vished . 
» Hvad var der så i vejen ? «  råbte i det samme en høj kvindestemme fra kupeen ved siden af . 
Spørgsmålet var rettet til en tarvelig klædt mand , åbenbart en århusborger , der nu i stor skynding kom løbende med melding om ulykken til sin ventende kone . 
» Det er ham , den unge doktor Vejlby , du véd , der er bleven kørt over af toget . Han havde været ude på et sygebesøg — — « 
Han blev afbrudt ved et gennemtrængende skrig . Manden så’ forundret op og fik øje på den stakkels moder , der sank sammen med hænderne for øjnene , og på den gamle oberst , som med et angestfuldt udtryk greb den sansesløse kone omkring albuerne og satte hende varsomtover i det polstrede hjørne , medens hans blik rådvildt fløj omkring for at søge hjælp . 
» Fat dem , frue , deres søn er i live ! «  bad han i en medfølende tone ,  » De skal se , det er ikke så slemt ! « 
Men hun hørte det ikke ; uden livstegn sank hendes lille , svage skikkelse sammen i krogen , uden et ord , uden en lyd . 
Manden derude betragtede dem forundret og uforstående . 

» Å hør ! «  råbte obersten ud til ham ,  » tror de ikke , de kunne få fat i doktoren ; her efen dame , der er bleven syg . Bed ham komme herhen , — det er den tilskadekomnes moder , «  hviskedee han uden at slippe sit tag i den stakkels kones arm . 
» Jo , jo , nu skal jeg se ! «  sagde manden og løb . 
Oberst Berthelsen havde ord for at være en modig mand . I den første slesvigske krig havde han som ung løjtnant været med , hvor det gik varmest til , blandt andet under Schleppegrell ved udfaldet fra Fredericia , og i 64 , da han stod ved Max Mullers Brigade , havde han ved sankelmark fået en østerrigsk kugle i skulderen uden at blinke , men dette her var noget , han ikke var vant til . 
Hjælpeløs stod han bøjet over den bevidstløse dame , hvis dødlignende tilstanden tog til at gå over i krampegråd ; for hvert sekund blev han mere ulykkelig og ønskede kun , at lægen ville komme . 
» Må jeg bede de rejsende tage plads ! «  lød togførerens stemme , — så kom endelig manden med lægen . 
Gråden knugede Fru Vejlbys spinkle skikkelse , hun holdt endnu hænderne for ansigtet og rokkede frem og tilbage med overkroppen . 

» Å gud , min søn ! min stakkels dreng ! «  hulkede hun ;  » han er dræbt , han er død ! Herre gud i himmelen , hvorfor skulle dette dog ske ! «  og med altopgivende fortvivlelse borede hun sit ansigt ind i hjørnet af sofaen . 
» Vistikke , frue ! «  lød doktorens rolige , dybe stemme ,  » Deres søn lever jo ; der er ingen fare . Hvis de ville prøve på at stige ud------- « 
» Ågud , jeg kan vist ikke ! Han må ikke dø , han er så ung og mit eneste barn ! «  og på ny gennemrystedes hendes legeme af en hulken , der skar den deltagende oberst i hjertet , og tårerne strømmede ned over hendes kinder , hvorpå døden syntes at have sat sit hvide mærke . 
» De må tage dem sammen , frue ! «  sagde lægen med en ro , der viste , hvor dagligdags sådanne optrin vare for ham ;  » De skal se , deres søn kommer nok snart over det ! Nu tager jeg deres ene arm , og de , hr . — vil måske hjælpe lidt til ved den anden . Så—dan ! pas på , der er et højt trin ! « 
Nu stod hun dernede på gruset og prøvede , stirrende gennem tårerne , på at få et glimt af sin stakkels Peter Andreas at se , skønt hun rystede af angest ved tanken om det gensyn , som hun havde tænkt sig så ganske anderledes . 
» Kan vi så køre ? «  spurgte togføreren utål 

modig , — den historie havde sinket ham ti minutter .  » Skal den herre ikke rejse med ? «  henvendte han sig til obersten , der steg ud med alle fruens pakker og tørklæder . 
» Nej , jeg følger med op til gården — man kan vel altid få en vogn derfra til Århus . « 
» Ja , jeg tænker på det samme ! «  sagde lægen , til hvis arm Fru Vejlby støttede sig . Fra alle vognene stirrede ansigter ud , der med grådig nysgærrighed , blandet med medfølende deltagelse , betragtede dette efterspil til den nys forefaldne ulykke . 
» Færdig ! «  råbte togføreren og gjorde militær honnør for den lille gruppe , der ikke ænsede den opmærksomhed , man fra alle sider skæn- -kede den . 
» Færdig ! «  svarede konduktøren og smækkede kupédørene til ; med en skrigende , knagende lyd satte hjulene sig langsomt i gang , så raslede det forsinkede tog af sted på ny og var nogle få sekunder efter forsvundet bag omdrejningen . 
Herved blev udsynet til gården frit ; folkene , der bare den sårede , drejede netop nu ind ad porten . Fru Vejlby så’ det sørgelige optog , det gav et ryk i hende , og gråden brød på ny frem . 
Atter førte hun lommetørklædet op for øj 

nene og græd og græd , medens herrerne hver på sin side af hende forgæves talte hende trøstende til . Doktorens udtalelser om sønnens befindende , som vare beregnede på at indgive hende mod og håb vare dog temmelig ubestemte , — han kunne jo intet vide , før han fik tøjet af ham og fik ham ordentlig undersøgt . — 
• en halv time senere sidder Fru Vejlby alene inde i bondegårdens havestue i det ene hjørne af den store , hårde sofa . Med den ene arm hvilende på bordet og den anden hånd i skødet stirrer hun håbløst ud for sig . Uden mål flyver blikket omkring , dvæler lidt ved det tunge , solide bohave , ved den stive opstilling af fajancekopper og figurer på komoden og hæfter sig ubevidst ved lampen , der hænger ned fra loftet , indhyllet i et overtræk af tyndt tøj til værn mod fluerne , hvoraf enkelte allerede lystigt summe omkring i den kvalme , indelukkede luft , som er mættet med en søvndyssende Duft af tørrede lavendler . 
Inde ved siden af , i gårdmandsfolkenes sovekammer , går undersøgelsen for sig , og det er udfaldet af denne , hun afventer . 
Først havde obersten følt det som en pligt 

at blive hos hende , medens den fremmede læge syslede med hendes søn , men da hun øjensynlig ønskede at være ene , havde han gjort en vending ud for at træffe en foreløbig aftale om en vogn  . til Århus . Så var gårdmandskonen kommen ind for at være hende til selskab , medens undersøgelsen stod på , men også hun havde indset , at den fremmede dame kun ønskede at være i fred , og hovedrystende havde den skikkelige kone da atter begivet sig ud i sit køkken . 
Endelig , endelig stak doktoren hovedet ind ad døren ; Fru Vejlby drejede ansigtet om imod ham med et angestfyldt , spørgende blik og gjorde forsøg på at rejse sig . 
» Nå , lille frue ! «  råbte han hende i møde — det var forunderligt , hvilken velgørende beroligelse der lå i denne fremmede mands stemme —  » det er han min sandten ellers sluppen godt fra ! Et forstuvet håndled og et par skrammer i ansigtet , det er det hele , ellers er han lige så hel som de og jeg ! Ja værs’god — nu kan de godt gå ind og se til ham ; han er bare ved at blive vasket lidt i ansigtet . « 
Som et menneske , der har været stænget inde i en grav , hvor mørke , fortvivlelse og død som uhyggelige flagermus slå de klamme vinger sammen over hans hoved for hvert skridt , og nu med et står ved den åbne udgang , foran hvilken 

Vorherres lyse sol skinner så livsaligt og varmt , således blev Fru Vejlby til mode ved denne uventet glædelige meddelelse . Rigtignok så’ det et øjeblik ud , som om den skulle fremkalde et nyt anfald hos den af sjæleangest og spænding medtagne , lille kone ; men det blev kun til et suk , et dybt , dybt suk , hvori den sidst forløbne times lidelser udåndedes for at give plads for en stemning , der var så fyldt af taknemmelighed og lykke . 
» Så være gud i himlen da lovet ! «  hviskedee hun , rejste sig med en kraft , som man for et øjeblik siden umulig kunne have tiltroet hendes sammensunkne , lille skikkelse , og løb over gulvet henimod døren , hvor hun et sekund stod stille med udbredte arme , — i det næste havde hun omarmet sønnens kraftige skikkelse , medens hun kaldte ham ved navn og kyssede ham på munden , der smilede hende helt fornøjet i møde . 
Han lå i en bred træseng , på en stabel af dyner ; ved siden af ham stod gårdmands-konen med en stor svamp og et fad med noget grumset vand af en rødlig farve . 
» Peter Andreas , min egen , kære dreng ! «  udbrød den lille frue og lagde sin hånd omkring hans nakke ,  » å , gud ske lov , at du lever ! Jeg har været så angst for dig , — å , så forfærdelig angst ! « 

» Det må dog også væi’e en forfærdelig dosmer , den kusk ! «  faldt den fremmede læge ind ,  » hvordan kører han dog , når han ved , at toget-------- « 
» Skylden er alene min , «  skyndte dr . Vejlby sig at forsikre ,  » Manden er nylig kommen her til gården og er endnu ikke rigtig kendt med togtiderne . Desuden var det mig , der skyndede på ham , da jeg tænkte at kunne nå til byen , før toget kom---------jeg ventede jo moder ! « 
»  — og så skulle du have alt dette for min skyld , min stakkels , kære dreng ! Å gud , det var et skrækkeligt øjeblik ! — jaja , nu er vi da over det , — himmelen ske tak , at det gik , som det gik ! « 
Ikke længe efter drejede vognen med den unge læge , der bar armen i bind , hans moder og deres to elskværdige ledsagere ud af gården . Idet man kørte over jernbaneskinnerne , lukkede den lille kone øjnene med en stille gysen , — så gik det tungt op over bakken . 
Men snart tog vognen atter fart ; hun slog øjnene op igen og nikkéde til sønnen , der smilede fornøjet til hende , idet han pegede frem efter : 

— der skimtede man allerede tårnene af Århus by i det fjerne . . . . . . . . . . . . . . . . . . . . . . . . . . . . . . 
» Se det var , hvad Elster vidste om vor fælles  . Ven , Peter Andreas , «  sluttede proviseren .  » Men jeg skal nok få snuset noget mere op om ham ved lejlighed ; — send bare mig i byen , så  . får de altid noget at vide ! « 

vi . 
En lørdag aften — det var den nittende August — kom hassel ind på værelset til Dalgård , som var ved at ordne sit herbarium . Han kom som udsending fra Fru brede , sagde han , for at indbyde den unge mand til at deltage i et bønnemøde , hun havde i sinde at foranstalte den følgende dag ved nykilde strand . 
» Mig ? «  spurgte Dalgård forundret ,  » et bønnemøde ? Jeg vidste skam ikke , at Fru brede . . . . . . . . . . . .  . er hun sådan — hellig ? « 
» Nå , nej ; kun til husbehov . Det er nemlig i morgen hendes fødselsdag , og den plejer hun at fejre ved lidt kaffeslapperads ude ved stranden . « 
» Nå den slags bønner  ! «  lo Dalgård .  » Ja det er jeg gerne med til . Men — « 
» Men hvad ? « 
» Å , jeg tænkte kun , om de ikke hellere ville med ; — det er jo rigtignok min frisøndag , men derfor kunne de jo godt — — de plejer jo at være' uundværlig ved slige lejligheder . « 

» Ja se , Fru brede mente , at vi magelig kunne lukke hele beværtningen i morgen og klistre en plakat op på døren med underretning om , at vi var gået i luften alle sammen ; men da det jo ikke kunne lade sig gøre , og de og jeg absolut skulle med , så måtte vor kære herre og mester være elskværdig og tilbyde at tage vagten alene . « 
Nå ja , så var der jo ikke noget i vejen ; det var jo et kønt træk af apotekeren , syntes Dalgård . 
» Vore damer skal naturligvis med ? « 
» Frygt ikke , unge mand ! «  beroligede provi-soren og klappede Dalgård på skulderen ,  » De skal få lov at sidde ved siden af frøken Brask hele vejen , så kan hun underholde dem om klattekager og de sidste dynamitattentater . . . . . Altså , — i morgen tidlig klokken otte slet ovre ved kammerrådens charabanc ! « 
Dalgård skulle nok møde , og var også færdig næste morgen ved den fastsatte tid . Allerede for noget siden havde han set hassel komme ind fra haven med en duftende buket frisk afskårne roser , der naturligvis skulle ofres på kammerrådindens alter . 
Klokken blev ti minutter over , og den blev lidt til ; — det undrede ham noget , at provisoren ikke allerede havde meldt sig færdig til afgang . 

han gik derfor op og bankede på døren til hassels værelse , hvor han modtoges af en brummen , som han kunne tage for et  » Kom ind ! «  om han ville . Også det undrede ham , men hans undren steg endnu højere , da han fandt sin værdige fælle i skjorteærmer liggende på alle fire halvt inde under sengen . 
» Har de tabt noget ? « 
» Ja , det s—ser de jo ! «  lød det mindre imødekommende svar . 
Dalgård studsede , ikke alene over tonen men også over stemmen ; — var det hassels ? Den lød jo helt forandret i dag ! 
Småbandende og brummende krøb provisoren baglæns ud på gulvet og kom til syne med støvruller på knæ og ærmer , — han havde åbenbart ikke fundet det , han ledte efter . Så fo’r han hen til bordet , hvor ellers den mest gennemførte orden herskede . Her stod kammer-rådindens rosenbuket midt imellem omvendte flip- og mansketæsker , hvis indhold lå spredt for alle vinde ; tandbørster og cigarfoderaler , bøger og lommetørklæder vare sankede i bunke , som om alle disse forskelligartede genstande fra evig tid havde hørt sammen til et uadskilleligt hele . 
»  .  .  .  . En skjorteknap måske ? «  gættede Dalgård og ragede tjenstvillig op i bunken , 

uden at denne derved antog en mere ordnet karakter . 
» Det — kan de s'—selv være , «  vrissede hassel og sprang hen til servanten , hvis for længst gennemrodede skuffer stod helt udtrukne ,  » jeg s—siger ikke , hvad det er ! « 
Hvad kunne han mene ? Og hvordan var det dog , manden talte ? Han læspede jo ! 
» Ja hvis det er her , må det jo kunne findes , «  mente Dalgård og søgte ivrig videre uden at vide , hvad han skulle søge efter . Bums ! Der smækkede hassel servanteskufferne i med et brag og lod sig med hængende arme og et altopgivende udtryk i ansigtet falde ned i sin gyngestol . 
» Jeg tager ikke med ! «  stønnede han modfalden . 
» Hvad er nu det for noget ! — jovist tager de med , vi skal skam nok finde deres  .  .  .  . « 
» Hvad er det så , de vil finde ? De aner jo slet ikke  .  .  .  . « 
» Men så kan de jo sige mig , hvad det er ! «  råbte den unge mand utålmodig . 
Proviseren sprang op og stillede sig , uden at sige et ord , lige foran Dalgård , hvorpå han trak munden op til ørene som til et rigtig fornøjeligt smil . Hensigten hermed var dog kun at vise Dalgård to rækker misundelsesværdig 

hvide tænder , af hvilke imidlertid den allerforreste og mest iøjnefaldende havde voldet sin ejermand den sorg at gøre sig usynlig . Den var det , hvorpå hassel snart i en halv time havde gjort en håbløs jagt . 
Dalgård brast i latter . 
» Åhå ! — en af de forlorne ! « 
» Ssys ! — er det noget at grine ad , for Pokker ! Jeg finder det slet ikke videre pudsigt , vil jeg sige dem , og ønsker ikke , at det kommer ud------- « 
» Å herregud , er det ikke andet ; derfor kan de da nok tage med , — kom nu bare , klokken er over otte ! « 
» Nej gu’ om jeg gør . Tror de jeg vil rende omkring og være til nar for hele menigheden . De s—ser jo s—selv , jeg —• kan ikke engang tale rent ! « 
» Nå ja , hvad så ? — men hvor har de da haft den ulykkelige tand ? «  spurgte Dalgård , idet han greb rosenbuketten og gav sig til at lugte til den for dog at gøre noget .  » Nej , nu har jeg aldrig — —1 «  råbte han i det samme og gav sig til at skoggerle , medens hassel satte et ansigt op , som om han ville spørge , hvordan det stod til med hans unge vens forstand . 
Og det var ikke uden grund , at Dalgård blev overrasket ; thi se !  .  .  .  . Som en ædel 

perle i muslingeskallens indre , som en blinkende dugdråbe i blomstens duftende gem , lå midt i en af roserne den uskyldige årsag til morgenens uro og kvide , — hassels fortand ! 
» Men hvordan i al verden------------- ? «  læspede hassel , medens han atter tog sin tabte skat i besiddelse ,  » jeg kan ikke begribe----å , jeg fæ ! nu husker jeg , at jeg ville give roserne lidt vand over hovedet , og tanden , — ja , død og pine , den lå jo i vandglasset ! « 
Dalgård var endnu ikke i stand til at dæmme op for sin munterhed ; den futtede af med små mellemrum som en flaske sodavand , hver gang man letter ved proppen . 
» Nå , ser de ! var det så ikke godt , at jeg kom og hjalp dem med at lede ? 
» Må jeg trykke deres hånd , unge mand , de har krav på min dybeste taknemmelighed . — de må bestemt være et søndagsbarn ; sådan et mageløst greb , de har på at finde skjulte skatte ! «  talte hassel ind i spejlet , foran hvilket han nu var ved at binde silkeslipset i en flot knude . 
Få minutter efter vare alle mødte derovre under de høje Linde udenfor godsforvalterboligen . Der var kammerråden og hans frue , fødselsdagsbarnet ; der var frøken Brask og Hedvig ; den sidste frisk og nydelig som morgenstunden 

selv , hvad Dalgård ikke kunne lade være at at sige hende . Endelig krigsråd launing , 'der den foregående dag aldeles ikke havde kunnet love at tage med , men som i sidste øjeblik havde fået ryddet alle vanskeligheder til side og nu var meget opsat på at komme af sted . Kun en så lavttænkende sjæl som hassel ville falde på at mene , at det skulle være en flaske meget fin og meget gammel cognak , som kammerråden havde stillet i udsigt til kaffen , der havde haft en så mægtig indflydelse på hans bestemmelse . 
Roserne og den dermed følgende sirlige lykønskning blev modtagne med fortjent på-skønnelse , og man steg til vogns . Dalgård sørgede for at erobre pladsen ved siden af Hedvig — naturligvis kun for at trodse hassel — , hvad han dog for resten hurtig fortrød , da han nu . kom til at sidde ansigt til ansigt med frøken Brask . Havde han fulgt hassels anvisning , havde han dog haft et yngre og kønnere ansigt at se på . 
» Nu savner vi kun en , «  sagde Fru brede med et lille suk , idet man svingede ud af byen . Hedvig nikkede forstående til hende og sendte sin veninde Harriet en venlig tanke . Dalgård savnede slet ingen , — han befandt sig inderlig vel . 
Det smukke vejr satte straks hele det lille 

selskab i den fornøjeligste stemning ; frøken Brasks runde åsyn skinnede om kap med solen , medens hun uden at drage pusten erklærede morgenstunden at være så frisk og mild og varm og køn og yndig , som man kunne ønske sig . 
» Jeg vil da håbe , det holder sig ; der står rigtignok en lille sky ! «  ytrede kammerråden betænkelig og så’ i vejret , og næppe havde han udtalt disse ord , før en tung regndråbe ganske umotiveret dumpede ned på hans opadrettede næse . 
» Tak skæbne ! nu skulle da også---------------- ! «  tog krigsråden fat , — han havde en ny , grå hat på og ingen paraply . 
Der faldt nogle flere tunge dråber ; ingen af herrerne havde selvfølgelig tænkt på at forsyne sig med regnskærm . Krigsråden bandede noget ukristeligt , hassel bøjede skyggen af sin fortræffelige panamahat om , hvorimod Dalgård trods sin vægring fik ly under Harriets paraply . Så fortrød han dog ikke , at han havde valgt pladsen ved siden af hende , og det endte med , at han ligefrem var nødt til at stikke sin arm ind under hendes for at hindre , at hun gav ham broderparten af tørrevejret . 
Heldigvis trak regnen bort lige så hurtig , som den var kommen , og på samme tid som man rullede ind i en duftende frisk skov , skin 

nede solen atter varmt og lystigt med blink fra de enkelte dråber , der endnu lå hist og'her på træernes blade . 
Det hele havde været en lille forskrækkelse , som kun øgede munterheden . Men snart efter skulle der komme en ny , thi med et udstødte Fru brede et lille skrig , der bragte hele selskabet til at se forundret spørgende på hende . 
» Peter , så’ de ikke noget løbe over vejen ? «  spurgte hun ængstlig op mod kuskens brede ryg . 
» Jo , «  svarede Peter rolig og vendte sig halvt om mod sin frue med et lunt smil ,  » det var ellers en hare . « 
» Å snak , det har naturligvis været en kat , «  beroligede kammerråden .  » Og selv om det virkelig havde været en hare — « 
» Nej nej , det var en hare ; jeg så’ den jo tydelig . Skal vi ikke hellere vende om ; det betyder aldrig noget godt . « 
» Vist ikke nej , lille Sofie , vær dog ikke så barnagtig ! «  formanede hendes mand , medens krigsråden gav sig til at le højt over fruens overtroiske frygt , og hassel erklærede , at han aldrig gik af vejen for en hare , når den da ikke havde hængt i tre uger og duftede alt for slemt . 
Men der var en til , på hvem harens uskyldige morgentur havde gjort et stærkt indtryk , og 

det var frøken Brask . Hun sad og smågrundede lidt , — lige med et gav det et sæt i hende . 
» Er det ikke den tyvende August i dag ? «  kom det med synlig ængstelse . 
» Jo det er , lille frøken , -- hele dagen , «  vidnede hassel . 
Hun rettede et par store , forskræmte øjne hen imod Fru brede , som om denne var den eneste , hos hvem hun kunne vente at finde forståelse . Fruen havde lige genvunden sin fatning ; — nu var der åbenbart noget galt igen ! 
» Hvad er der , frøken Brask ; de ser så betænkelig ud ? « 
» Må jeg ! «  råbte hassel og rakte pegefingeren i vejret som en skolepige , der  » ved det , «  før hun bliver spurgt .  » Det er såmænd en — Tycho Brahes dag . « 
Krigsråden så’ overlegen ud og brummede : 
» Blæse med Tycho Brahe og alle hans ulykkesdage ! Der er da ingen fornuftige mennesker , der tror på den passiar længere . « 
» Jaja , «  sukkede frøken Brask med en halvt fornærmet , halvt resigneret mine .  » Det kan være , jeg er for sjangsibel med dens slags ting , og vi må jo håbe , at det ikke skal betyde noget slemt ; men som sagt-------- « 
At Fru brede i hjertet delte hendes meninger var tydeligt , men hun kunne dog ikke få sig 

til igen at forlange , at man skulle vende om . Nu kom man rigtig i gang med overtro , varsler , drømme og sådanne ting , og medens herrerne stillede sig temmelig afvisende , vare alle damerne enige om , at der dog måtte være noget i alle disse meninger , som gennem mangfoldige slægtled havde været i stand til at fastholde sig i folks bevidsthed . 
Nu kunne Dalgård ikke længere dy sig for at drille proviseren lidt . 
» Ja , hvordan var det , hassel , havde de ikke drømt i nat , at de mistede en fortand ? « 
Et velrettet spark ovre fra hassel lønnede ham for denne lille villighed . 
» Uf ! det betyder lig , det er så vist som noget ! «  lød det fra frøken Brask med en sikkerhed , der ikke tålte nogen modsigelse , og nu måtte hendes veltalenhed , der forholdsvis længe havde befunden sig ligesom den sammenpressede damp under stemplet i en glider , have luft , hvad det så skulle koste . Hun så’ sig i stand til at fremføre en sådan masse beviser på tilfælde , hvori lignende drømme og varsler vare gåde i opfyldelse , at ingen anden i lang tid kunne få et ord indført . 
Først da selskabet nåde det bakkestrøg , hvorfra man så’ ned over nykilde strand og udover det blå hav , der tindrede og glitrede 

i formiddagssolen , måtte alle frøkenens varsler tage flugten og give plads for et lysere og gladere syn på tilværelsen , hvortil tanken om frokosten i kroen dernede sikkert bidrog ikke så lidt . 
» Ser de den bakke derovre til højre ? «  vendte Fru brede sig til Dalgård , der var den eneste , der ikke havde været her før .  » Det er  » Bjørnebakken ; «  der skal vi op , når vi har spist frokost .  » Å , der er så kønt deroppe ; man ser ned til møen , og når det er rigtig klart i vejret , kan man endogså se Bornholm . « 
» Ja , og lugte , hvad de skal have til middag ovre på hammeren , «  indskød krigsråden , der herved pådrog sig damernes mishag for sit prosaiske tænkesæt . 
Snart rullede vognen ind på den knudrede stenbro i en yderst tarvelig og meget gammeldags gæstgivergård , og selskabet besatte straks den lille , forfaldne have med dens eneste lysthus , hvor det kom til ulejlighed for en flok fede ænder , der havde søgt skygge og hvile herinde og nu rabbende og skændende i en lang række vraltede afsted til mere fredhellige egne . 
Damerne pakkede kurvene ud og dækkede bordet , ved hvilken vigtige handling hassel følte sig selvskreven som tilsynshavende . Da man lige skulle til at gå til bords , mente han , der 

længe havde stået med et lunt smil i mundkrogene , at burde gøre sin myndighed gældende . 
» Undskyld , Fru brede , men — der står skrevet ---- « 
» Has—seil «  afbrød fruen ham og truede spøgende ad den ugudelige provisor . 
» Å , lad ham bare ! Lad os høre , hvor bibelfast han er , «  foreslog kammerråden , der nu kom til .  » Hvad er det så , der står skrevet ? « 
» Der står skrevet : mennesket lever ikke af brød alene . Men hvor er smørret ? « 
» Gud , —smørret ! «  råbte kammerrådinden forskrækket .  » Jo , bi lidt ; det står under det højre sæde , nærmest kuskesædet . « 
» Nå , tak , «  gryntede krigsråden ,  » så er det det , jeg har siddet med fødderne i ; jeg syntes jo nok , der var så blødt ! « 
Fruen brød ud i veklager , medens Hedvig og Dalgård løb om kap ud til vognen efter smørkrukken , der heldigvis fandtes i uskadt stand . Man tog da fat med en appetit , der gjorde alle kammerrådindens indtrængende anmodninger om endelig at tage for sig af de  » tarvelige retter «  aldeles overflødige . — 
» Jeg skulle spørge fra krigsråden , om vi ikke lige så godt med det samme kunne tage deres uovertræffelige cognak i øjesyn , «  henvendte hassel til godsforvalteren . 

» Tro ham ikke , den formastelige ! «  advarede launing højtidelig ,  » disse gode damer er mine vidner , at han farer med løs tale . Men — hæ — når det endelig skal være , så bekender jeg , at jeg ingenlunde underskriver alle disse nymodens teorier om ætylalkoholens skadelige indvirkninger . Efter min erfaring virker en ædel drik som denne — nydt til måde forstår sig — ligervis som den urt hjertensfryd . Den 
„ Styrcker hiertet / som rystis / ( skelfver og bes-ver / fordriffver melancolies ulystighed ok tien fuldnær til alle indvårtis siugdomme ." 
» Og man fristes , «  vedblev han , idet han greb flasken og holdt den op mod lyset med et ærefrygtfyldt blik ,  » til at udbryde med digteren : 
solen selv sig hed nedgyder i vor trolddomsfulde drik , og når flammende den syder , få vi mangt et himmelblik . « 
» Er det digteren krigsråd launing ? «  tillod Dalgård sig at spørge , forundret over at høre , at den gamle doktor sad inde med så megen poetisk følelse . 
» Gør mig ondt , min unge ven , at de ikke kender deres klassikere bedre , «  svarede krigsråden , idet han skænkede sig et dygtigt glas ,  » det var ellers Christian Winther . — må vi så 

have den ære at hilse på fødselsdagsbarnet , vor elskværdige værtinde ! «  — 
» Hør , må jeg foreslå noget ? «  lød det lidt efter fra hassel .  » Når vi nu har spist , går vi alle sammen i vandet ; det ser så storartet indbydende ud i dag . « 
» Uf ! «  udbrød frøken Brask ,  » hvor vil de hen ! her er jo ingen ordentlige badehuse . « 
» Ja , hvad så ? Vi går naturligvis ud fra stranden ovre ved pynten ; damerne på denne side , herrerne på den anden , som det hedder i francaisen . « 
» Nej , hassel , det vil vi ikke være med til , «   . erklærede Fru brede ,  » vi skal op på  » Bjørnebakken «  , det er meget bedre . Det skal desuden være så farligt at bade her ; der er nok så mange fæle sandhuller . « 
» Å hvad , sandhuller ! «  svarede provisoren ringeagtende , men fik alligevel ingen på sit parti . Dalgård havde nok lyst , men da ingen andre lod til at ville , faldt hassels forslag til jorden .— 
» Ikke en lille gang  . . . . hæ , hvad Pokker er det nu , det hedder , «  grundede krigsråden og rakte en tallerken over mod Dalgård . 
» Laks ! «  svarede denne og så’ forundret over på ham . 
» Ja tak , det ved jeg s’gu nok . Men på latin ? « 

» Nå således . Ja det , må jeg tilstå , har jeg glemt , om jeg ellers nogen sinde har vidst det . « 
Krigsråden rystede på hovedet ad den yngre slægts vankundighed og grundede videre på dette interessante spørgsmål , der imidlertid forblev ubesvaret , idet frokosten nu erklæredes endt , og selskabet rejste sig . Kaffen skulle vente , til man kom tilbage fra spadsereturen . 
Medens herrerne fik ild på en cigar , toge damerne af bordet , og så gik det op ad  » Bjørnebakken «  til . Kun hassel ville ikke med ; han skulle ind at se til sin ven , toldkontrolløren og var desuden ikke så forlegen for at blive solbrændt som  » visse andre . «  sagde han , og da man var vant til , at hassel altid gjorde , som han selv ville , fandt man sig uden modsigelse heri . 
» Bare han nu ikke går i vandet og drukner 1 «  sagde Fru brede , der altid havde bange anelser af lutter omhu for sine gæster ; men kammer-råden mente , at det havde ingen nød ; hassel var da ikke noget barn , som man havde nødig at have opsyn med . 
» Ork gud , det er den gamle historie ! Sådan er han jo altid , «  vidnede frøken Brask ,  » så snart man er kommen et sted hen , vips , så er hassel echaufferet . « 
Dalgård og Hedvig så’ et øjeblik spørgende 

til hinanden , så gik det op for dem , hvad frøkenen havde ment ; — de slemme fremmedord ! 
Godsforvalteren havde allerede åbnet et lille foredrag for krigsråden om sit yndlingsemne , den franske revolution , og lod nu også Dalgård nyde godt af nogle nye studier over forskellige borgergeneralers liv og virken , medens hans frue og frøken Brask fordybede sig i husholdnings- og påklædningsspørgsmål . 
Hedvig gik alene ; hun var ved at plukke blomster til en buket . 
Da lederne af cordelierernes klub vare tilstrækkelig værdsatte og eftergåede , og brede havde belyst nogle nye sider af robespierres karakter , tog krigsråden fat med en uhyre interessant operation , han havde foretaget for et par dage siden på et fattiglem i stavby . Han havde nu foretaget den på sin måde , og det skulle vise sig , at den skulle sige sparto til alle disse nymodens kunstgreb , som han ikke gav en sur sild for . — det begyndte at kede Dalgård , hvorfor han holdt sig lidt tilbage for at slå følge med den unge pige . 
Hun havde gættet hans tanker og smilede . 
» Nå , hr . Dalgård , har de nu fået nok af borgerkrigens rædsler ? « 
» Jo tak , og af operationsstuens med . Må jeg holde dem lidt med selskab ? « 

» Det går dem måske ligesom Holberg , der imellem ikke havde noget imod en snak med fruentimmer , da han derved ikke havde nødig at bruge sin hjerne ? « 
» Skulle de virkelig have fået det indtryk af mig , at jeg havde så ringe tanker om kvindelig intelligens ? « 
Han så’ på hende med et af disse veltalende blikke , der altid bragte hende til at sænke øjelågene . I det samme faldt hendes blik på en lille , rød blomst , der skød frem af bakkens magre jord , — den kom hende ret tilpas . 
» Nej , hvad er det for en nydelig , lille en ? «  hun bøjede sig ned og plukkede den . 
'  » Det er en anag allis , på dansk : arve , også kaldet :  » grine til middag . « 
» Hedder den virkelig sådan ? Det var dog komisk ; hvorledes kommer den til det ? « 
» Fordi den først åbner sig henimod middag , hvorved den kan tjene som ur for arbejderne i Marken . Så ved de , at de kan begynde at glæde sig til middagsmaden . « 
» Nej , hvor morsomt . Hør , jeg tror , at jeg ligefrem begynder at interessere mig for botanik . Hidtil har jeg egentlig kun brudt mig om blomster , fordi de tiltaler øjet og glæder os ved deres Duft , og har aldrig rigtig kunnet forstå , hvor 

nogen kan have fornøjelse af at skære dem itu og tælle støvdragere og sådant noget . « 
» Å , de skulle blot vide , hvor meget interessant , der er ved at lære dem rigtig at kende . I retning af overtro , for eksempel , spiller de mindst en lige så stor rolle som dyrene , der jo dog indtager en betydelig plads i menigmands forestillinger — og for resten i dannede folks også . « 
» Dyrene ? « 
» Ja — tænk kun på haren fra før , på storke , svaler og mangfoldige andre . Se her er nu straks en , «  — han bøjede sig ned efter en blåviolet kurv på en lang stilk —  . » den hedder  » Djævelsbid «  , fordi man i gamle dage troede , at djævelen af misundelse havde bidt dens rod over for at hindre menneskene i at drage sig dens lægende kraft til nytte . Her kan de selv se , hvor grådig han er , «  lagde han spøgende til , idet han viste hende roden , der virkelig så ud , som om den var overbidt . 
» Ih ja , nu ser jeg det ! «  udbrød den unge pige og undersøgte roden med den nyvakte interesses hele Iver . Så fortalte Dalgård om den hemmelighedsfulde alrunerod , der i middelalderen brugtes som tryllemiddel , når man ville tiltvinge sig ens kærlighed , og om hvilken man troede , at den kun voksede under en galge , 

hvori et menneske var uskyldig hængt . Og om Sankt hansurten , der den dag i dag nyttedes som kærlighedsorakel af unge elskende på landet , der ved Sankt hansdagstider plantede den under tagskægget for af dens vækst at kunne slutte sig til deres lønlige håbs opfyldelse eller tilintetgørelse . 
Dalgård var bleven helt veltalende , opmuntret ved den interesse , hun viste emnet . Han vedblev : 
» Om den mærkelige jerikorose har de dog hørt eller læst ? « 
» Ja , men den hører dog kun hjemme i æventyrets verden , ikke sandt ? « 
» Nej ingenlunde . Nede i Afrika , under ørkenens brændende sol , slår den rod og skyder til vejrs som en lille , uanseelig urt , vissengrå som det glødende sand , hvorfra den henter sin sparsomme næring . Oventil lukker den sine blade sammen som en rose og står nu tålmodig og venter , som puppen i sit grimme hylster venter på den dag , da den skal frigøres og flagre op mod lyset på fine vinger . Ingen ser , hvad der foregår i dens indre ; men en skønne dag kommer ørkenens hede vind fejende , rusker den løs fra den karrige jordbund og tumler om med den , til planten engang finder en plet , hvor der er fugtighed nok , til at den kan ud 

vikle sig videre . Da først vågner jerikorosen til virkeligt liv , da først åbner den med eet' sin krone og står nu frisk og grøn og saftig , medens vinden spreder dens modne frø til alle sider . « 
» Hvor kønt ! Ret som en forjættelse om livet efter døden , «  sagde den unge pige tankefuld . 
» Derfor hedder den også : anastatica , det er : den fra døden genopstandne ! «  — 
» Nå , hvad siger de så ? «  spurgte Fru brede og vendte sig mod Dalgård ; man var nu nået op på Toppen af  » Bjørnebakken «  . 
» Ja sandelig ! Her er overordentlig smukt ! «  svarede han med et udbrud af overraskelse over det smukke syn . Rolig og majestætisk lå havets flade til alle sider blå og ren som sommerhimmelen , der hvælvede sig derover . Langs hele kysten skinnede strandkanten af gullighvidt sand under et bryn af ludende krat , og oppe mod nord , hvor vinden bar på , lagde de bløde bølgetoppe en snehvid bræmme udenom som en kant af edderdun . Langt ude over vandet kresede en flok måger med muntre skrig legende om hverandre , og nu og da strøg en svale langs bakkeskrænten i lynsnare kast . 
» Ja her er frisk og godt ! «  sagde krigsråden og snusede velbehagelig den rene , stærke luft til sig .  » Det er ozon , den er god for lungerne , «  tilføjede han oplysende , medens han strakte sig 

i det høje græs . Det øvrige selskab fulgte hans eksempel og lejrede sig under de opslåede paraplyer . 
» Der kommer en damper ude ! «  udbrød Hedvig , hvis skarpe blik havde opdaget en fin røgstribe langt borte . 
» Det er vel en , der skal have lods , «  mente kammerråden , hvilken formodning viste sig at være rigtig , da skibet kom nærmere . Damperen hejsede lodsflag , og snart så’ man båden med det rødstribede sejl krydse ud imod den inde fra fiskerlejet . — 
Dalgård pegede ned mod stranden . 
» Der må sikkert vokse mandstro , dernede ; 
— kender de den , frøken Hedvig ? « 
» Ikke personlig , «  svarede hun smilende .  » Jeg har ladet mig fortælle , at det er en sjælden urt , der ikke vokser ved alfarvej . « 
» Men den findes dog ! «  vidnede den unge mand overtydende . 
» Måske . « 
Hun nikkede langsomt og så’ drømmende ud over vandet . Men da hendes blik kort efter mødte hans , lå der et udtryk deri , som han var hende taknemmelig for : hun troede dog på enkelte sådanne undtagelser . — 
efter en halv times forløb var damperen kommen temmelig nær og lå nu derude som 

det nydeligste stykke legetøj . Man hørte tydelig dampspillets raslen og så’ båden lægge' til ved skibet , medens lodsen gik om bord , og selskabet lå nu og ventede på at se damperen lette og båden vende tilbage . Men det trak længe ud , hvorfor man på forslag af Fru brede gav sig så småt på vej nedefter igen . Nu kunne man nok længes efter kaffen , mente hun ; desuden sad hassel måske allerede nede i krohaven , og det var synd at lade ham vente . 
Denne sidste formodning slog dog fejl . Da selskabet langt om længe nåde derned , var der endnu ingen provisor at opdage . I kroen havde ingen set ham , så han sad formodentlig henne hos toldkontrolløren endnu . 
Efter nogen venten måtte Dalgård af sted til det lille hus med det røde , kongelige skilt for at føre flygtningen tilbage , medens der blev truffen forberedelser til kaffen . 
Der var han imidlertid heller ikke . Han havde- ganske vist været der , oplyste pigen , men havde ikke truffen manden hjemme , og hvor han var gået hen derfra , kunne hun ikke give nogen underretning om . 
Da Dalgård kom tilbage med den besked , mødte han frøken Hedvig udenfor kroen . Hun blev helt urolig . 

om Dalgård ikke troede , han var gået i bad ? Han havde jo talt om , at han ville . 
Ja , det var jo ikke umuligt , men i så tilfælde ville han jo nok snart være her , der var ikke noget at ængstes over . 
Kaffen blev skænket , — der kom ingen hassel . Den blev drukken under en tavshed , der kun afbrødes ved , at man opstillede alle de muligheder , der kunne forklare hans udeblivelse . Han kunne være gået en længere tur , hvad for resten ingen , der kendte hassels skræk for bevægelse i middagsstunden , troede på ; han kunne have truffen nogen o . s . v . 
Fru brede var øjensynlig nervøs ; — hendes tanker vendte stadig tilbage til haren i Morges , hvad hun ærlig vedgik . Frøken Brask sagde mod sædvane ingen ting , men i hendes åsyn stod at læse , at det nok skulle vise sig , at hun fik ret . Her ville spørges en ulykke . 
Det blev da vedtaget , at man skulle gå ud at søge ham op . De to ældre herrer skulle afsøge fiskerlejet , medens damerne og Dalgård toge vejen langs stranden og nærmede sig  » Bjørne bakken «  på ny . 
Forgæves søgte Dalgård at holde en munter tone oppe , — stemningen var borte . 
På stien op ad bakken traf man på en lille , barbenet , hvidhovedet fiskertøs , der på 

Hedvigs spørgsmål , om hun ikke havde mødt en ældre herre med guldbriller og stråhat , måbende lukkede munden op og forblev stum , hvorfor det måtte holdes for umuligt at opnå oplysninger fra den kant . 
» Hun var god at betro sine hemmeligheder til , «  sagde Dalgård , idet man gik videre og lod hende stå . Lidt efter kom en gammel , enøjet fisker , der sneglede af sted ved en stok . 
» De skulle vel ikke have set noget til proviseren fra Åby ? Ham kender de vel ? « 
» Nå , gamle hassel ! «  jo , ham kendte han så udmærket godt . 
Om han havde truffen ham fornylig ? 
» Vel har jeg det . Det vil sige , det er da noget siden . Bi lidt , det var — i fjor ved mikkelsdagstider , dengang Søren Nielsens nye båd drev væk . « 
» Nå således ! ja det hjælper os jo ikke i dag . — jaja , tak skal de have ! « 
» Tak selv , takselv ! «  hilste gubben og listede videre . 
Nu vare de helt oppe på bakken igen og overskuede stranden til alle sider , — ikke spor at se af genstanden for deres søgen . Derude gik damperen med en lang , gråsort røgstribe efter sig , medens lodsbåden for medvind skar sig rask indefter . 

med et udstødte Hedvig et lille , kort skrig , pegede over mod strandkanten langt nord på og kastede sig i armene på Fru brede , der tog til at ryste af angst . 
Dalgård sprang hen til bakkeskrænten og stirrede over i den retning , den unge pige havde betegnet . 
Han så’ to mænd stige i land fra en fisker-båd  . og tage vejen op over sandet , bærende noget mørkt imellem sig på en båre . Han stirrede og stirrede . . . . . .du gode gud , skulle det være muligt ?  . . . . Skulle der dog være noget i , hvad man havde sagt om de farlige sandhuller---------------- ? 
Så — lige med et — fo’r der en lykkelig tanke gennem hans hoved . 
» Å , ikke andet ! «  kom det med et befriende udråb , der bragte damerne til at løfte de af angsten bøjede hoveder .  » Skal jeg sige dem , hvad det er ? Det er fiskere , der har været ude at bjærge garn ! « 
» Er de vis på det , hr . Dalgård ? «  hviskedee Fru brede , idet et skær af håb lyste over hendes ansigt . 
» Aldeles ! « 
» Jamen herregud , hvor er da hassel ? « 
Han trak på skuldrene , træt af at finde på nye formodninger , og nøjedes med at sige , 

at når de nu gik tilbage til kroen , var han vis på , at de ville finde deres fælles ven i bedste velgående dernede . 
Og det gjorde de . Medens de var på vej ned ad bakken , vandrede hassel lyslevende op ad den og kom dem i møde , smilende over hele ansigtet og svingende med stråhatten . 
Fru brede strakte allerede på afstand begge hænder ud imod ham , Hedvig stormede ned for at tage ham under armen , medens frøken Brask sendte ham et mindre velvilligt blik . Der hvirvlede en snestorm af spørgsmål ned over ham . 
» Men gud fri os , hassel , hvor har de dog været henne ? « 
Den tabte og genfundne provisor satte et yderst forbavset ansigt op . 
» Hvor jeg har været ? Men du store japaneser , har han da ikke fortalt — ? « 
» Hvem ? « 
» Peter !  .  .  . Sagde jeg ikke til den dompap , at han skulle lade dem vide , at jeg var taget ud til damperen med lodserne ! Hvor er han henne , det — fugleskræmsel ? « 
Det var der ingen , der vidste . Men senere opklaredes det , at Peter , den eneste , der havde kunnet give oplysning om hassels gådefulde forsvinden , havde nyttet den solvarme middagstime til at tage sig en forsvarlig lur i det kølige 

vognskur , hvor han havde lavet sig et indbydende leje af halmknipper og dækkener . Og medens hans herskab til ingen nytte løb grassat op ad bakker og ned ad bakker , havde drømmeguden svunget sin valmue over hans stille leje og bredet glemselens skygger over hans syndige . Hoved . — 
» Hassel , hassel ! Og vi , som har gået i sådan angest og været vis på , at de var druknet ! Det har ødelagt hele turen for os . Hvor kunne det dog også falde dem ind — ? « 
» Nå , herregud , — lidt fornøjelse må man dog unde sig imellem , som manden sagde , han pryglede sin kone . Desuden — den drukner ej , som  . . . o . s . v . Men hør , hvor har vi lakrids-råden ?  . . . Og deres mand ? Nå , tak , så skal vi formodentlig bagefter ud at lede dem op !  .  .  .  . Nej , gudskelov , der har vi dem jo ! -----hør nu , lille , rare frøken Brask , lad os så se et fornøjet ansigt igen , og lad den historie være glemt ; nu har jo Tycho Brahe fået sit . — jo vist havde de ret , Fru brede ; jeg forsikrer dem , jeg tror på harer herefter . « 
I det samme dukkede et par vejrbidte lodser frem åd en sidesti fra stranden og satte kursen ad kroen til . 
» Hov ! Søren Nielsen og Engelbrecht ! — jeg skal sige dem , mine damer , jeg har tilladt 

mig at byde mine venner , lodserne , ind på en sodavand med lidt formildende i ; jeg håber da , selskabet gør mig den fornøjelse at være med . Prægtige mennesker , rigtige kærnegutter , kan de tro . Han , den lille der med ørenringene — det er Søren Nielsen — han har lovet at spinde os en ende , — det gør han ganske storartet . «  —  , 
lidt efter sad hele selskabet bænket i lysthuset . Krigsråden havde fået brummet af , frøken Brasks fede ansigt strålede atter moderlig mildt , og lodserne drak private glas med Dalgård og Hedvig under betydningsfuld smisken , — kort sagt , stemningen var igen så munter , som der aldrig havde været Tycho Brahes dage til . Søren Nielsen spandt den lovede  » Ende «  til almindelig tilfredshed , og kammerråden bad til slut samtlige hæderlige lodser her på stedet om endelig at se ind til ham , når deres vej faldt forbi . 
Da man ved firetiden brød op og rullede ad Åby til for at tilbringe resten af dagen i godsforvalterboligen , var det med bevidstheden om at have tilbragt en særdeles behagelig formiddag ved nykilde strand . 

Viii . 
» Godmorgen , syvsover ! « 
Det kom som et brøl ind ad det åbne vindue til Dalgård en tidlig morgenstund nogle dage senere . Han vågnede forvirret op og fik øje på krigsrådens viskelædersansigt , der havde boret sig ind mellem persiennet og vindueskarmen . 
» Jeg ville blot lade dem vide , at jeg har det : salmon salar ! « 
» Salomon----------- ? ja , hvad er det ? « 
» Hvad det er ? — laks , for Pokker ! Har jeg nu ikke gået og grundet på det i otte dage — jeg kunne have slået det op , men det ville jeg nu ikke — og så , kan de tænke dem , i nat som jeg ligger allerbedst , så ringer det for mit øre værre end klokken på en dampsprøjte . Jeg vågner op . . . . . . . . . .salmon salar ! står det med lysende skrift for mit indre syn . Det var pudsigt , hvad  ? Ja lad dem ikke forstyrre ; det var det hele , jeg ville . God morgen ! «  — 

lidt efter kom posten kørende ; hassel var allerede ude for at tage imod den . Der var blandt andet et mægtigt brev i blåt omslag med et stort , rødt segl på , — det blev ivrig befølt og bekigget på alle kanter , hvorpå proviseren ilsomt trippede ind med det ad havelågen . 
Da Dalgård en times tid senere kom ind i apoteket efter at have endt sine morgenarbejder i kælder og materialkammer , traf han hassel , lige ved at sprække af hemmelighedsfuldhed , — han havde ikke engang tid til at sige  » god morgen ! « 
» Nyheder ! «  råbte han , to store nyheder på en gang ! Kan de gætte ? « 
» Visitats ? «  prøvede Dalgård . 
» Truffen ! I morgen skal det gå løs . Det var den ene ; men den anden — ja den gætter de ikke så let . « 
Dalgård rystede på hovedet ; han gav fortabt . 
» Ja , det tænkte jeg nok . Det er såmænd en — en — forlovelse ! « 
» En forlovelse ! «  gentog den unge mand og så' ud som et levende spørgsmålstegn . 
» Netop . Jeg er den allerførste , der har fået den at vide . Jeg interesserer mig nemlig meget for forlovelser . Denne gang er det ingen andre , end vor egen frøken — — hvad 

er der ?  . . . Er jeg sort i ansigtet ? jeg synes , de stirrer sådan på mig . « 
» Er frøken Hedvig bleven----------- « 
» Å snak , hvem taler om frøken Hedvig ! Halløj , krigsråd launing ! «  råbte han ud ad det åbne vindue , da den gamle doktor i det samme kom forbi på tilbagevejen fra sin morgentur ,  » har de hørt den nyeste forlovelse ? « 
» Ja naturlig ! Det er jo allerede over hele byen , at hun endelig har fået snakket sig en mand til , det gamle orgelværk . Og har de kendt mage , så lunt han har kunnet gå med det , den lille , tykke dyrlæge — « 
» Å gud , det har jeg såmænd anet for længe siden ! «  erklærede hassel med forbløffende frimodighed ,  » både han og hans sorte køter rendte jo her og snusede" til enhver tid . Jaja — han får sig da en kone , der er skåren for tungebåndet . « 
» Ja gud fri og bevare os ! Når hun først tager fat , er det jo som når man tager stigbordet fra mølledammen . Hæ — de ved nok , han , anakreon , — han var så misundelig på cikaderne , fordi de havde stumme koner ; — jeg tør bande på , at Fru anakreon har været et sidestykke til frøken — — nå , Vorherre bevare min mund , sagde kællingen , hun havde sagt alt , hvad hun vidste ! « 

» Men det er sandt , lad os ikke glemme det ene for det andet , «  sagde hassel og kom frem med det blå dokument ,  » her er visitats på apoteket i morgen ; — vi har vel fornøjelsen at se dem ? « 
» Javel , det er jeg med til . Jeg skal nok komme og visitere — spiseseddelen . Bare nu ikke frøken Brask i kærlighedsrusen går hen og kommer rottekrudt i maden ! Ja man kan s’gu aldrig vide det ! Nå , godmorgen , jeg må nok videre ! « 
Der fik Dalgård da forklaring på , hvad dyrlægen på forskellige tider af døgnet havde haft at skaffe udenfor plankeværket , og frøken Brask indenfor samme , og hvordan det kunne falde den sorte puddel ind just at søge sin herre i apotekets have i de stille aftentimer . — 
nu blev der ellers travlhed med at gå alting efter til visitatsen , som dengang endnu kun skete efter forudgående tilmeldelse . Der blev vendt op og ned på hver stump i apoteket . Selv chefen fik travlt med at efterse og ordne , medens den rødkindede Ane blev sat til at skure gulve og tørre støv af . Hassel i laboratoriet og Dalgård i officinet havde nok at gøre med at påse , at safterne ikke vare i gæring , og at ekstrakterne havde den rigtige tykkelse ; de destillerede vande blev filtrerede og blikkasserne 

med de tørrede urter tømte ud og undersøgte , for at der ikke skulle være skimmel eller insekter i . Først sent ud på aftenen kunne apoteket erklæres i fuldstændig orden til eftersynet , og dygtig trætte gik de tre herrer til ro . 
Dalgård faldt dog ikke straks i søvn ; han lå og tænkte efter , om et eller andet alligevel skulle være bleven glemt , og da trætheden dog omsider tog overhånd , og han var lige ved at sove ind , forekom det ham med et , at han så’ et lysskær ovre på laboratoriebygningen , som om nogen strøg en tændstik af , og lidt efter troede han at høre en klirrende lyd som af en glasrude , der blev knust . 
Halvvågen rejste han hovedet fra puden og lyttede , — nej ! der var ganske stille . Og dog ! Nu var det lige som om nogen rørte ved recepturvægten , der stod i vinduet i apoteket . Han gned sine øjne og lyttede på ny . Mon der skulle være kommen en kat ind i apoteket ? Han havde dog lukket vinduet , før han gik til ro . Bedst at se efter , tænkte han , sprang ud af sengen på bare fødder og kiggede ud ad dørsprækken . 
Det var ikke langt fra daggry , sommernattens skumring fyldte endnu rummet . Jovist kom der en puslende lyd derude fra , som om nogen gik på strømpesokker . Skulle det være hassel 

eller apotekeren , hvem visitatssamvittighedeh ikke undte ro i sengen ? 
Medens han trak et par klædningsstykker på , hørte han tydelig en underlig , gnavende , skurrende lyd . En rotte ? Nej , dertil var støjen for stærk . Skulle det være--------en Fil ? 
Lydløst skød han døren tilbage og forsøgte med blikket at gennemtrænge halvmørket . — jo , sandelig ! stod . der ikke et menneske bøjet over skranken , hvor den aflåsede pengeskuffe var , og arbejdede med Fil og brækkejærn på at få skuffen brudt op ! 
Tyven vendte ryggen til . Han så’ sig ikke om men arbejdede med jagende hast , medens han øjensynlig gjorde sig umag for at dæmpe støjen så meget som mulig . 
Blodet fo’r den unge mand til hovedet , hans hjerte holdt på at banke af spænding — — 
» Tyveknægt ! «  skreg han , idet han i et Spring som en kat var bagpå manden og greb ham om begge arme , så at Fil og mejsel klirrende faldt til jorden . 
» Satan ! «  hvæsede forbryderen , forbitretover at være bleven overrasket , og søgte med stærke ryk at vriste sine albuer løs af Dalgårds kraftige tag , men det lykkedes ham ikke , og i afmægtigt raseri drejede han hovedet om for at hugge sin lave , brede pande ind i den unge 

mands ansigt . Men denne , der anede hans hensigt , undgik det ham tiltænkte slag ved at kaste sit hoved tilbage , samtidig med at han klemte den andens arme sammen med en sådan kraft , at fyren sank i knæ . 
» Slip mig ! «  hvislede han og smed sig om på gulvet . Et rasende blik lynede Dalgård i møde gennem halvmørket . 
» Ja i tugthuset ! «  råbte denne og slæbte ham over mod døren ud til gangen . Ved et kraftigt spark fløj døren op , og ud tumlede de i gangen ved køkkenet . Men her var døren til gården aflåset , og Dalgård måtte derfor et øjeblik give slip på sin fange med den ene hånd , medens han trak slåen fra . 
Tyven , der sparkede og sled som et vildt dyr , fik herved endelig den ene hånd fri ; hastig som tanken fo’r den ned under livremmen og kom i næste nu til syne , væbnet med en lang , spids kniv , — den blinkede et sekund i luften og slog derpå som et lyn ned i Dalgårds hånd , der fattede om dørlåsen . 
Lammet af smerte faldt armen et øjeblik ned , men slåen var nu fra : et nyt , vældigt spark , — og begge de kæmpende tumlede ud i gården ; snublende over dørtærskelen styrtede de over hinanden om på stenbroen , medens kniven fløj langt ud til siden . . . . . . . . 

i samme øjeblik lød en drønende dundren på en dør ovenpå , og en af angest dirrende pigestemme råbte :  » Hassel , hassel , skynd dig , kom ned ! «  og to sekunder efter gled eller fløj en skikkelse i lange , hvide klæder og med hørgult hår ned ad trappen , buldrede på apotekerens sovekammerdør og råbte :  » Fader , skynd dig ! For guds skyld , fader , han myrder ham ! « 
I tøfler og samlende slåbrokken om sig styrtede hassel ned ad trappen og kom til syne i døren , fulgt af apotekeren i tilsvarende påklædning .  » Hold ham ! «  råbte han til Dalgård , som trods såret i hånden , hvoraf blodet i en bred strøm langsomt flød ned ad armen , lå over indbrudstyven og holdt hans Hals som i en skruestik . Med den raske hånd havde den unge mand nok at gøre , da tyven uafbrudt sparkede og slog om sig med arme og ben . 
En forklaring var her overflødig ; hassel sprang til og greb om slyngelens ene håndled , medens Dalgård stadig holdt fast om det andet . Så rejste de deres fange op og i et sælsomt optog , med de nøgne fødder i tøflerne og med flagrende slåbrokke , førte de synderen trods hans ihærdige modstand et godt stykke hen ad Åby gade , til de standsede udenfor den stedlige ordenshåndhæver , arrestforvarerens bo-' 

lig , hvor fyren afleveredes til foreløbig opbevaring . 
» Det gjorde de pinedød godt , Dalgård ! «  sagde hassel , og nu måtte den unge mand afgive en omstændelig beretning om de forud-gåede tildragelser . Nu først opdagede man , at Dalgård var såret , og apotekeren ville endelig ringe krigsråden op for at få hånden forbunden , men Dalgård vægrede sig bestemt herved , — såret var ikke så slemt , og han kunne let selv forbinde det , mente han . — 
. Da de kom tilbage til apoteket , stod den unge pige skjult bag gardinet ved det åbne vindue deroppe . Skrækken sad hende endnu i blodet , hun skælvede stærkt , og hendes hjerte hamrede i brystet efter den voldsomme , angest-fulde spænding . Gid hun dog kunne gå ned til dem , vise den sårede lidt medfølelse , — måske forbinde hans hånd , som han havde forbundet hende hin eftermiddag i skoven ! Burde ikke også hun takke ham for hans kækhed overfor en forbryder , der oven i købet havde brugt morderiske våben ? Nej , hun kunne ikke ; det var som om noget holdt hende tilbage med magt-------- 
sæt nu — ja , hvis hun nu ikke havde hørt støjen , da de tumlede dernede i gangen ! Store gud ! om han nu var bleven dræbt ! Hun vover 

ikke at fuldføre tanken og takker forsynet ,' der havde udset hende til et redskab til hans frelse . Hendes alvorlige blik glider over mod skoven , over hvilken solen som en gyldenrød kugle , funklende og strålende , langsomt står op . Efter den stærke nervespænding gyder den friske morgenluft og synet af den dejlige solopgang en vidunderlig , velgørende ro i hendes sind ; hun sender et lykkeligt , taknemmeligt blik op mod den lyse , klare morgenhimmel , og medens solens første stråler lægge sig over hendes lyse hår og hendes ansigt og gør det usædvanligt smukt , hvisker hun ganske stille hen for sig : 
» Jeg tror , jeg — elsker ham ! « 

Ix . 
» Hvor bliver ormen hin lange ? «  spurgte hassel , da han på den store dags formiddag stod og spejdede efter kammerrådens vogn , hvori apotekeren skulle komme fra stationen med fysikus og byfogeden fra købstaden . 
I det samme lød den velkendte stampen af krigsrådens stok mod stenene , idet han kom rokkende op mod apoteket . 
» Nå godtfolk , har i så jeres sager i orden ? «  råbte han allerede langt borte .  » Ingen orm i ormefrøet  .  .  .  . hæ ? Jeg skal ind at se jeres album graecum . « 
» Beklager — lige udsolgt for tiden . Men vi kan skaffe ! «  svarede hassel og blinkede lystigt bag guldbrillerne . 
» Snavs apotek ! — har i englefedt ? « 
» Nej desværre ! Englene er så Pokkers vanskelige at få fat på nu om stunder ; jeg tror , racen er ved at uddø , og dem , der er , er der s’gu ikke meget fedt på ! Men vi har ragemage-stransepulver 

og ros-ros-rævelungesaft , som ikke er til at kimse ad . « 
» Ja lad os bare få fat i jeres krukker ; vi skal slibe jer på hårde sten , kan i tro , «  lo dr . Launing og gik ind i apoteket .  » Hvad for noget ? Er fysikus ikke kommen endnu ? Så går jeg pinedød ud til frøken Brask og ser , om hendes sager kan stå for en sagkyndig bedømmelse ! « 
Endelig , kom apotekeren med byfogeden og den mægtige mand , der bar titel af landfysikus , og som i øvrigt viste sig at være en meget venlig , gammel herre , hvorpå man skred til den lovbefalede undersøgelse . Trods sit sår , der heldigvis havde vist sig at være af mere overfladisk natur , — fysikus havde naturligvis allerede på vejen fået udførlig besked om det natlige eventyr — gjorde Dalgård påskønnelses-værdig gavn med hente frem alt , hvad fysikus ønskede at prøve , gøre vægtfyldebestemmelser , reagere o . s . v . , og den hele højtidelige handling fik , som det var at vente , et for alle parter fuldtud tilfredsstillende udfald . Krigsråden og byfogeden der under hele akten havde underholdt hinanden i en krog af officinet med korslagte arme , oplivedes kendelig , da det meddeltes , at historien var til ende , og at protokollen nu skulle underskrives . Når det først heri var bevidnet , at  » samtlige medikamenter , såvel sim- 

plicia som komposita «  vare forefundne  » af tilfredsstillende godhed og i rigelig mængde , «  var der nemlig ikke noget i vejen for , at man kunne gå i lav med at visitere hvad frøken Brask med den for hende egne letsindige omgang med fremmedord kaldte for sit  » Appartement . « 
Naturligvis bød apotekeren ved bordet fysikus velkommen , og ligeså selvfølgelig udbragte denne derpå en skål for hammer og hans fortrinligt holdte apotek og senere for . hans gamle , velprøvede støtte , hassel , samt for Dalgård , der jo allerede på flere måder havde udmærket sig . Byfogden slog til lyd for husets elskværdige datter og for den af stolthed blussende frøken Brask , hvis ædle kunst han i høje toner berømmede . 
Da hermed alle de fordringer , som den mere officielle del af festen stillede , vare skete fyldest , udspandt der sig snart en meget livlig , almindelig samtale , hvorved hassel som sædvanlig lagde for . 
Om ikke fysikus havde lagt mærke til en lille gamling , — en røgter fra den nærliggende herregård — der for lidt siden havde været inde på apoteket ? 
» Jo , ham så’ jeg . Hvad skulle han have ? « 
» Ja , det var jo det gale af det , — navnet havde han glemt . Men en ting huskede han 

ganske bestemt , og det var , at det skulle ende på tevand . « 
» På tevand ? Hvad i al verden mente han da ? « 
» Ja , — jeg fandt da ud af det til sidst . Det skulle naturligvis være — sedativvand ! « 
» Nå , det må jeg sige -- ! Får de mange af den slags nødder at knække ? « 
» Masser ! Det minder mig om en madam , der engang kom ind på et københavnsk apotek og var lynende vred , fordi hendes lille søn kort i forvejen var bleven afvist , da han havde forlangt  » Hjorte-te «  ; — det var  » Kamel-te , «  han skulle have haft , og det måtte da være nogle meget indskrænkede mennesker , der ikke kunne regne det ud , for der var da ved gud ikke så stor forskel på en hjort og en kamel ! « 
Endvidere skulle han kun nævne en seddel , der for nylig var indleveret til ekspedition , og som lød på :  » Tørst i tre spark . «  det ville efter det foregående ikke forbavse , at opløsningen på gåden var : — tørstetræ’s bark . — 
ved desserten ønskede fysikus at drikke et privat glas med Dalgård . Han kunne godt lide ham , sagde han ; måske kom det til dels af , at han mindede ham så meget om en af hans ungdomsvenner , der også havde været farma 

ceut . Ja , det lå nu mange år tilbage i tiden ------ 
hassel spidsede allerede øren . 
» Hvis der slutter sig en lille historie dertil , er selskabet sikkert enig med mig i at bede dem lade os få den . « 
» En historie ? Å ja , det kan de godt kalde det . Hvis det interesserer dem , skal jeg gerne fortælle den , så godt jeg kan . Den foregår under vor første frihedskrig og kunne f . Eks . kaldes : 
frivillige . 
Det var den 23de juni 1849 . 
Midsommeraftenen bredte sit lyse slør med kvægende fred ned over de grønklædte bakker , der hæve sig til begge sider af det smalle alssund . Over de toppede småbølger hviler endnu et svagt skær af den svundne sol . Det er som om den i disse aftener kun gik ned på skrømt , — den har så meget at tage vare i denne tid og under sig kun få timers hvile . 
På Toppen af en af bakkerne , der strække sig langs den vestlige kyst af Als , lidt nord for Sønderborg , have to soldater lejret sig og nyde deres aftenpiber , medens blikket flakker ud over det kendte landskab . 
De bære jægerkorpsets menigmands-uniform 

men høre åbenbart ikke til kulsvierne , hvoraf deres bataillon ellers fortrinsvis består . Bægge er frivillige , — den ene af dem , han med den brede ryg , de brune øjne og det kraftige , velplejede fuldskæg , er endda en svensker , en af de mange , der i nødens stund som trofaste brødre ilede den tapre , danske soldat til hjælp fra naborigerne og kækt stillede sig ved hans side under dannebrog med løsenet : eders sager vor ! 
Hans fælle , der just hæver armen og peger over mod dybbølbjærg , hvor den halvt nedskudte mølle tegner sig skarpt mod den lyse aftenhimmel , er spinklere , ganske blond , med et fint tegnet , næsten skægløst ansigt . Mellem kammeraterne går han under kendingsnavnet apotekeren ; af livsstilling er han nemlig farmaceut og hed , før han blev nummer 147 , Johannes bøge . 
Samtalen er gået i stå ; sødermark sidder med hænderne foldede om det ene knæ ,  » Apotekeren «  har lagt sig tilbage i græsset med hovedet hvilende på sine arme ; — der indtræder en længere pause . 
Endelig bryder han tavsheden . 
» Hør du , det er egentlig skrækkelig kedsommeligt , det liv , vi fører her . Du kan ikke tro , hvor den trætter mig , denne evindelige uvirksomhed , hvortil vi er henviste herovre på Als . Er det nu ikke ligesom om vi slet ikke 

kunne bruges til noget ? Mens kammeraterne slås som løver derovre , ligger vi her og skal være nødte til at se tyskerne lave skanser og køre kanoner op lige for næsen af os , uden at vi får lov at løsne et skud . Gud bevares , hvor lidt dette her dog svarer til mine forventninger fra dengang , da jeg for over et år siden meldte mig som frivillig ovre i København ! Rekrutskole der , garnison i Helsingør og nu kantonnement her lige siden jul ! Med undtagelse af rekognosceringen den tredje April , da vi jog slesvig-holstenerne foran os som en flok kyllinger helt op i Gråsten , og vi så bagefter — den ottende — måtte smide først vor gode middagsmad og siden os selv ned ad dybbølbjærg , skønt jeg er vis på , at vi magelig kunne have holdt stillingen , — med undtagelse heraf som sagt har vi jo ligget her og drevet , som om vi holdt sommerferie og bare skulle se at få tiden til at gå ! Nej jeg forstår min sandten ikke den krigsførelse , men — naturligvis — vi har nok heller ikke noget at skulle have sagt . Ikke gå angrebsvis tilværks , ikke irritere fjenden , — uh , det er utåleligt ! « 
Sødermark trak på skuldrene som en stiltiende indrømmelse , — det nyttede nok ikke noget at mukke her ! 
Bøge bankede sin pibe ud og så’ drømmende 

ud over Sundeved , hvor hist og her et sankt-hansblus tog til at sende sine røde luer op over bakkerne som en brandgul lilje i et mostæppe . 
» Du sødermark ! Ved du hvad , sådan en aften fortjente at tilbringes på en anden måde . Hvad mener du om et lille stævnemøde , en lønlig spadseretur med en smuk , ung pige — — kort sagt alt andet end at ligge her og ærgre sig over tyskernes kanoner , der står derovre og rækker tunge ad vort stakkels brohoved ! « 
» Kors ja , der år ju flickor nok på als-------1 «  foreslog sødermark smilende . 
Bøge rystede på hovedet . 
» Jaså , kanske bror apoteckaren redan har en liten fåstemo ? « 
En ny hovedrysten . 
» Nej du , ikke så ganske . Der er jo rigtignok en ung pige , som---------nå ja , lad mig fortælle dig det hele . Som jeg før har sagt dig , hører jeg hjemme i en by i midtjylland , hvor jeg endnu ved krigens udbrud opholdt mig . Da jeg havde besluttet mig til at gå med , opsøgte jeg ovre i København en gammel ven og skolekammerat , som er læge , og da jeg i rekruttiden slap for at bo på kasernen , flyttede jeg sammen med ham i de seks uger , skolen varede . Han er en prægtig fyr , et af de mennesker , der har et Pokkers held med sig i alt ; — altid i første 

række , altid blandt nummer etterne . Du kan tænke dig , først nu efter våbenstilstandens ophør kom han til lazarettet i Frederits , og nu er han min sandten allerede korpslæge ! Ak ja , — en anden en havde også drømt om forfremmelse , om hæderlig våbendåd , om sejr og berømmelse — og så skal man ligge her og træde vande ! Du får snart et par snore , hed det dengang , så kan du hurtig blive officer og — — ja vel ! Nej , jeg kommer nok aldrig mellem nummer etterne ! Jeg hører nu engang til dem , der kan slå en kugle så nogenlunde ud ad et bræt uden alt for store svingninger til højre eller venstre , og engang imellem kan jeg vel også stumpe til at tage et par kegler , men otte om kongen eller alle ni , — nej , det opnår Johannes bøge ikke i denne verden ! « 
» Jamen flickan , kåre . « 
» Nå ja . Jo hun var en prægtig pige ! Køn og velvoksen med de nydeligste øjne og et hjerte som guld . Hun hed Angelica og var en datter af pensionatet , hvor vi boede , doktoren og jeg . Jeg kan egentlig ikke forstå , at han ikke blev forelsket i hende , for jeg var det op over begge øren , da jeg havde boet der en uge . Men han har nu aldrig været videre kvindekær . « 
» Men flickan ? tyckte hon om dig ? «  spurgte sødermark utålmodig . 

» Jo , jeg tror det . Jeg var jo så ny i tøjet og opflammet af kampiver . Begge dele har formodentlig klædt mig ganske godt , for hun havde altid et varmt håndtryk tilovers for mig , og lidt lå der et så fortryllende , hengivent udtryk i hendes smukke øjne , at jeg næsten ikke kan forstå , hvor jeg kunne rejse uden at udtale det forløsende ord . Og umuligt var det jo ikke , at man engang , når denne legen-krig var forbi , kunne få et apotek derhjemme og så træde frem for hende og sige : Angelica , krigsguden ænsede ikke mit sværd , da jeg bød det frem for fædrelandet , — se ! her knæler jeg for elskovsgudens alter , vær hans præstinde og før mig ind til den salighed , hvormed han lønner sine trofaste ! « 
» Du får skrifva , bøge ! « 
» Jeg tænker daglig på det , du . Men jeg har ikke rigtig mod . Husk på , jeg drog hjemmefra som den unge , uovervindelige helt , der tørstede efter kamp og store , lysende bedrifter , — og hvad har jeg så udrettet ? Man kan jo med ' sin bedste vilje ikke få lov ! « 
Et lystigt råb bag ved de samtalende får dem begge til at vende sig om , — der kommer en kammerat løbende hen imod dem . Han hopper i vejret og klapper i hænderne som et barn . 
De le til hinanden , da de se ham ; det er kom 

pagniets lystige hoved , en lille , krølhåret , hjulbenet fyr , hvem den ironiske skæbne i dåben har givet navnet Magnus ( o : den store ) . Af fødsel er han københavner , af håndtering skomagersvend . 
» Hurra , kammerater ! «  brøler han allerede langt borte fra ,  » har i hørt nyt ? 1 morgen skal vi over at munke de tyske rævepelse ! Længe leve gamle Danmark , hurra ! « 
Som trolden af æsken fløj bøge op og stirrede den kommende i møde . Også den brede svensker kom hurtig op af græsset . Om det nu også var sandt ? Hvorfra han vidste det ? 
» Jo , det ved jeg for ganske bestemt , kinder . Se for det første har storkene ovre på sognefogedens tag leveret nogle grusomme batailler i de sidste dage , og det er nok et aldeles pålideligt tegn på , at det skal gå løs . « 
» Sludder , skomager ! «  tillod bøge sig at indvende . 
» Inte sige sludder ! Det er noget , ser i , dei’ aldrig slår fejl . Og desuden ved jeg det fra oberstløjtnantens oppasser ; han siger , at general--marschen skal lyde i morgen tidlig klokken fire . Og inde i Sønderborg er der et farligt sjus , siger de ; og de siger , at de Meza , han traver omkring derinde på sit sorte dyr , så at den lange kappe står ham om ørene . Jo der er gænge 

i’en ! I morgen , drenge , så hedder det : sla’ til ! og vi ligger ikke fingrene imellem , vel kammerater ? « 
» Bravo ! «  råbte bøge og svang sjæleglad felthuen over sit hoved ,  » er det sandt , hvad du siger , Magnus , så vær hilset du fireogtyvende juni ! Så skal man atter finde os derovre , «  — han pegede over mod dybbølbjærg — og denne gang bliver det ikke os , der kommer på hovedet ned ad bakken ! « 
Så gik de tre våbenfæller hjem i deres kvarter hos gårdmanden , opfyldte af længsel efter næste dag at komme i lag med genboerne derovre , der nu så længe havde drillet dem . — 
som Magnus havde spået , gik opbruddet ganske vist for sig den næste dag , men — over Dybbøl kom man ikke . I al stilhed indskibede brigaden sig på de dampere og transportfartøjer , som efterhånden havde ankret op under Als . Hvorhen farten gik , vidste ingen , og vore kamplystne jenser blev atter noget lange i ansigterne , da de snart efter sattes i land ovre på det fredelige Fyn . 
En uges tid senere sidder menig nummer 147 , bøge , ved et lille , rødmalet bord i sit kvarter hos en agtværdig bødkermester i Middelfart . Det er formiddag ; den unge farmaceut er ivrig 

sysselsat med fuldførelsen af et brev , der synes at være meget vigtigt ; thi hvert øjeblik afbryder han skrivningen for at få tid til at vælge det rette udtryk for sin tanke . Den gamle bornholmer dikker sit langsomme tik-tak , og henne fra alkoven lyder af og til en kraftig snorken — det er sødermark , der har besøg af søvnguden — ellers er alt stille i det lille Kammer . 
Udenfor derimod er det ikke så stille . Det stormer og pisker med regn , som var det november og ikke juli , der regerede for tiden , og på den samme Melodi har det gået uden afbrydelse allerede et par dage . Lillebælt er ligefrem i oprør ; det er som ville det vise , at det dog også kan være ubehageligt en gang imellem , når det stikker det , og så vugger og ruller det de små transportbåde og dampskibe , som i disse dage stadig stå ud af havnene ved Bogense og strib og styre ad Fredericia til . 
Mandskabet ved nu , at det gælder et udfald fra den belejrede by , noget der er blevet det betroet som en stor hemmelighed . 
Bøge agter hverken blæstens smælden eller svenskerens snorken men skriver videre med sine smukke , regelrette bogstaver . Endelig er  brevet færdigt , — han læser det langsomt igennem . 
» Dyrebare jomfru Angelica ! 
De vil ikke vredes over , at jeg kalder dem 

således ; de er så god og højhjertet , at de , hvordan end deres svar på disse linier må komme til at lyde , sikkert tilgiver mig denne frihed . Lad det ikke undre dem , at jeg skriver ; jeg måtte sige dem , at de i det år , der er hengået siden de uforglemmelige dage , jeg tilbragte i deres nærhed , ikke nogen time har været ude af mine tanker , og at jeg nu ikke længere kan bære min tavshed . 
Når jeg så længe har betænkt mig på at vedgå dette for dem , kommer det af en vis stolthedsfølelse , eller måske rettere en tåbelig forfængelighed . Jeg syntes ikke , jeg kunne komme til dem som den , jeg var , da jeg drog ud ; jeg havde håbet ved kæk dåd og tapper færd ikke alene at flette et blad i mit kære , gamle fædrelands hæderskrans men også at vinde påskønnelse og forfremmelse . Hidtil nægtede lykken mig adgang til våbendåd ; nu derimod tror jeg , at bedrifterne ligge foran mig . Men samtidig står deres billede uafladelig for mig , — uvisheden piner mig . Kære , dyrebare Angelica , hvis jeg — hvad jeg har troet — har en lille plads i deres hjerte , send mig da et venligt ord ! 
En bøn har jeg endnu . Vel stå deres elskelige træk dybt indprentede i mit hjerte , men — 'skænk mig det billede af dem , som plejede 

at stå på det lille bord i hjørnestuen ; jeg vil' bære det som en amulet . Mod den , der står under en engels varetægt , have prøjssernes spidskugler ingen magt ! 
Gid disse linier allerede nu vare i deres hænder ; ak ! Slagets tummel vil vel næppe være i stand til at overdøve min længsel efter svaret ! 
Deres til døden hengivne Johannes bøge . « 
Medens han skrev udskriften og forseglede brevet , vågnede sødermark . Han kom gabende ud af alkoven og greb efter sin felthue . 
» Nå bror , hur går det ? « 
» Færdig . Gid det var vel i København ! Hør , går du forbi posthuset ? Å , tag dette med dig , så hviler jeg mig en smule . Men pas godt på det ! « 
Svenskeren tog imod brevet med et lunt smil , vendte og drejede det , undersøgte udskriften og puttede det i sin indvendige lomme . 
» Glem det nu ikke ! «  råbte bøge efter ham . 
» Glømma ? nej for all dell ! «  nikkede han beroligende i døren . 
Den følgende aften — det var den femte juli — var der endnu livligere i farvandet udfør 

Fredericia end de foregående dage . Stormen havde endelig lagt sig , og regnen var hørt op , — det var en prægtig aften . Nu stod månen op over bæltet , og ved dens skin så’ man , hvor det vrimlede af alle slags fartøjer , stuvende fulde af danske soldater , af kanoner og heste . Alle havde de samme mål : den belejrede fæstning . På dækket af et stort dampskib , der nærmer sig havnen trænges soldaterne så tæt som æggene i en fiskerogn ; der er 1300 mand om bord , — hele andet jægerkorps . 
Mandskabet har ordre til at forholde sig ganske roligt , men der er alt for meget humør oppe ved tanken om at komme over og banke dem op af søvne , de gode venner med pikkel-huerne derovre , til at farten kan gå helt lydløs af . 
Det er den lille Magnus , der ikke kan holde sig i skindet , men med en røst , der først er ganske dæmpet , men snart mere højlydt vidner om ejermandens vel udviklede lunger , istemmer den fra det foregående år højt skattede  » tapre landsoldat . « 
» Hold kæft dernede ! «  lyder det oppe fra kommandobroen . 
» Javel , hr . Kaptajn ! « 
Men luft må hans glæde have , om den så skal ud gennem sidebenene , hvorfor han fort 

sætter melodien på et ejendommeligt instrument , som frembringes derved , at han åbner munden og med pegefingeren slår sig på kinden , der spiles ud som et trommeskind . 
» Pokker til geni , den skomager , «  siger bøge , hvilket Magnus ikke betænker sig på at tage sig til indtægt som en velfortjent anerkendelse . 
Bum—m !-------------- 
» Nå , vi er nok ikke uventendes fremmede ! «  siger en af karlene og følger med øjnene den glødende kugle , der kommer susende ovre fra de tyske strandbatterier og slår ned et hundrede alen fra skibet .  » Sikken en ! « 
» Det er , hvad tyskerne kalder en  » Aufforderung zum tanz ! «  bemærker bøge . 
» Ja det er nok mulig , «  mener skomageren , som har fået hånden ned i brødposen og haler en forsvarlig rundtenom frem .  » Men nu vil vi have madro , for ellers bliver jeg s’gu gal i kaskelotten . Du , 43 , det er da godt , at man ikke har fire maver ligesom kamelerne , for så forslog dette her nok ikke ret meget i en sulten skom’mersvend ! « 
» Hvor Pokker skulle du også få plads til dem , din lille rad , «  griner 43 . 
» Nåda , «  udbryder Magnus igen med munden fuld af mad , idet en granat slår en bue højt over skibet og dumper ned i vandet langt agter 

ude , hvor den springer med et knald ,  » der har vi nok en af en anden slags ! Ja der er jo forskel på fisk , som han sagde , bonden , han kørte med tudser ! « 
Den velmente latter , der ellers ville have hilset skomagerens vellykkede anvendelse af mundheldet , kvaltes i fødselen af officerernes langtrukne  » Tys ! «  — man var nemlig nu tæt inde ved havnen , og landstigningen måtte gå stille og lydløs for sig . 
Og stille og lydløst gik man fra borde , let og varsomt trådte jenserne i dækket og over landgangen , som var det en flok unge piger , der trådte en menuet og ikke flere hundrede kulsviere i store støvler og fuld oppakning . 
» Ingen raslen med geværer eller sidevåben , folk ! «  lød det stadig fra officererne . — 
ved første øjekast syntes alt i Fredericias gader at være i håbløs forvirring . Artillerister og ingeniører , langskødede , mørkeblå infanterister og korttrøjede , grønne jægere løb imellem hverandre som myrer i en Tue . Alle med et lystigt smil på ansigterne , altid var der en vis , glad forståelse i det nik , hvormed kendingerne hilste hverandre i forbifarten . Her red en højtstående officer , venligt hilsende til alle sider , der kom en dragon på en skumsvedt hest sprængende med en melding--------- 

men som om hundrede kyndige hænder samtidig havde grebet trådene i dette indviklede net , stod en time efter midnat hver deling opstillet på sin forud bestemte plads . 
Efterat officererne i dæmpet tone havde sagt folkene nogle ord om  » at ryge dem ud , disse  . elendige friskaremænd og sammmenløbne , oprørske pak , der havde gravet sig ned som ræve derude , «  blev der kommanderet  » Marsch «  . Ud igennem  » Kongens port «  og de andre udfaldsporte i fæstningsvolden førte de Meza sin avantgarde . Men ingen gungrende genlyd fra de gamle mure forrådte dens taktfaste fodslag . 
» Her er nok lagt brysselertæpper til os ! «  lød den krøllede skomagers stemme , da man skred frem over det tykke lag halm , hvormed brolægningen i porten var dækket , og som syntes at indsuge hver lyd , der kunne forråde fremrykningen . — 
nu var man ude på fri mark . Derovre lå tyskernes værker . 
At formere kompagni-kolonner var et øjebliks sag , så :  » Bajonetten på , giv agt — løb ! «  — og før der var løsnet et skud vare de fjendtlige forposter kastede . 
Så frem mod løbegravene ved igumvejen , — de blev tagne i en håndevending . Den første af skanserne gik det ikke bedre : før ty 

skerne ret vidste af det , var skansen omringet , bøssepiber og bajonetter stak ind mellem palisaderne , medens oppe fra brystværnet skud på skud sendtes ned mellem den forfærdede , skrigende hob . 
» Uebergiebt euch ! «  råbte de danske officerer ,  » Luk op ! «  brølede jenserne og dundrede med bøssekolberne mod palisadeportene , som også snart fløj op på vid gab . 
Bøge og sødermark vare de første i skansen . Tyskerne skrege  » Pardon «  , for så vidt som de endnu kunne skrige og havde sådan nødig , thi mange vare allerede segnede for ikke mere at rejse sig . 
Der stod den slesvig-holstenskekaptejn , ligbleg med sammenknebne læber og et mørkt øjekast . Han havde sænket sin kårde . Bøge trådte hen til ham med skyldig honnør . 
» Erlauben si , hrr . Hauptmann ! «  sagde han og strakte hånden ud efter den elegante sabel , som kaptejnen rakte ham uden at mæle et ord , uden at forandre en mine . Fangerne sendtes ind ad fæstningen til , jægerne ilede videre , , fremad , kun fremad til den næste skanse , til nyt arbejde ! 
En dræbende haglbyge af kardætsker og spidskugler føg dem i møde fra det store , lukkede værk . -et par kanoner kørtes frem og gav ild 

for at jævne vejen en smule for de frem-stormende jægere og infanterister . Med et gjaldende hurra , dukkende op igennem skyer af krudtdamp myldrede de op ad brystværnet , tæt som ugræs af en muldjordsbunke , snart kravlende , snart løbende arbejdede de sig opefter . Glider foden i det dyngvåde grønsvær , planter man bøssekolben hårdt i det bløde muld og søger fodfæste i den derved frembragte fordybning .' mange få forfald , men det får ikke hjælpe , ingen har tid at se derefter — kun opad og fremad ! 
Første angreb slås tilbage- . 
Man drager pusten lidt ; så et nyt : hurra ! Atter stormes der------samme modtagelse , samme resultat : død og ødelæggelse hagler ned over de kække gutter . En kaptajn af  » anden lette «  planter fanen på brystværnet , — i næste nu er den atter væk , og vore må vige på ny . 
,  » Det er ellers nogle varme skråstumper , de spytter ud på os , det kram ! «  siger den lille skomager ; hans mine holder på at blive noget betænkelig . 
» Så må vi give dem svar på tiltale , Magnus ! Alle gode gange er tre , — vi må på dem igen , hurra ! «  råber bøge , blussende af kampiver og stormer atter frem mod voldskrænten , fulgt af de utrættelige kammerater . Et tordnende 

hurra når hans øre , han ser sig tilbage , — det er en reservebataillon , der i løb kommer jægerne til undsætning . — 
nu var al tyskernes modstand til ingen nytte ; ti minutter efter var skansen tagen , kanonerne fornaglede , besætningen — her var det saksere — nedskudt eller fangen . Der stod sødermarks brede skikkelse , — han pustede et øjeblik og overskuede ødelæggelsen . Han er sort i ansigtet som en Morian af sved og krudtslam . Hvor er nu bøge ? Svenskeren ser sig spejdende om efter sin trofaste sidekammerat , der for et øjeblik siden stod her allerfremmest — mellem  » Nummer — etterne . « 
» Nej , mina kåraste------------- ! « 
Med dette udråb og noget , der er halvt en ed , halvt et veråb , iler han nogle skridt ned ad brystværnet . Der ligger en såret jæger . Felthuen har han mistet , trøjen er reven op . På højre side af brystet har skjorten en stor , fugtigglinsende , purpurrød plet . Åsynet er gulblegt , øjnene lukkede , men--------han ånder . 
» Stakkars bror apoteckare , hur ar det fat ? « 
Bøge slår øjnene op og forsøger et smil . Nu kommer der en kammerat til ; det er Magnus . Han snakker om  » Ambulangsjen «  , mensødermark peger over mod overlægen , der er nærmere ved , 

— han har for resten fuldt op at gøre i forvejen . 
Så varsomt som mulig løfte de den sårede op og bære ham over mod overlægens stade . 
» Læg ham der ! «  byder doktoren uden at se op . 
» Hr . Ofverlakare---------- ! «  den store svenskers stemme skælver en smule . 
» Ja , læg ham der , for Pokker ! «  lyder det igen , denne gang temmelig utålmodigt . 
Kammeraterne trykke den såredes hånd med et suk , idet de fjerne sig , — der er meget arbejde endnu , der venter dem . 
Om aftenen den sjette juli sidder sødermark — korporal sødermark , thi han bærer nu de to snore — ved bøges seng på lazarettet i Fredericia . Rundt omkring fra de andre senge lyder der suk og stønnen , men han ænser det ikke . Han fortæller om den mageløse sejr , det lykkelige resultat af ti timers blodig kamp . Endvidere fortæller han , at de begge er blevne forfremmede ; ved apellen i eftermiddag blev han og ét par andre fremkaldte for kompagniet for at modtage udnævnelsen ; kaptejnen havde be 

klaget , at bøge havde fået forfald og ikke kunnet møde . 
Den sårede smiler glad men er meget svag og kan ikke tale . 
Nu lyder der livlig musik ude fra gaden , tonerne af  » den tapre landsoldat «  trænge ind til ham , — det er et kompagni , der drager igennem gaden . Bøge lukker øjnene , — nu ser  , han tydelig for sig en gammel , laset kompagnifane , falmet og gennemskudt , der blaffer lystig for vinden , — den er bleven båren frem til mangen sejr og har vajet over mangen en tapper kammerat i dødens stund ! Gud velsigne gamle dannebrog ! Der kommer et par store tårer frem mellem øjelågene , og et smil lyser over hans slappede ansigtsdrag . 
Der kommer en læge henimod bøges seng . Nå , korpslægen formodentlig , som han har talt om , tænker sødermark , rejser sig og gør honnør . 
» Nå johannes------------- ? « 
Korpslægen griber ham om håndledet ; — efter hans mine at dømme giver pulsen ikke godt håb . Kammeraten forstår og nikker langsomt . Den syge bevæger læberne ; der er noget , han vil have frem . 
» Angelica ! «  hvisker han næsten uhørligt . 
Den unge korpslæge gør en overrasket bevægelse , blodet farer ham i kinderne . Så får 

han en ide . Han griber hastig i inderlommen af sin uniform og fremtager et brev og derudaf et lille portræt , som han rækker bøge . 
Et uendelig lykkeligt smil breder sig over den syges åsyn ; han nikker , peger på brevet og hvisker :  » Svaret . « 
Korpslægen forstår ham ikke . 
Men hvad går der af sødermark ? Han fjerner sig fra sengen , gennemroder febrilsk alle sine lommer , tager en bunke gamle papirer frem , leder og leder------endelig finder han et krøllet og halvsmudsigt brev — 
» Hans bref ! — å , jag hastpanne ! «  udbryder han bedrøvet og slår sig med næven for sin brede pande . Så griber han , med tilsidesættelse af al subordination , korpslægen i armen . 
» Ar det bøges fåstemo ? «  spørger han og peger på billedet , som den sårede holder fastklemt i hånden . 
» Nej kammerat , det er min kæreste ! svarer doktoren og griber uvilkårlig til en skinnende glat guldring , som han bærer på højre hånd . 
» Ja så . Hon hedder Angelica ? « 
» Ja , hun gør . Hør korporal , hvis de bliver her , så hav et øje med det billede , — jeg vil ikke miste det , kan de nok forstå . Men jeg må videre , og han — har ikke langt igen ! « 

bøge har intet hørt , set eller forstået . Han har kun en tanke , — det billede , han holder i hånden . Brevet kan han jo ikke læse , men det får også være , — han ved jo , hvad der står deri . 
Det bliver ganske sort for hans øjne ; alligevel smiler han . Med den ene hånd knuger han det dyrebare billede , den anden har han rakt sødermark , som igen har sat sig ved hans seng , og som nu bøjer sig over ham for at opfange hans sidste ord : 
» Ser du — sødermark — så kom jeg dog — alligevel engang — i første række ! « 
Der var indtrådt en højtidelig stilhed under den gamle herres fortælling . Da denne var endt , tog han på ny sit glas , stødte det stiltiende mod Dalgårds med et venligt nik og drak det langsomt ud . 
Hassel puffede Dalgård i siden og hviskedee : 
» Korpslægen , det er ham selv . Konen hedder ganske rigtig Angelica ; jeg kender godt hendes familie . « 
Man rejste sig nu fra bordet og gik ind i hammers studereværelse for at tage hans bak 

teriologiske laboratorium i øjesyn . Mikroskopet blev stillet frem , og en kogning af bakterier foretagen , — byfogeden spurgte i sin uskyldighed , om det var for at få dem møre — og siden vandrede selskabet ud i haven , hvor kaffen bødes om . 
Til denne havde apotekeren lovet sine gæster en likør , som han selv havde lavet , og hvoraf han var meget stolt ; —  » Kendere , «  forsikrede han ,  » er ikke i stand til at skelne den fra ægte benediktiner . « 
Han var sikker på , at hans gæster ved at smage den ville udbryde i bifaldsytringer , og blev derfnr noget skuffet , da disse udebleve . På sine direkte spørgsmål fik han kun nogle temmelig betingede  » Ja—a « er og  » Jo—o « er til svar , og hassel havde straks funden sig foranlediget til at udtale , at den ikke var nær så klar , som den skulle være . 
» Der er dog vel ikke rottekrudt i ? «  spurgte byfogeden spøgende . 
» Eller amerikansk olie , — hæl «  foreslog krigsråden . 
Hammer forsikrede dyrt og helligt , at krydderier af den slags havde han ikke kommen i . 
Hassel mente imidlertid , at hvad amerikansk olie vedrørte , var sandsynligheden unægtelig 

større , da den her på apoteket netop opbevaredes på flasker af samme form som denne ; tænkes kunne det naturligvis , at flasken ved en fejltagelse var tagen uskyllet i brug , og han syntes oprigtig talt , at smagen mindede forbistret meget om-------- « 
» Amerik—ansk ! «  stammede byfogeden og fo’r op med en mine , som om han havde slugt en skruptudse .  » Jeg må sige dem , at jeg undertiden har tilbøjelighed til kvalme , og er der noget , jeg absolut går af vejen for , så er det — som sagt--------1 « 
» Nå nå , byfoged , det dør de s’gu ikke af ! «  trøstede krigsråden , der gottede sig kostelig over den stakkels mands indbildte kvaler og opmuntrede ham med at fortælle , hvorledes grønlænderne , når det skulle være rigtig fint , drak hinanden til i levertrans-toddyer , hvad der dog ikke syntes at have nogen forfriskende indflydelse på byfogeden . 
Skamfuld måtte flammer indrømme , at hassel havde ret .  » At det skulle hænde på mit apotek og tilmed ved en sådan lejlighed — ! «  sagde han med en oprigtig beklagelse . 
» Ja , de kan være glad , apoteker , at vi har underskrevet protokollen , inden dette kom på ; «  lo krigsråden ; og hermed endte den visitats , 

thi nu kørte kammerrådens vogn for døren , og snart efter rullede den af sted ad stationen til med visitatorerne . 
» Det kunne han for resten have rigtig godt af , den lille , vigtige byfoged ! «  lo krigsråd launing og gned sig i hænderne af fornøjelse . 

X . 
På en klar , kølig oktoberdag gik Knud Dalgård sin vante spadseretur ad åstien . Blad for blad fældede de ludende træer det gulnede løv , og kom der et kraftigt vindstød , raslede en hel regn af pile- og ahornblade til jorden , fejedes ned ad skrænten og hvirvledes ud over vandet , hvor strømmen tog dem og førte dem videre , indtil de standsedes af en sten eller en nedfalden gren , hvorom de så lejrede sig i en tæt klynge , som om de kæmpede for livet og ville holde sammen til det sidste . 
Ikke en lyd kom der ovre fra skoven uden blæstens susen og rågernes ensformige skræp ; markerne lå så usigelig øde , — hele naturen bar dette tungsindige , trøstesløse præg , som er egent for efteråret og stemmer mennesket til alvor . 
Han gik hurtigt for at holde varme , men hans gang syntes mindre spænstig end ellers ; det var som om efterårsstemningen i naturen 

havde taget noget af hans vanlige , ungdommelige frejdighed , og af og til steg der et dybt suk op fra hans bryst . Da han var nået næsten ud til vandmøllen , standsede han og kastede blikket ud på skumhvirvlerne derude på åen . 
Var han syg ? Eller bedrøvet ? 
Nej , ingen af delene . Var der noget , han savnede ? — nej , hvad skulle det være ? 
Og dog — jo ! 
Der var bleven så underlig stille og kedeligt derhjemme på apoteket i den senere tid ; selv hassel var bleven så løjerlig tavs og tvær . 
Skulle det være fordi Hedvig var borte ? 
Hun var over Hals og hoved ved telegram bleven kaldt til København for at pleje sin moster , der var bleven uventet syg ; — det var nok apopleksi . Nu kunne man se , hvilken forandring , det havde gjort på dem alle derhjemme , og Dalgård troede næsten , at han selv var den , der savnede hende mest , hendes milde , venlige stemme og de store , troskyldige øjne ! — å nej , det var vel efteråret , der gjorde sin indflydelse gældende ! 
Nu fattede han som aldrig før stemningen i en lille sang , der hed  » Oktober «  ; — han havde næsten glemt den , men sagte nynnende genkaldte han sig den nu i erindringen ord for ord : 

hvad er det for et suk i skovens kroner ? 
Hvis er den tunge saga , den fortæller ? 
Hvem gælder disse mørke klagetoner ? 
Hvem gælder tårerne , som skoven fælder ? 
Jeg aner det ; naturens sorg jeg fatter : 
det dybe suk , som hist fra skoven kommer , det gælder dig , naturens fagre datter , du skønne , lyse , evigunge sommer ! 
Nu er du død med al din skyldfri glæde , med sang og sol og lune , lyse nætter , — og derfor må din stakkels moder græde , mens blodrødt vinløv hun om båren fletter . 
Som om sangens mørke stemning ikke ville give slip på ham , stod Dalgård endnu nogen tid med blikket fæstet på det af strømmen omtumlede løv . Med et vendte han hovedet om , der lød skridt bag ham , og straks efter kom krigsrådens rokkende skikkelse til syne bag træerne . 
» Hallo ! Er det dem , unge giftblander , der står her og falder istaver ? Hvilke onde anslag mon de nu står og udpønsker ? Hvordan går det med poten ? « 
» Jo tak ! nu er den ganske hel igen , «  svarede den unge mand med et tvungent smil . 
» Men du balstyrige ! Hvad er det dog for et eddikebryggeransigt , de sætter op ? De ser jo 

ud som en rhinoceros , der har fået snue ! Er der noget i stykker ? Er det kærestesorg , eller hvad er det ? « 
» Jeg har jo ingen kæreste , hr . Krigsråd . Men jeg ved ikke , — jeg stod og tænkte på , at det vist måtte være efteråret------- « 
» Sludder ! Efterårsfornemmélser ! — nej , vent de , til de bliver halvfjerds , min far , og får gigt og podagra og slige rariteter , så kan de snakke med . Tag de nu hellere og gå med mig hen til mølleren ; han ligger med spat i koderne og kan hverken vride eller vende sig . « 
Halvt modstræbende føjede Dalgård ham , og de gik sammen ud ad møllen til . Allerede fornemmede de den knurrende , brummende lyd af den rastløs arbejdende kværn og skimtede den fine , hvide tåge af melstøv , der stod ud ad den åbne dør , gennem hvilken møllersvenden sås rumsterende med de tunge melsække , der stod på række og lænede sig op ad hinanden inde i møllen . I det samme fik de øje på en ung kvindeskikkelse , der kom dem i møde på stien . 
Lille og fyldig var hun , og dragten mere fiks og moderne end de åbyske damers i regelen ; omkring en kæk , lille hat , hvis form syntes opfunden udelukkende med hendes rokkehoveds karakter for øje , bølgede et gråt silkeslør , der dækkede halvt over de af vinden frisk 

rødmende kinder og gjorde forgæves forsøg på at dække over et par muntre , brune øjne , som fik et endnu livligere udtryk , da hun opdagede den gamle doktor . 
» Pinedød ! Nu står solen op over Åby ! «  råbte denne fornøjet og strakte begge hænder ud imod den unge pige .  » Er det virkelig dig , min stump ? Velkommen tilbage ! « 
Så vidste Dalgård allerede , hvem den unge dame måtte være , og krigsråden havde næppe haft nødig at forestille hende som sin guddatter , Harriet brede . Ved denne hjertelige modtagelse farvedes den unge piges kinder endnu rødere ; hun hilste venligt på Dalgård og spurgte krigsråden , hvordan det gik med hans gigt . 
» Skidt , min tøs ! «  svarede den gamle lige ud ,  » rent nederdrægtigt . Nu er din gamle gudfader snart kun et vrag , — du kan se , jeg har måttet anskaffe mig en bugserdamper , «  lagde han muntert til , idet han pegede på sin ledsager . 
» Å , de gør dem vist svagere , end de er , krigsråd , så rask og fornøjet , de ser ud ! «  lo frøken Harriet , — Dalgård havde allerede gjort den opdagelse , at hun lo usædvanlig meget , og det med en meget vellydende latter . 
» Nej  .pinedød er det mit alvor . Jeg har da tænkt at søge mig en medhjælper i vinter , og 

så næste år , når vi har holdt jubilæum , så kan i kigge efter gamle launing i vejviseren , for så flytter jeg ind på Frederiksberg med hele menageriet . « 
» Er det virkelig sandt ? — og hvem skal så . være deres afløser ? « 
» Hæ , hæ , hæ , så det kunne interessere dig , lille ven ? Ja , du , det ved jeg s’gu ikke endnu , — du kan jo se at skaffe mig en !-------- nå , mester veniftcus ,* vendte han sig til Dalgård ,  » nu vil de formodentlig ikke mere med denne vej , kan jeg tænke . « 
» Jeg ved ikke----------- «  Dalgård kastede et hurtigt blik på den unge pige , —  » hvis frøkenen tillader------------ « 
» Jagu’ tillader hun ! Gå du bare med ham , min pige , han bider dig s’gu ikke ! «  sagde krigsråden opmuntrende , idet ban tog afsked med de unge og trissede videre ad møllen til , medens Dalgård vendte om og slog følge med Harriet . 
Den gamle havde næppe behøvet at gå i borgen for Dalgård i så henseende , — han så’ ikke det mindste bidsk ud , som han gik der ; tværtom havde den unge dame en afgjort mildnende virkning på hans sind . Det var ligesom om der fra det . lille , smilende ansigt , der tittede op fra den høje , tætsluttende krave , udstrålede en friskhed , der virkede helt smittende , og hans 

triste stemning fra før svandt mærkværdig hurtig under den livlige samtale , der snart kom i gang imellem dem . Han så’ ganske anderledes lyst på al ting nu end for en halv time siden , og når han vendte blikket over mod skoven , der i det gule eftermiddagslys strålede • med tusinde farver , måtte han vedgå , at efteråret også har sin skønhed . 
» De savner vel Hedvig dygtig i denne tid , kan jeg tænke ? «  spurgte frøken brede smilende og med et skælmsk udtryk i de brune øjne . 
» Unægtelig , «  svarede Dalgård oprigtig .  » Jeg tror , vi savner hende alle sammen derhjemme ; og det har nok , efter hvad jeg hører , lange udsigter , inden hun kommer tilbage . « 
» De kan tro , jeg længes også efter hende ; jeg har nu ikke set hende i et helt år . Hun er min bedste veninde . — hvorledes synes de ellers om at være herude i Åby ? « 
Hans blik strejfede prøvende hendes ansigt . Hun var en af dem , man ikke så let bliver klog på , forekom det ham . Så kom det lidt nølende : 
» Jo , — hidtil har jeg haft det særdeles godt her . Det vil sige — hvis nogen havde gjort mig det samme spørgsmål for lidt siden , tror jeg , jeg havde svaret , at jeg så småt var på vej til at savne København . Den tungsindige stem 

ning , som efteråret her på landet fører med sig , og som man slet ikke mærker noget til inde i byen , havde smittet mig , tror jeg . Men — — krigsråden havde sikkert ret , da han sammenlignede dem med solen , — i deres nærværelse glemmer man , at sommeren er borte . « 
» Å , — nu smigrer de , hr . Dalgård ! Men det skulle for resten glæde mig , om det var så , — jeg kan nemlig ikke lide melankolske mennesker ! «  — 
da de nåde åbygårds park , forekom det Dalgård , at hjemvejen havde været ufattelig kort , og da de skiltes , var det af et oprigtigt hjerte , at han lovede snart  » at se over til fader ! « 
Allerede et par dage efter indfriede han sit løfte , og den unge mand blev — som Hedvig en gang rigtigt havde forudsagt — snart en meget jævnlig gæst i godsforvalterens hus , hvor han altid blev modtagen med den vante hjertelighed . 
Da der var gået et par måneder , lagde han ikke længere mærke til , at der var ensomt derhjemme . Når han fra recepturen lod blikket glide over mod parken , og det mødte det skiferklædte tag derovre , hvoraf man nu så’ et betydelig større stykke ovenover træernes bladløse kroner , så bankede hans hjerte allerede lidt hurtigere , og han imødeså’ med higende glæde 

sin næste fridag . Atter måtte han give Hedvig ret : hendes veninde Harriet var en mageløs sød pige , — der var sikkert ikke et par brune øjne i hele verden , der var mage til hendes ! Og så denne lille , musikalske latter , der lød næsten hver gang , hun talte , — hvor den klædte hende uimodståeligt ! 

Xi . 
Da det blev vinter , var der et par af de unge piger i byen , der havde fundet på , at de ville spille komedie . Dalgård blev hvervet til første elsker , og han slog straks til , så snart han hørte , at han kom til at spille sammen med Harriet . Endnu mere end tidligere kom han ved denne lejlighed under indflydelse af hendes farlige , brune øjne , så at han undertiden kunne stirre ganske fraværende efter hende , indtil hun leende måtte vække ham med et : 
» Hr . Dalgård , de glemmer vist deres rolle ! « 
Hassel kom med små , godmodige drillerier og forudsagde , at Dalgård nok snart måtte til København for at få mål til fæsteringen .  » Ja , var det mig , «  kunne han sige ,  » jeg betænkte mig ikke længe ; men tys ! — tavshed forsikres , diskretion er er æressag , som det hedder  » ad denne ikke længere usædvanlige vej . « 
Dalgård lod ham snakke og gjorde ikke engang forsøg på at modsige ham . Og for hver 

gang , han var til prøve sammen med Harriet , følte han sig mere og mere magtbunden . Hvert smil , hvert blik af hende , hvert lille ord , af hvis tonefald han mente at slutte , at hun var ham god , rugede han over som en dyrebar skat . 
Holdt hun af ham ? Han vidste det ikke , turde slet ikke dømme derom . Denne friske , klare latter , som han tilbad , hvor meget og hvor lidt kunne der ligge i den ? Han vidste kun et , — at dette fyldte ham med en lykke , han aldrig før havde kendt , og ønskede kun , at det kunne vare ved altid . Altid ! 
Forestillingen skulle finde sted kort efter nytår . Prøverne , der nu dreves med fuld kraft , afholdtes snart hos den ene , snart hos den anden af de medspillende . Ved en af de sidste , der foregik hos godsforvalterens — det var i juledagene — spurgte Fru brede ham , om de havde fornøjelsen at se ham hos dem nytårsaften ; de skulle have nogle få mennesker af deres om-gangskres . 
» De ved ikke , frue , hvor ondt det gør mig , at jeg må sige nej . Jeg har lovet at tilbringe den i København hos en onkel af mig . « 
» Hvor det var kedeligt ! Vi vil rigtignok savne dem . Men hør , — kan de ikke sende afbud ? « 
Nej , det gik ikke an . Han ville forfærdelig 

gerne , men han kunne ikke . Han havde bestemt lovet at komme . 
Om morgenen på årets sidste dag tog han med toget til byen . De ville ikke få megen fornøjelse af hans selskab derinde , vidste han , — alle hans tanker blev tilbage i Åby . 
Tavs og indesluttet satte han sig til rette i et hjørne af kupeen . En ung , jødisk handelsrejsende , der sad lige overfor ham , var meget opsat på at få en samtale i gang . Han lod munden løbe og fortalte blandt andet , at han rejste i orgeler , kniplinger og ansjoser . Men al hans veltalenhed prellede af mod det panser af utilgængelighed , hvormed Dalgård havde omgivet sig . 
Nogle timer senere drev han om på gaderne i København . Larmen og travlheden i byen , der nu var bleven ham uvant , ærgrede ham . Han gik ind i en forretning og gjorde nogle småindkøb for ikke at komme tomhændet til familien om aftenen ; en bog lod han pakke ind for sig , — den var bestemt for en vis , ung dame derhjemme i Åby . 
Middagen på en restauration smagte ham ikke . Så drev han atter ud på gaden , der nu strålede i et væld af lys . Han kom forbi en blomsterhandlers vindue ; der stod en smuk , ung pige indenfor , omgiven af prægtige bladplanter , 

som hun duggede ved hjælp af en blomstersprøjte . Over det hele billede lå en feagtig glans af elektrisk lys . 
Han fik en underlig , sviende fornemmelse i hjertet ; han kunne ikke holde det ud------ 
så gik han ind et sted og fik sine foræringer pakket ind , skrev et par undskyldende linier på et visitkort , som han lagde ved , og sendte det hele ud til onkelen på Vesterbro . Han fik fat i en drosche og nåde i sidste øjeblik ud til jernbanen . 
Få minutter efter rullede han tilbage til Åby . 

Xii . 
Der var meget livligt hos kammerrådens . Aftensmaden var indtagen , ungdommen — Harriet og veninderne samt fuldmægtigen på godskontoret — legede panteleg i havestuen , så ruderne klirrede derved , medens de ældre herrer fik sig en l’hombre i husherrens værelse . 
Både apotekeren og hassel vare der ; for i aften havde man ment at kunne betro den rødkindede Ane tilsynet med apoteket . Skulle der komme nogen og ringe , — hvad der just ikke var meget sandsynligt — havde hun ordre til ufortøvet at hente en af herrerne derovre . 
Den gamle krigsråd var rigtig i sit es . Han vandt hele tiden og sad og gryntede i et væk af velvære og sparede ikke på en lille ed på de passende steder . 
Inde i dagligstuen spillede dyrlæge krogerup en trekantet whist med sin hjertenskær og kam-merrådinden , hvilken sidste dog senere , da hun måtte trække sig tilbage i husholdnings 

anliggender , erstattedes af fuldmægtigen , der måtte give afkald på de unge damers selskab så længe . 
Dette gav signalet til , at alle pigebørnene klumpede sig sammen i en krog , hvor de sagde og hviskedee og lo , indtil de , som en flok fugle , der kvidrende og småsnakkende har slået sig ned på et tag , indtil en eller anden ydre anledning med et sætter fart i dem og får flokken til at skifte opholdssted , alle fløj op igen og sluttede Kres om Harriet , der foreslog en ny leg . Om de kendte til at smelte bly ? Egentlig skulle det først være klokken tolv , men nu havde de det så yndigt fredeligt . 
» Å , ja det er så morsomt ! «  lød det i kor , og så fik Harriet fat i et glas vand , en sølvske og et tændt stearinlys . Bly havde de rigtignok ikke , men kammerrådindens sykurv blev ran-saget , til man fandt et stykke voks , — det gjorde akkurat samme nytte , forsikrede en af de unge damer . 
Først skulle Emilie Andersen fra elmegården rådspørge oraklet , hvem den lykke skulle times at vinde hendes lille , buttede person inden året var omme . 
Under åndeløs stilhed fører hun langsomt skeen med vokset frem og tilbage over lyseflam 

men , medens seks—syv pigeansigter med spændte miner slutte Kres om åndebesværgerinden . 
» Så ! . . . . . . . . . . . . . . .nu ! « 
Sprut ! —vokset ned i vandet ; noget synker til bunds , hvor det breder sig til en uformelig Klump , — resten svømmer ovenpå , forbundet med det nederste ved nogle tynde tråde . 
» Nn—æ ! Lad os se ! Hvad ligner det ? — det er en støvle ! . . . . . . . .emilie skal ha’ skomager Eriksen med de otte rødhårede drenge ! « 
» Å snak ! «  afbryder Harriet ,  » kan i ikke se , det er en hest . Her er hovedet , værs’god , og fire ben ; — halen , ja den er gået af . « 
» Ja , hvad betyder det ? « 
» Det er naturligvis forvalter Rasmussens brune hoppe , «  ler Harriet . 
» Må vi være her ! «  afbryder Emilie hende purpurrød og slår med lommetørklædet efter hende . 
Nu skal den næste til at prøve sin lykke , og således går det rækken rundt . Vokset får hver gang omtrent samme form , men ved hjælp af en livlig fantasi , finder altid en eller anden noget , det så bestemt ligner , og som hun ved vil gøre sin virkning på den pågældende . — 
» Er der nogen , der kan se , hvad det ligner ? « 
» En ha ss el-nød ! «  lød ganske uventet proviserens stemme lige i nakken på dem . Alle 

pigebørnene til at fare sammen af overraskelse . Hassel  » sad over «  og nyttede sit pusterum til at gøre en lille afstikker ind hos de unge . 
» Det bliver nok os to , skal de se , frøken Ingeborg ! «  nikkede han . 
» Å , tror de , jeg vil have sådan en gammel mand ! « 
» Gammel mand ! Nej , nu har jeg hørt det med ! Ved de egentlig hvordan sådan en ser ud ? Gamle mænd , siger hamlet , have gråt skæg og derhos øjne , der flyde med tyk terpentin og gummi ; de have overflod af mangel på-------- « 
» Nej , hassel , det nytter dem ikke . De er uden nåde kasseret . « 
» Så ? De tror altså ikke , at en mand i min alder , der både er køn og forholdsvis — hin — hårnakket--------- «  sagde hassel og lod fingrene glide gennem de på sine steder temmelig udtyndede lokker . 
» Nåda , provisor ! Vil de se , de passer deres næringsvej ! «  lød det inde fra krigsråden , og så måtte hassel af sted . 
» Nu vil vi se , hvilken mand du skal have , Harriet , «  forlangte en . Men det ville Harriet ikke indlade sig på ; nu duede vokset desuden ikke mere , foregav hun . 
» Så prøver vi noget andet , «  foreslog Emilie fra elmegården .  » Se her , Harriet , nu tager du 

et tændt lys i hver hånd og stiller dig hen foran spejlet , idet du fremsiger følgende Vers : 
nu fly mig at vide , hvis dug jeg skal brede , hvis seng jeg skal rede , hvis navn jeg skal bære , hvis brud jeg med ære skal være ! 
----------derefter må du se , om ikke din tilkommende viser sig for dig i spejlet . « 
» Det kan jeg gerne ; — men jeg er svært bange for , at han ikke viser sig . Men så må du være så god at sufflere mig . « 
» Det skal jeg nok ! — altså : 
nu fly mig at vide — - 
— nej , ikke så hurtigt ; det skal være meget langsommere og med følelse ! « 
Under almindelig latter fremsagde Harriet påkaldelsesformularen med den foreskrevne højtidelighed . Hun holdt stadig øje med spejlet . 
Da hun havde fremsagt den sidste linie og ville sætte lysestagerne fra sig , forstummede latteren lige med et ; blodet fo’r hende op i kinderne , — hun gav et skrig og tabte det ene lys . 
Veninderne , der lige skulle til at spørge , om hun så kunne se noget , stirrede forbavsede på hende , — et blik mod døren sagde dem alt  .  .  .  . . . . der stod nemlig Dalgård lige overfor 

spejlet , smilende og med røde kinder af ilmarschen fra stationen hertil i seks graders kulde . 
» Undskyld , hvis jeg forstyrrer , . . . . . . . . . . . . . . .jeg ville kun spørge , om jeg måtte være her i aften . «  , 
hans øjne søgte Harriet , der havde travlt med at samle lysestumperne op . 
» Men hvad ser jeg , hr . Dalgård , er det virkelig dem ! «  råbte Fru brede , der havde hørt hans komme ude fra køkkenet ,  » ja gud , de er naturligvis hjertelig velkommen . Og jeg , som troede , at de sad inde i København — — . « 
» Ja — jeg skal sige dem , frue , . . . . . . . . . . . . . . . . . . . . Ærlig talt : jeg fandt , at der var så bandsat kedeligt derinde i dag , og da de havde været så elskværdig at bede mig — « 
» Jamen , kære , det var virkelig kønt af dem ! Nu skal vi til at have os et glas punsch , men — vil de dog ikke have noget at spise først ? « 
» Tak , hvis det ikke er for megen ulejlighed ; jeg tror virkelig , at jeg er bleven sulten . « 
Hans dårlige lune var som blæst bort ; aftensmaden smagte ham udmærket , og da man samledes om bordet , hvor punchebollen dampede om kap med æbleskiverne , der selvfølgelig efter god , gammel skik heller ikke savnedes , var han den muntreste af hele selskabet . Og det ville ikke sige så lidt ; thi passiaren gik livlig , bordet 

rundt , og krigsråden og hassel overbød hinanden i at holde taler . 
Man drak det nye år ind , og til slut udbragte Dalgård damernes skål i beåndede udtryk . 
Først en time over midnat tog selskabet afsked med det gæstfrie ægtepar , og det ene  » Glædeligt nytår efter det andet klang ud i den tavse frostnat . 
Nu først fik Dalgård lejlighed til at veksle et ord med Harriet . 
» Jeg har lagt en lille bog til dem inde på deres sybord , «  sagde han lavmælt ,  » De vil forhåbentlig ikke forsmå den . « 
» Tak for deres venlighed , «  svarede hun og trykkede hans hånd . 
Men hvad det var , der var gået for sig inde i havestuen umiddelbart før hans komme , — det fik han ikke at vide . — 

Xiii . 
Den med megen spænding imødesete komedie blev hverken værre eller bedre , end den slags forestillinger i regelen er . Det må dog siges , at Dalgård lagde megen varme i sine replikker i scenerne med Harriet , hvorfor også hassel senere puffede ham i siden med en fiffig blinken og vidnede , at  » det havde han gjort Pokkers godt . « 
Aftenen sluttede selvfølgelig med en Dans , og Dalgård havde gerne lagt beslag på Harriet hele aftenen , — han syntes ligefrem , han havde en vis ret dertil efter de roller , de havde spillet sammen . Men da han allerede for tredje gang bød hende op med et udtryk i øjnene , som om han kun ønskede , hvad øjeblik det skulle være , at lægge sit liv i hendes hænder , blev hun med et ganske alvorlig , trak ham en smule til side og sagde' dæmpet : 
» Jeg har længe tænkt på at bede dem om en ting , hr . Dalgård . Vil de svare mig alvorlig 

på et spørgsmål , . . . . . . . .men ganske alvorlig , ganske ærlig , hører de ? « 
» De ved , frøken , de kan befale over mig , «  svarede han , undrende sig over det næsten ængstlig bedende udtryk i disse brune øjne , hvori man ellers kun traf munterhed og skælmeri . 
» Sig mig , synes de . . . . . . . . . . . .jeg mener , tror de , at jeg er . . . . . . . . . . . . . . . . . .koket ? « 
» Men bedste frøken — — ! « 
» Ja — de ved nok , at jeg altid er så munter ; jeg ler jo så meget , men det kan jeg ikke lade være med . Og nu var jeg bange for , at det kunne opfattes galt . Men . . . . . . .de tror det jo ikke , vel ? « 
» Nej , hvor kan de tænke------------1 « 
» Nå , gud ske lov da , —takl «  sagde hun , greb hans hånd og gav den et lille , fast tryk . 
Men til alle de næste danse var frøken Harriet optagen ; ikke engang så meget som en lille ekstra havde hun tilovers for Dalgård , og og denne følte til sin sorg , at hun ligefrem undgik ham for resten af aftenen . 
Det var derfor i en underlig stemning , at han gik hjem . Han kunne ikke fatte grunden til det omslag , der med et var indtrådt i den unge piges sindelag imod ham . 
Akkurat som dengang med Hedvig ! 
Skulle han da være fordømt til stadig at 

løbe panden mod en mur ! Var han da så klodset eller så dum og ubetydelig , at . . . . . . . . . . . . . Ja , med Hedvig havde det været en anden sag ; hende elskede han ikke ; men Harriet ? Jo , det følte han , at dette var den rigtige , varme , alt-tilsidesættende kærlighed , hvorom digterne synger . 
Og så havde hun i aften trukket sig tilbage fra ham på en måde , der ikke var til at tage fejl af , tænkte han med harmblandet sorg . — å , det var naturligvis kun en eller anden lille misforståelse , der nok ville klare sig ; det kunne ikke være andet : Harriet måtte have noget tilovers for ham . — 

Xiv . 
Der gik et par dage . Dalgård gik endnu og grundede over hin aftens tildragelser . 
» Vi havde besøg i går , «  sagde hassel så en morgen . 
» Så , «  svarede Dalgård ligegyldig .  » Af hvem ? « 
» Af den nye doktor , krigsrådens amanu-ensis . « 
» Nå . — hvad er han for en fyr ? « 
» Det er ingen  » Fyr «  . En rigtig flink , ung mand er han og voldsomt dygtig , siger den gamle . Han er ganske indtagen i ham . De kender ham for resten . « 
» Gør jeg ? Ja , det er nok mulig ; jeg kender jo en del . « 
» Ja , det vil sige : de kender ham kun af omtale . Nå ?  . . . . De kan ikke gætte , hvem det er ? « 
» Nej , de må undskylde , det kan jeg virkelig ikke . « 

» Nå ja . Her ligger for resten hans kort . « 
InituPinit==der stod : deruPder==P . heruPher==a . heruPher==vejlby , deruPder==læge . 
» Vejlby ? Er det ham . . . . . . . . . . . . . . .ham oppe fra Århus ? « 
» Netop ham , «  nikkede hassel . Er det nu ikke pudsigt , hvad ? « 
» Å jo . « 
Proviseren stirrede forbavset på Dalgård . 
» Hør , hvad er der egentlig i vejen med dem ? De er mig så nederdrægtig udeltagende i dag . Jeg vil sige dem , at det er en overordentlig elskværdig , ung mand . De kan tro , der bliver noget for pigebørnene at knejse efter , — han har ingen ring på ! « 
Dalgård svarede ikke . 
» Kan de nu ikke sige mig , hvad der fejler dem ; — de ser jo så edderspændt ud som en arrig moppe ! Er det kæresten ? « 
» Å , gid både de og krigsråden ville blive mig fra livet med deres kærestesnak ! Jeg har ingen kæreste . . . . . . . . .og får heller aldrig nogen , «  svarede Dalgård mut . 
» Hoho—o ! «  fløjtede hassel med et langt , prøvende blik på sin unge kollega og vandrede over i sit laboratorium . Han regnede snart ud , at Dalgård og Harriet gik og sukkede for hinanden , og at kammerråden var imod partiet , — å , han — hassel — så’ den slags ting 

med et halvt øje , men vi skulle dog få at se , at den kammerråd kom til at give efter , for han — hassel — interesserede sig nu for den ting ! — 
han var derfor nær gået bagover , da Harriet brede et par dage efter kom spadserende ind i apoteket — arm i arm med den nye doktor , hvem hun forestillede som sin trolovede . De havde kendt hinanden et helt år ; thi dr . Vejlby havde kommet meget til sin onkel i Skovsted præstegård , hvor Harriet havde været i huset , og sagen havde egentlig været på det rene imellem dem , før hun tog derfra ; men da hans stilling dengang endnu havde været usikker , havde de foretrukket at vente . 
Så var det , at krigsråden i spøg havde foreslået , at hun skulle skaffe ham en medhjælper og efterfølger , og Harriet havde taget ham på ordet og anbefalet Vejlby at søge pladsen hos den gamle . Og da den unge læge straks ved sit komme havde vundet alles hjerter , også i hendes hjem , var trolovelsen kommen i stand , før nogen udenforstående havde anet noget derom , og han og hun vare nu det lykkeligste par menneskebørn under solen . 
» Må jeg så forestille dig kandidat Dalgård , «  sagde den unge pige til sin kæreste ,  » jeg tænker , de to herrer vil blive rigtig gode venner ! « 

dr . Vejlby rakte ham venligt hånden .  » Det glæder mig at lære dem at kende , «  sagde han hjerteligt ,  » jeg har allerede hørt dem så fordelagtigt omtale . Vi vil sikkert komme godt ud af det sammen , da vi jo selvfølgelig får meget med hinanden at gøre , og jo egentlig fra gammel tid er kolleger . « 
Og Dalgård ? 
For ham var forlovelsen et hårdt slag . Selv om han tilsyneladende tog den fuldbyrdede kendsgerning med beundringsværdig ro , idet han besvarede den unge læges venlighed med forbindtlig imødekommen og mødte hassels himmelfaldne miner med et resigneret smil , brændte dog i hans indre et bål af harm og skuffelse . 
I dagevis gik han og grundede på kærlighedens uransagelige gåde , men måtte dog til sidst indse , at den hede , heftigt opblussende følelse , som han så ofte og med så skønne farver havde fundet afmalet hos digterne , ikke sjælden viser sig kun at være en flygtig tilbøjelighed , der ikke har varig rod i hjertet . 
Ligesom metaltråden af den elektriske strøm i et nu kan bringes i heftig glød for i næste øjeblik , når indvirkningen ophører , atter at kølnes , således — tænkte han — kan den hastig fremkaldte attrå atter svinde , når eftertanken får råderum , og sindet styrkes ved — arbejde . 

derfor kastede han sig i sin fritid på ny over sit yndlingsfag , botaniken , og dyrkede i de timer , der ikke optoges af hans daglige arbejde , med Iver og flid bakteriologien til stor glæde for hammer . 
Under dennes vejledning fattede den unge mand hurtig en levende interesse for denne gren af videnskaben , og snart knyttede den fælles gerning de to således sammen , at Dalgård blev helt uundværlig for den gamle apoteker , hvis øjne i den senere tid ikke længere tålte mikroskoperingen så godt . — 

Xv . 
Det var ikke krigsråd launing og familien brede alene , der syntes godt om den nye læge . Overalt skaffede hans vindende væsen og tillidsvækkende optræden ham mange venner , og da han så oven i købet straks havde det held , at behandlingen af de første patienter , der søgte ham , fik et overraskende godt udfald , fløj hans ry snart viden om , og hele egnen var snart overtydet om , at dr . Vejlby var en hel mirakeldoktor . 
Den formodning , han havde udtalt , at Dalgård og han nok ville komme godt ud af det sammen , slog ganske til . Det varede ikke længe , før den unge farmaceut fuldstændig havde forsonet sig med den tanke , at det ikke havde været skæbnens vilje , at han og Harriet skulle have hinanden , og den forklarlige , øjeblikkelige skinsyge , der havde grebet ham ved efterretningen om trolovelsen , svandt nu lige så hurtigt , som hans forelskelse var kommen . 
Der knyttedes et varmt , oprigtigt venskab imellem de to næsten jævnaldrende mænd , og ingen kunne tage mere hjertelig del i det unge 

pars lykke , end Dalgård nu gjorde . Snart var han atter en ligeså hyppig og velset gæst i godsforvalterboligen , som han havde været før dr . Vejlby s komme . 
Kammerråden og hans frue havde naturligvis ingen ro , før deres tilkommende svigersøns moder , enkefru Vejlby , havde lovet at glæde dem med et besøg . Da hun så kom , vidste de ikke alt det gode , de ville gøre hende , for at hun skulle føle sig rigtig vel hos dem . 
Det var rørende at se den lille kone , der var så stolt af sin store , dygtige søn som en Cornelia , gracchernes moder , og dog så beskeden i al sin færd , næsten overvældet af al denne venlighed . Harriet var hun sjæleglad for ; nu kunne hun rolig lægge sig til at dø , sagde hun , efter at have set sin kære Peter Andreas i i så gode hænder . Den unge pige sluttede sig hurtig til hende ; de skulle få det så rart sammen , for det var da en selvfølge , at Fru Vejlby , der jo var helt alene , flyttede til dem , når de vare blevne gifte . 
Men herom ville den lille frue ikke høre tale . Med en bestemthed , man ikke skulle have tiltroet hende , erklærede hun , at hun ikke på nogen måde ville trænge sig på dem ; Harriet skulle have lov at være encrådende husmoder i sit hjem . Man vidste jo nok , hvor 

mange hensyn , der skulle tages , når et ungt par skulle have et gammelt menneske som hende i huset , og hun ville hellere have , at hun og de skulle længes lidt efter hverandre , end at de hvert øjeblik skulle ønske hende derhen , hvor peberet gror . 
Desuden kunne hun slet ikke undvære sit kære København , hvor hun var født , og hvor hun havde tilbragt hele sit liv . Nu havde hun tilmed fundet sig sådan et godt pensionat med en hel mængde rigtig livlige pensionærer , så hun kom såmænd ikke til at lide nogen nød . 
» Og så er der en ting til , «  sagde hun en dag , da man sad og holdt mørkningstime efter middag .  » Jeg skal sige dem , jeg er aldrig rigtig dristig ved disse gamle herregårde — uh ha ! « 
« er de ræd for rotterne , Fru Vejlby ? «  spurgte kammerråden . 
» Rotterne ? Ja , det kan være galt nok med dem . Men der er dog det , der er værre-------- ! « 
» Å , her er såmænd ingen spøgelser , «  faldt Harriet ind med sin lille , klangfulde latter . 
» Ikke  . . . . ? « 
Man kunne i halvmørket ikke se Fru Vejlbys ansigt , men man følte , at hun sad og nikkede betydningsfuldt , som om hun ville sige : jeg ved nok , hvad jeg ved . « 
» Bevares , Fru Vejlby , de har da ikke mærket 

noget ? «  spurgte Fru brede dæmpet ; — hun var jo ikke nogen heltinde , når man kom ind på det kapitel . 
Fru Vejlby ville ikke rigtig ud med sproget og havde vist heller ikke andet at påberåbe sig , end nogle mærkelige lyde , hun af og til havde hørt komme ovre fra herregården om natten . 
» Ja , noget er der om det , «  mente kammer-rådinden .  » Du husker vel nok , brede , hvad godsejerens har fortalt . En augustaften , da der var et par fremmede derovre , og de alle sad i haven og havde en lampe tændt , følte de lige med et noget blødt stryge dem over ansigtet ligesom en usynlig hånd . . . . . . . . . . . I det samme gik lampen ud----------------------— ! « 
» Jamen det var jo en ugle , lille Sofie , det var de dog enige om . De flagrer jo efter lyset , og så har den naturligvis slukket lampen med sit vingeslag . « 
» Ja , — de mente jo rigtignok , at det havde været en ugle ; men enhver har jo lov at tro , hvad han vil . Og jeg mener nu , at der godt kan tænkes en vis forbindelse mellem de henfarne ånder og os mennesker . Og skulle det så være umuligt , at de var i stand til at vise sig for os imellem ? Hvad mener de , dr . Vejlby ? « 
» På det første vil jeg svare : ja , og på det andet : nej , ligesom i den panteleg , man kalder 

samvittighedsspørgsmål . Jeg for min part holder det for højst usandsynligt , at de henfarne sjæle på ny skulle kunne påtage sig menneskelig skikkelse . For mig har i hvert tilfælde ingen hidtil vist sig . « 
» Da ved jeg dog , Peter Andreas , at det spøgede godt nok på det gamle apotek , som din onkel havde . Kan du måske forklare mig , hvem der kastede alle de glas ud fra loftet om aftenen , når der ingen var deroppe ? « 
» Nej , det kan jeg ikke , lille moder . Men det har jeg heller aldrig selv været vidne til ; jeg har kun hørt det af den gamle laboratoriumskarl , og han var vist ikke altid så pålidelig i de dele . Det spøgeri , jeg selv var med til der-------- . « 
» Har du virkelig set noget ? «  spurgte Harriet spændt og rykkede lidt nærmere hen til sin kæreste .  » Lad os da høre---------- . « 
» Å , det var ikke noget videre , men nok til at sætte en ungdommelig indbildningskraft i bevægelse . Jeg var discipel på apoteket i København og var med en af mine venner på en fodtur , der endte oppe i en lille by i nordsjælland , hvor onkel havde sit apotek . Det var en meget gammel bygning , interessant i flere henseender . Der havde i sin tid været munkekloster , hvorom endnu flere ting vidnede . 
Som moder nylig sagde , havde det gamle 

apotek ord for at være hjemsted for spøgeri , og den omtalte , gamle laboratoriumskarl havde på mine besøg hos onkel fået proppet mig med en hel del af slige sælsomme historier . 
Det var en sen aften , da jeg på den nysnævnte tur træt og mødig stillede hos onkel ; min ven havde jeg efterladt på en villa ude ved kysten , hvor han skulle overnatte hos nogle slægtninge . 
Onkel blev meget glad over at se mig men beklagede samtidig , at gæsteværelset var optaget af en af tantes veninder , der netop var der på besøg . Men hvis jeg ville tage til takke med et Kammer , der til dels var møbleret og lå i øverste etage , var det til tjeneste . 
» Det er deroppe ved siden af glasloftet , hvor det spøger , «  lagde onkel smilende til . 
Jeg takkede og tog imod tilbudet . Bange var jeg ikke , hvorvel de historier , jeg af og til var bleven opvartet med , måske nok havde gjort sit til , at mit sind var blevet en smule modtageligt i den retning ; men jeg var da et voksent menneske , mente jeg , og træt var jeg , som en grøftegraver efter fyraften . 
Kammeret , vidste jeg , var blevet benyttet af en tidligere ejer , hvem jeg forestillede mig som en sær , gammel herre . Han havde haft mange interesser , var en anset zoolog og kendt over 

hele landet som en fortrinlig konservator . Det omtalte loftskammer havde han brugt ved sine fugleudstopninger ; formodentlig havde han valgt et så afsides liggende sted , for at ingen skulle komme til ulykke med alle de giftige stoffer , han havde brug for i dette øjemed . Jeg havde tit beundret en mægtig havørn med vidtudspilede vinger , som han selv havde udstoppet , og som endnu stod til pryd i apoteket , et smukt minde om den gamle mands fortrinlige dygtighed i denne retning . 
Da jeg havde fået noget at spise , var jeg ved at trille ned af stolen af bare søvnighed . Jeg fik et lys tændt og sagde :  » god nat «  , idet jeg afslog onkels venlige tilbud om at følge mig op , — jeg kendte så udmærket godt vejen . 
Med hånden skærmende om lyset , hvis flamme et par gange truede med at blæses ud , skred jeg over gården . Jeg spejdede op imod det omtalte flaskeloft og fik øje på vinduet i det Kammer , hvor jeg skulle ligge . 
Men hvad var det ? Der var jo lys deroppe ! 
Et ganske svagt skær skinnede virkelig ud gennem ruden . Nej — nu var der atter mørkt ! Skulle der være nogen , der havde noget at skaffe deroppe på denne tid , tænkte jeg . I næste øjeblik så’ jeg lysstriben gennemløbe loftet og meddele de af gammelt støv næsten 

uigennemsigtige tagruder et ligesom fosforlysende skær . 
Nå , så måtte der vel være nogen deroppe , mente jeg og skred trøstig op ad de gamle , hulslidte trappetrin . Knirk , knirk , knagede trinene oppe i det øverste af trappen — der lød listende skridt af en , som kom ned oppe fra . Jeg så’ i vejret , — det var ikke andre , end en af tantes piger , som havde været oppe med vandfad og håndklæde på mit værelse , og nu sjokkede ned igen på sine filt-pampusser . 
Jeg vekslede et par ord med hende og mærkede straks , at hun ynkede mig svært , fordi jeg skulle ligge deroppe og sove en hel nat igennem . Ingen skulle få hende til det , ikke om man så ville forgylde hende , erklærede hun . 
» Hvad slemt kan der da egentlig gå for sig deroppe ? spurgte jeg roligt smilende , — jeg morede mig i mit stille sind- over hendes betænkelige miner . 
» Uh , jo ! «  —hun skottede ængstlig til siderne og hviskedee :  » Det er ham , den gamle apoteker  . . . . . .han går igen 1 — og så sidder han deroppe mellem alle sine udstoppede utysker og tæller sine penge , — Lars har mere end en gang hørt , hvordan det går til ! 
» Så tror jeg , jeg vil gøre mig gode venner med ham , «  lo jeg og sagde hende god nat . 

pigen listede ned , og jeg gik op over det store , skumle loft . 
Jeg nægter ikke , at det tog sig mindre hyggeligt ud i den belysning . Jeg måtte stadig skærme med hånden mod trækvinden , for at lyset ikke skulle slukkes . De ældgamle gulvbrædder vare skrå og ujævne ; under taget stod lange , mørke reoler med flasker og krukker . Her var en med gamle , støvede glaskolber og retorter af grønt glas , som man havde brugt dem foi’ to hundredår siden . Dem havde jeg ved en tidligere lejlighed betragtet med ærefrygt , — de mindede mig om alkymisternes tid . 
Jeg så’ i tankerne for mig langskæggede , alvorlige mænd i sorte kapper stå foran flammende ovne med digler , hvori de smeltede metaller for deraf at fremstille guld . Eller også , destillerede de trylledrikke og livseliksirer , sammensatte af slangekød og harehjerter , af bulmeurtens giftige saft og hjerneskallerne af henrettede forbrydere . 
Så rystede jeg de tanker af mig og nåde kammerets dør . Pigen havde ladet den stå på klem . 
Idet jeg åbnede den , fo’r en trækvind susende hen over loftet og isnede mig i nakken . Lyseflammen blafrede voldsomt , jeg skyndte mig 

at holde hånden for , . . . . . . . . .men det var for silde , — den gik ud . 
Så stod jeg i mørke og famlede mig frem til servanten i det håb at finde tændstikker der . Jeg fik også ganske rigtig fat i et bundt , men til al uheld kom jeg til at rive dem ned i vandfadet , — så var de ødelagte ; og jeg måtte se at finde i seng uden lys . 
Havde endda månen skinnet ; men himmelen var overtrukken , der var ikke spor af måne at se . Sengen fandt jeg imidlertid og var i en fart af klæderne . 
Få minutter efter sov jeg som en sten . « 
» Er der så ikke mere ? «  spurgte Harriet , halvt skuffet , halvt lettet i sind . 
» Jo , — nu er det først , at det begynder . 
Jeg , som ellers altid sover uden afbrydelse , fra jeg lægger hovedet til puden , og til solen om morgenen skinner mig i ansigtet , jeg vågnede , da jeg havde sovet — hvor længe ved jeg ikke , men det kan ikke have været meget sent . 
Formodentlig var jeg overtræt og lå nu og ærgrede mig over , at jeg ikke kunne falde i søvn igen . Så — med et — hører jeg en sagte stemme , der syntes at komme henne fra hjørnet af værelset . Først troede jeg , at det var indbildning , men så lyder det igen , svagt 

ganske vist , men dog tilstrækkelig tydeligt til , at jeg kunne opfatte lyden . 
Syv og tyve — ni og tyve — fem og tredive — lød det , og så kom der et slag , en kort , ejendommelig lyd , som når man smækker en skuffe hårdt i . 
Jeg rejser mig halvt op i sengen . I kammeret er der stadig mørkt som i en grav . Var det min fantasi , der løb af med mig ? Var det ikke karlens og pigens snak om den gamle , der talte sine penge , som fik mig til at høre noget , der rimeligvis slet ikke eksisterede ? 
Fem — syv — sytten —• seks og tyve — to og fyrre — treds . — smak ! lød det på ny . 
Jeg mærkede en isnende fornemmelse over hovedbunden , — hårene  » rejste sig «  på mit hoved . Nej , jeg tog ikke fejl ; jeg hørte det alt for tydeligt , og stemmen kom fra hjørnet , hvorfra jeg først havde hørt den . 
Halvfjerds — fem og halvfjerds . . . . . . . . . . . . . . . . . 
Nu havde jeg nok . Jeg måtte have vished . Med et sæt sprang jeg ud af sengen .  » Er her nogen ? «  råbte jeg med lydelig røst — — . 
Intet svar . 
I det samme gød der sig en lille stribe månelys ind gennem vinduet , listede sig langs væggen og oplyste krogen ,- hvorfra den hemmelighedsfulde stemme kom , ganske svagt . 

åndeløs stirrer jeg derhen imod og ønsker kun , at månen ville komme bedre frem . 
Et par sekunder efter trådte den frem bag en tyk sky , som hidtil havde skjult den , og fyldte hele kammeret med sit vage , blege lys . Hvad der herved viste sig for mig bragte mit blod til at stivne . 
En lille , krumbøjet mandsling i gullighvid kappe , med et stort , skaldet hoved og stive , glasagtige øjne , der stirrede ud fra de store øjehuler , sad eller stod ubevægeligt ludende over et bord med kasser og bøger . 
Var det den gamle apoteker , der ved nattetid vedblivende øvede sine sysler i sit kære arbejdskammer ? 
Jeg ville til at råbe igen , men rædselen lammede min tunge . Stiv og ubevægelig som selve genfærdet stod jeg med den ene fod på gulvet , den anden endnu i sengen . . . . . . . 
To og fyrre — fire og fyrre------------lød det på ny henne fra spøgelset , uden at jeg dog kunne se ham åbne munden eller foretage nogen anden bevægelse . 
Nu blev det mig for galt . Med en voldsom kraftanstrengelse overvandt jeg den lamheds-tilstand , skrækken havde sat mig i ; jeg bøjede mig ned og fik £it i min ene støvle . Den kastede jeg af al magt over i det uhyggelige hjørne . Jeg hørte den slå mod væggen og ramle ned imellem 

kasserne og bøgerne , af hvilke den tog et par stykker med sig i farten , idet den faldt på gulvet . 
Så hørte og så’ jeg intet mere ; thi nu sprang jeg på hovedet i seng , vendte ansigtet mod væggen og trak tæpperne op om næsen — og så sov jeg . 
Ja — så er der ikke mere ! « 
» Nej holdt ! Det slipper de ikke med , min gode doktor ! «  råbte kammerråden .  » Må vi bede om en ordentlig forklaring . « - 
» Ja  . . . . kom du ikke under vejr med , hvordan det hang sammen , Peter Andreas ? «  spurgte Harriet .  » Var der ikke noget at se om morgenen , da det blev lyst ? « 
» Jo der var . Men det vil jeg ikke fortælle , for så går jo hele duften af historien . « 
» Det kommer de virkelig til , hr . Svigersøn , for ellers får jeg ikke lukket et øje i nat af skræk for at møde nogle af de gamle , salige grever ovre fra åbygård , «  erklærede Fru brede .  » Var spøgelset måske et levende menneske ? « 
» Nej langtfra . Det var . . . . . . . . . . . .en udstoppet pelikan . Den havde stået deroppe mellem bøger og kasser siden den gamles tid og var nu kommen til syne ved en oprydning . » 
» Men — undskyld — jeg troede ikke , at en udstoppet pelikan kunne snakke ? «  spurgte gods 

forvalteren , — han ville dog føle fortælleren lidt nærmere  » på tænderne «  . 
» Det har jeg heller ikke sagt , den kunne . Stemmen kom nemlig fra et talerør , der førte nede fra apoteket og udmundede i det omtalte hjørne . Den afdøde apoteker har vel ladet det indrette for nemt at kunne sætte sig i forbindelse med personalet , når han sad deroppe og arbejdede . « 
» Men sad da deres onkel den nat og talte penge nede i apoteket ? « 
» Nej . De mystiske tal , jeg hørte , kom fra den vagthavende medhjælper , der efter en travl dag nyttede en silde nattetime til at taksere recepter . Og slagene , der hver gang fulgte umiddelbart på , var den lyd , der fremkom , når han efter at have udregnet og påskrevet prisen på medikamentet , huggede apotekets stempel i recepten . 
Hele spøgeriet var altså af meget naturlig og let forklarlig oprindelse . « 
» Jamen — jeg tror , jeg var død af skræk , om det havde været mig , det var hændet ! «  gyste Harriet .  » Skal vi ikke tænde lampen , moder ? « 
» Det gælder først og fremmest om , at man har en god samvittighed , mit barn , . . . . . . . . . ! « 
»  . . . . . . . . .og maven i orden ! Ikke sandt , doktor ? «  sluttede kammerråden . 

Xvi . 
Fra Hedvig kom der brev med sædvanligt mellemrum . Tanten var nu bedre , og den unge pige tænkte så -småt på snart at kunne vende tilbage til hjemmet . Imidlertid trak det ud til henimod foråret ; men så var det også nødvendigt , at hun kom , thi frøken Brask skulle have bryllup med sin dyrlæge i maj , og Hedvig skulle da overtage hendes hverv i huset . 
Dalgård sendte hende jævnlig en venlig tanke , og når han så’ på hendes billede , der stod på hans og apotekerens fælles arbejdsbord , og genkendte det vindende smil og de store , kønne , troskyldige øjne , så kunne han ikke nægte , at han længtes efter snart at have hende tilbage i deres lille Kres . 
En gang greb han sig endogså i at være falden i tanker over snerleranken , der endnu lå i hans brevtaske . 
Mon hun endnu gemte hans pyrolablomster  ? — det kunne more ham at vide det . 
Og tankerne fandt vej til granlunden , — frem for hans bevidsthed dukkede mindet om hin julieftermiddag , og med et stod det så 

klart , så forunderlig levende . . . . . . . . . .for der lå jo dog egentlig nu så meget imellem ! 
Mon også hun huskede det alt sammen endnu , brombærtornen , springet over’ stenten , hele det lyse , muntre sommerbillede derude fra den duftende skov ?----------- 
der foresvævede ham et ord , hun engang havde sagt ; — jo , nu huskede han det :  » Mandstro er en sjælden urt ; den vokser ikke ved alle veje ! « 
Hun havde haft ret .  » Ude af øje , — ude afsind , «  det er jo så gammelt som verden selv , og egentlig havde han dog fra første færd af følt sig så tiltrukken af hende ! Nå ; hun havde måske også glemt , — huskede måske knapt mere , at der gik en herhjemme , der hed Knud Dalgård ! 
Der kom en underlig uro over ham .  » Det må være foråret , «  tænkte han og arbejdede videre . 
Også hassel længtes efter den unge pige . Hver dag talte han om , hvordan det og det skulle være , når nu Hedvig skulle til at stå for styret derhjemme . 
Og da hun så endelig kom , var det som om hun spredte et helt nyt lys over sit gamle hjem . Var hun end bleven mere stille og al 

vorlig under sin pligtopfyldende gerning hos den syge tante , så virkede dog hendes unge skikkelse med det prægtige , lyse hår og det milde blik som en varmende solstråle på en vintergrå dag . Og at man var glad ved at have fået hende tilbage , det mærkede hun på de mange små , daglige opmærksomheder , som de alle — og Dalgård med særlig glæde — ydede hende , og hun modtog dem med den samme fordringsløse ynde , som denne straks havde fundet sig så tiltalt af . 
Og foråret , der nu var kommet med al sin forjættende fryd , med spirende blomster og bristende knopper , syntes at skulle blive rigt på tildragelser for Åby apotek . 
For det første stod det store vendepunkt i frøken brask’s liv for døren . Hver dag kunne man se den lykkelige brud løbe frem og tilbage mellem apoteket og det lille hus , som dyrlægen — der hidtil havde boet til leje hos skolelæreren — havde købt i udkanten af byen . 
Der kom snehvide Gardiner og blomstrende potteplanter i vinduerne , og til sidst førte frøken Brask i al hemmelighed et kræmmerhus salt og et kvart rugbrød derhen , — så ville der aldrig blive mangel i huset . — 
for det andet : hassel havde fået privilegium . Da det i- vinterens løb var blevet vedtaget , 

at der skulle oprettes et nyt apotek i København , havde han , dels efter hammers tilskyndelse og dels efter sin for længe siden tagne beslutning , søgt den dertil knyttede bevilling . Selv havde han aldeles ikke ventet at få denne , og da den nu kom , var han lige ved at angre , at have gjort skridt i den retning . 
I de første dage var den gamle , skikkelige provisor rent fortvivlet over at skulle forlade sit mangeårige hjem , sine roser og sin vante gangskres , som han nu var vokset så fast sammen med ; men kendsgerningen forelå , der var intet at stille op dermed , og snart fik denne hans nyeste interesse tag i ham . Der blev nok at gøre med at rejse til hovedstaden , købe grund og påbegynde indretningen af apoteket . 
Det faldt af sig selv , at Dalgård nu tillige måtte overtage hassels del af arbejdet i apoteket derhjemme , og denne udvidelse af sin virksomhed påtog han sig med en lyst og Iver , der syntes stadig at øges , jo mere han tik at arbejde med . 
Han var med andre ord godt på veje til at  » gro fast «  , ligesom hassel i sin tid havde gjort det . Og nu forstod han så godt , at det var muligt . Aldrig tik han tid til at kede sig , altid havde han nok at sysle med . Han tænkte på møllersvenden i den schubertske sang : ligenu 

først følte han , at hendes billede havde været gemt i hans hjerte siden den første gang , han så’ hende ; og havde det end under hendes fraværelse for en kort tid været fortrængt af et par mørkebrune , ildfulde øjne , så stod det nu med tusindfold øget glans for hans bevidsthed , og aldrig skulle det mere udslettes . 
Kunne og ville hun kun give ham det mindste håb , skulle hun få at se , hvor trofast og varmt hans hjerte slog for hende , og hvor rede han var til at give sit liv for hende , om det skulle være , —nu kunne han ikke miste hende ! 
Han nærmer sig apoteket og sagtner sine skridt , medens han søger at dæmpe sin voldsomme bevægelse . Hassel undgår han men søger den unge pige , først i stuerne , så i haven . Hun er der ikke . Så er hun naturligvis gået over til bredes , og håbet om at træffe hende alene endnu i dag derved tilintetgjort for ham . 
Sørgmodig sætter han sig under valnøddetræet , der dufter og skinner af friske , blanke blade . Rundt om ham udfolde syrener og guldregn deres lysende pragt , — han ænser dem ikke men sidder rugende med albuen mod bordet og støtter panden mod hånden . — 
endelig rejste han sig langsomt og drev ud ad den kendte vej langs åen . Han havde ikke øje for , at naturens foryngelse her foregik i 

ligesom potenseret fylde , at spire ved spire her myldrede op af det sorte , fugtige , duftende muld------- 
med et gav det et sæt i den unge mand . Han standsede og stirrede ned mod åbredden , hvor han havde fået øje på en lys kjole og to lange , gule fletninger . 
Det var Hedvig . 
Hun stod på en lille bådebro og bøjede sig ud over vandet . Med den ene hånd holdt hun kjolen sammen om fødderne , medens hun med den anden ved hjælp af sin parasol stagede efter noget ude i åen . Et kraftigt strejflys gød sig mellem de lyse bøge ned over hendes ranke skikkelse , — hvor tog hun sig dog fortryllende ud i disse omgivelser ! Dalgård følte sit hjerte banke lydt , — aldrig havde han følt sig så dragen af hende som i dette øjeblik ! 
Nu drejede hun hovedet og fik øje på ham . 
» Kom ned og hjælp mig , hr . Botaniker ! «  råbte hun spøgende op til ham ,  » her er en meget mærkelig plante , sikkert en værdifuld forøgelse af vor berømte Flora ! « 
I løb ilede han ned ad skrænten og stod åndeløs foran hende . 
» Bliv ikke vred , frøken , jeg — — ville gerne spørge dem om en ting . Måske er øje 

blikket uheldig valgt , da det er en meget alvorlig sag . . . . . . . . « 
» Ja det mærker jeg , «  svarede Hedvig , som , trods den dybe rødme , der steg op i hendes kinder , søgte at vedligeholde den spøgende tone . 
» For mig i hvert tilfælde , «  vedblev Dalgård .  » Er det sandt , at---------de vil gifte dem med hassel ? «  busede han ud . 
Hun hævede de kønne øjne op mod Dalgårds , der udtrykte den ængsteligste spænding . 
» Jeg ? Gifte mig med hassel ? «  hun rystede langsomt på hovedet med et svagt smil .  » Det har vist ingen af os tænkt på , hvor meget vi end holder af hinanden . Hassel har jo kendt mig , siden jeg blev født , så den følelse , han kan nære for mig — — « 
» Så var det , gud ske lov , altså ikke sandt ! «  udbrød han inderlig glad og greb uvilkårlig hendes hånd , som han heftig trykkede mellem begge sine .  » Å , jeg blev så forfærdelig ulykkelig , da jeg hørte det ; de aner ikke , hvor det gjorde mig ondt at tænke---------1 « 
Hun slog øjnene ned . 
» Jeg må hjem nu , hr . Dalgård ! «  sagde hun urolig og ængstelig over hans heftighed og ville tage sin hånd igen . 
Men han ville ikke slippe den . 
» Nej , nu må de ikke løbe fra mig igen , 

ligesom den gang ude i granskoven . Hører de , jeg beder dem så bønlig om at lade mig tale . «  og han bøjede sig ned for at møde hendes blik , som hun forvirret gemte for ham .  » Hedvig ! «  sagde han med skælvende hvisken ,  » der må ingen , ingen elske dem uden jeg , så vil jeg velsigne dem hele mit liv ! « 
Men hun sænkede hovedet endnu dybere , og rødmen gød sig som et ildskær ned over hendes Hals . 
» Svar mig , kære , dyrebare Hedvig , blot et eneste ord ! «  hviskedee han på ny . 
Så slog hun endelig øjnene op , og idet deres blik mødtes , fandt Dalgård i hendes dybe , blå øjne , som bevægelsen havde dugget , et så kærligt og trofast udtryk , at han med et fryde-skrig trak hende til sig og omsluttede hende med sine arme , medens hun lagde sit lyse hoved ind til hans bryst . — 
der smuttede en lille fugl om mellem grenene deroppe over deres hoveder ; kun den så’ , at han dækkede hendes pande , øjne og læber med varme , skælvende , lykkelige Kys . 

Xviii . 
Da Fru krogerup en times tid senere kiggede ud mellem pelargonierne i sit dagligstuevindue , fik hun øje på Dalgård og Hedvig , der , synlig optagne af hinanden fulgtes hjemad mod apoteket . Med en mine så sejrsstolt som en hund , der har jaget en kat over plankeværket , vendte hun sig om mod sin mand , nikkede smilende og sagde : 
» Ser du ! den gjorde nok sin virkning , den lille historie med hassel . « 
» Jamen , lille kone , jeg kan ikke begribe , hvorfor — — « 
» Å , det var bare sådan en lille intrige , som i mandfolk ikke forstår jer på . Sommetider må man jo give dem en lille håndsrækning , de unge mennesker , og Dalgård har ved gud fortjent det af os , så diskret som han var , dengang han havde opdaget os to dernede i haven . Det havde jo været en net historie for 

os to gamle , om han havde rendt omkring og snakket op og bragt det videre og . . . . . . . .så videre ! « 
» Nå—å , nu forstår jeg ; — ja du er en mageløs kone ! «  udbrød krogerup leende over hele sit runde ansigt og gav sin ægteviv et forsvarligt Kys . 
Hammer blev hjertelig glad over den nyhed , de to unge , lykkelige mennesker samme aften bragte ham . Han havde allerede tænkt over at når nu hassel rejste , ville han engagere en ny medhjælper , medens Dalgård skulle træde ind i hassels sted ,  . og den gamle apoteker følte sig tryg ved at overlade ham styret . De unge kunne jo gifte sig , når de syntes ; der var jo ingen grund til at gøre nogen lang forlovelse ud af det ; selv forlangte han kun at beholde sit arbejdsværelse og det Kammer , hvor han sov , så ville han ganske lade børnene om resten . 
For hassels vedkommende må det siges , at han blev sig selv lig : der var ikke noget i verden , der kom ham uventet . Han kaldte Hedvig til vidne på , at han havde forudsagt dette fra den allerførste dag , endnu før Dalgård var kommen til Åby . 
» Og har jeg ikke altid sagt , at Dalgård var en af disse aladdinsnaturer , i hvis turban alle modne pærer falder ned ? «  spurgte han , idet 

hans grå øjne lyste af elskværdighed bag guldbrillerne ,  » et af disse mennesker , som bare behøver at trykke på knappen for straks at få alt serveret , som de behager at tænke på ! Men et vil jeg betro dig Hedvig : han er en rædsom Don Juan ; der er snart ikke et kvindemenneske i hele Åby , som han ikke har været forelsket i . « 
» Jeg ved nok , hvad du sigter til , hassel , «  svarede Hedvig smilende ,  » Knud har allerede skriftet for mig , at han sværmede for Harriet , før hun blev forlovet , og det kan jeg virkelig ikke fortænke ham i . Desuden har det vist ikke været så farligt , for hun skrev mig flere gange til , at han gik og længtes efter mig , medens jeg var borte . Men nu er han jo lagt i lænker---- « 
» I gyldne lænker ! «  udbrød Dalgård med inderlig fryd og lod sin hånd kærtegnende glide ned over hendes smukke , lyse hår ,  » — min egen , velsignede , lille kæreste ! « 
Fjorten dage efter fandt hassels endelige bortrejse sted . Udenfor apoteket holdt kammer-rådens Landauer , og indeni den sad — foruden hassel selv — godsforvalteren , apotekeren og den gamle krigsråd , som alle ønskede at følge deres gamle ven til stationen , medens dr . Vejlby 

og Harriet , dyrlægen og hans viv , Dalgård og Hedvig tilligemed en del andre åbynitter dannede en kreds omkring vognen . 
Endelig satte denne sig i bevægelse . 
» Farvel , dr . Vejlby , lad mig se , de passer godt på Harriet ; farvel Dalgård og Hedvig , farvel alle sammen ! «  råbte hassel og svingede med sin historiske panamahat ; og medens et dusin lommetørklæder tilviftede ham et hjerteligt Levvel , rejste han sig op og råbte : 
» Og skulle jeg trænge til at blive solbrændt , så har i vel ikke noget imod , at jeres gamle provisor kommer herud en gang imellem og ser , hvordan det står til herude i Åby — jeg kan dog vist i længden ikke undvære jer alligevel ! « 


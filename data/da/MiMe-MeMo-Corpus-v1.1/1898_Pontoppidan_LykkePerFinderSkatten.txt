Der gik imellem ingeniøreleverne på den polytekniske 
skole det ord , at det var lettere 
at få Rundetårn til at spille på fortepiano end at 
bringe Per Sidenius bort fra en forrykt idé . Sikkert 
var det , at havde han ofte vanskeligt ved at 
træffe en bestemmelse , så opgav han til gengæld 
aldrig et en gang fattet forsæt , hvor meget det 
så skulle koste ham . Med en egen studestædig 
vilje og en sej udholdenhed , der ikke var uden 
forbindelse med hans jyske oprindelse , forfulgte 
han sit mål og slap det ikke af syne , selv om 
andre interesser midlertidigt tog ham fangen 
eller forholdenes magt tvang ham til foreløbigt 
at indstille sin forfølgelse . Og det var langt fra , 
at hans Iver afsvaledes , efterhånden som tiden 
led . Tværtimod . Hørte han ikke til dem , der 
fødte deres planer fuldbårne under et begejstringens 
højtryk , så kunne til gengæld et indfald 
blive ved at gro i ham og i tidens løb 
slå så dybe rødder i hans sind , at dets 

nemførelse blev ham en lidenskabssag , en livsbetingelse . 

således gik det ham nu også med hans 
kæmpemæssige kanalprojekt , dette fantastiske 
værk , der skulle gengive hans barndomsby dens 
tabte storhed som Jyllands hovedstad og samtidig 
bringe fremtidens byer og vidtstrakte skovstrækninger 
i direkte forbindelse med havet og 
verdenshavnene . Oprindeligt udkastet i et ungdomslune ; 
siden — efter at han i et helt år 
havde arbejdet på det med anspændt flid — 
henlagt uden synderlig sorg ; derpå atter og atter 
genoptaget til fornyet prøvelse , var dette værk 
nu på veje til at blive hans fikse idé , i hvis 
virkeliggørelse han med stedse større overbevisning 
så’ sit livs skæbnebestemte opgave og 
store mål . Mens foråret drog hen over landet 
med solskyer og sortblå hagelbyger , sad han 
inde i sit lille mørke Kammer og fløjtede over 
sine tegninger og tabelværker , ligegyldig for 
spurvekvidderet ude i haven og for de hvide 
blade af æbleblomsterne , der dalede ned udenfor 
hans vinduer . Utålmodig som en ung Bjørn , 
der rejser sig af sit første vinterhi , havde han 
rystet den lange lediggangs døsighed af sig og 
med hurtig genvunden energi på ny kastet sig 
over arbejdet . Ligesom i sine allerførste studieår , 
da han både hos professorer og medelever 
havde vundet en vis anseelse og vakt forhåbninger , 

som han ved sin senere , letsindige 
levevis så ganske havde forspildt , indfandt 
han sig igen regelmæssigt både ved skolens 
forelæsninger og til de praktiske øvelser , i hvert 
fald for så vidt disse kunne have nogen betydning 
for hans værk . Hver morgen rejste han 
sig af sin seng , når nybodersklokken klemtede , 
tog sig et koldt bad i et vådt lagen og sad 
allerede ved sit arbejdsbord , når madam Olufsen 
viste sig ude i gården i sin storblomstrede 
nattrøje og med sovekammermøblet under forklædet 
for at vande avriklerne i haven . 
Han havde iøvrigt sagt sit vagabonderende 
liv farvel uden synderlig bedrøvelse . Hans zigøjner-tilbøjeligheder 
var foreløbig bleven tilfredsstillede . 
Endog erotiske eventyr havde — 
efter de erfaringer , han sidst havde indhøstet 
på dette område — tabt noget af deres stærke 
tillokkelse for ham . Skønt han ikke for alvor 
ville tilstå det for sig selv og endnu stadig 
ærgrede sig over sin latterlige optræden overfor 
Fru Engelhardt , havde begivenheden efterladt 
en lille mistanke hos ham om , at det galante 
fribytteri’s så højt berømmede glæder dog vist i 
almindelighed ikke var de mange dermed forbundne 
bryderier , fortrædeligheder og navnlig 
bekostninger værd . Han kunne aldrig glemme 
den syndige hoben penge , den gode frue havde 
kostet ham bare på en eneste aften ; og midt 

under udarbejdelsen af sine store , samfundsopbyggende 
planer kom han i tankerne gang efter 
gang tilbage til en flaske champagne , der hin 
aften på grund af deres pludselige opbrud var 
bleven stående næsten urørt efter dem i restaurationen . 

vinduerne ud til det fri stod gerne åbne , 
når han arbejdede ; og af og til stak den gamle 
højbådsmand sit kalotprydede hoved ind for 
at spørge til hans befindende , eller madam 
Olufsen stillede en kop rygende kaffe ind i vindueskarmen 
og bad ham  » dog at unde sig 
stunder til at trække vejret «  . Havde den gode 
kone en tid frygtet for , at hendes yndlings-logerende 
helt skulle bukke under for hovedstadens 
mange farlige fristelser på samme 
måde som adskillige andre af de to dusin unge 
mennesker , for hvem hun i sit lange nybodersliv 
havde været en moderlig beskytter , så gik hendes 
bekymringer nu snarest i modsat retning . 
» Tag nu og drik den kaffetår , mens den er 
varm , «  kunne hun sige i den kommanderende 
tone , hvormed hun plejede at skjule sine gode 
følelser . 
» Vel , madam overhøjbådsmand ! «  svarede 
da Per og rettede sig på militær vis med 
hånden til panden , tændte derpå sin lille 
shagpibe og satte sig ligesom i gamle dage op 
i vindueskarmen med benene dinglende ude 

over muren . Og nu gik passiaren en stund 
livlig , mens de gamle puslede derudenfor i den 
Elle stump have , hvor pladsen var så indskrænket , 
at de to store mennesker dårligt på 
éi gang kunne bukke sig uden at støde sammen 
ned den del af ryggen , der — som Olufsen 
plejede at sige med en respektløs hentydning til 
skabelseshistorien —  » blev klasket på bagefter 
af alt det , der var tilovers «  . 
Om aftenen , når det var smukt vejr , satte 
pe~ sig undertiden ud til højbådsmanden på 
en lille bænk , der var anbragt op ad plankeværket 
under et par sammenslåede lægter , det 
såkaldte  » Lysthus «  , hvorfra man efter de gamles 
mening havde det bedste overblik over det hele 
hsveanlæg . Undertiden hændte det så , at en og 
anden af husets gamle venner kiggede ind til 
dem , enten det nu var den alderstegne obertømmermand 
Bendtz , der kom rokkende ved sin 
s :ok for at beklage sig over sin lændegigt , eller 
det var den immerglade bolteslager fuss med 
sit kirsebærfarvede ansigt og hvide gorillaskæg . 
Madam Olufsen blandede da gerne en varm 
romtoddy til dem ; og når så bolteslageren 
havde ladet Trine løbe hjem efter hans guitar , 
blev der glæde i det hele hjærtensfryds-kvarter . 
Ovre i det bagved liggende hus boede nemlig en 
mg kanonér , der spillede smukt på humle . 
Hver aften sad han oppe bag et åbent vindue 

med det lange , hjemmelavede instrument foran 
sig og lod dets brummetoner lyde ud over 
gården , snart i følelsesfulde fædrelandssange , 
snart i valsemelodier . Når nu bolteslagerer . 
Faldt ind med sin guitar , blev det næsten til en 
hel koncert , der slet ikke lød så ilde i den stille , 
lyse forårsaften . Rundt om i nabohusere 
hældede folk sig ud af vinduerne for at lytte 
til ; børnene i de omliggende smågårde standsede 
i deres leg og kravlede op på plankeværkerne 
for at komme til at se , — ja , om det 
så var spurvene , der allerede havde sat sig til 
ro for natten inderst inde i de blomsterhvide 
frugttræer , så svang de sig — ugle-tyst — op 
på tagryggene og sad deroppe med hovedet 
på siden som små , andægtige tilhørere . 
Det var netop en sådan musikaften , at Per 
første gang fik øje på en ung pige , der for 
en tid skulle komme til at spille en rolle i 
hans liv . Han så’ hende stå oppe bag et 
åbent salsvindue i nabohuset med begge armene 
lagt om bag ryggen , tilsyneladende alene 
optagen af at høre på koncerten og betragte 
aftenhimlens drivende skyer , medens dog kindernes 
stadig tiltagende rødme forrådte , at hun 
ikke var aldeles upåvirket af det par dristige 
mandfolkeøjne , der iagttog hende ovre fra højbådsmandens 
lysthus . Huset derinde tjente til 

embedsbolig for en af Nyboders mest ansete 
personer , mester Jacobæus , en statelig mand , 
der havde rang med officerer , og hvis kone 
derfor kaldtes frue , i hvert fald af mandens 
underordnede . Den unge pige var — hvad madam 
Olufsen bagefter fortalte Per — hans broderdatter . 
Hun var nylig kommen her til byen fra 
en købstad på Fyen for at gå på kursus og 
lære skræddersyning . 
Hendes ranke , lysblonde , valkyrieagtige skikkelse 
gjorde øjeblikkelig et stærkt indtryk på 
Per ; og når han siden næsten regelmæssigt 
hver aften satte sig ud på bænken hos højbådsmanden , 
var det ikke mindst for herfra at 
holde øje med nabohusets vinduer . Han kom 
da også sjælden til at vente længe , før hun — 
ligesom tilfældigt — trådte hen til et af dem og 
gav sig noget at bestille ved blomsterne eller 
fugleburet . Undertiden lukkede hun et vindue 
op , flyttede urtepotterne til side og lænede sig 
ud , hvorefter hun nynnende lod blikket glide om 
i nabogårdene og hen ad tagene eller op mod 
himlen , kort sagt alle andre steder hen end 
netop ned i højbådsmandens have . 
Noget blik blev der i det hele ikke vekslet 
imellem dem , hvor meget Per end anstrengte sig 
for at åbne hjærtets stumme sprog en telegrafforbindelse 
over plankeværket . Men så hændte 
det en morgenstund , da han trådte ud af gadedøren , 

at de mødtes  .  . . uheldigvis netop som hun 
skråede over gaden fra bagerboden i genbohuset 
iført grønne plydses hjemmesko og med en hankekurv 
i hånden . Han hilste hende straks , endog 
med stor ærbødighed . Og uvilkårlig kom han 
til at smile , da han så’ , hvor ulykkelig , ja ligefrem 
forbitret hun blev over , at han den første 
gang skulle møde hende under så beskæmmende 
omstændigheder . 
Men allerede den påfølgende dag skaffede 
hun sig en glansfuld oprejsning . Just som Per 
ved sædvanlig tid vendte hjem fra sine forelæsninger , 
trådte hun ud af farbroderens dør 
i en fiks , lys forårsjaket , med en stor silkesløjfe 
under hagen og slørombølget hat . Et øjeblik 
blev hun stående på stenflisen for at 
knappe den sidste knap i et par skinnende nye 
sorte handsker ; hvorpå hun langsomt , med 
begge hænderne i jaketlommerne , gik ned imod 
volden — uden med et blik at have set til 
den side , hvorfra Per kom . Men også denne 
gang måtte Per smile . Han havde nemlig umiddelbart 
forinden opdaget hendes ansigt oppe i 
mester jacobæus’ gadespejl og sluttede deraf , at 
hun i utålmodighed havde stået deroppe og 
ventet på hans komme . 
Nu hengik nogen tid med sådanne små 
bekrigelser på afstand , indtil Per i sommerens 
begyndelse besluttede sig til en dristigere 

tilnærmelse . Han skaffede sig at vide , i hvilken 
systue det var , hun hver eftermiddag fik undervisning , 
samt på hvilket klokkeslet og ad hvilken 
vej hun plejede at gå derfra , — og en aften 
ved syvtiden indhentede han hende da ved Nørrevold , 
bedst som hun stod og så’ ind ad et butiksvindue . 
Hun blev aldeles ikke fornærmet , 
knap nok overrasket over hans påtrængenhed . 
Hun syntes at finde det ganske naturligt , at to 
naboer , der mødtes inde i den store by , gav sig 
i snak og gjorde hinanden følgeskab . Med provinsboerens 
naive tillidsfuldhed gik hun sammen 
med ham langs den nyanlagte boulevard og 
besvarede på sit syngende fynsk med stor frimodighed 
hans spørgsmål om , hvad hun syntes 
om at bo i hovedstaden . Helt ukunstlet var 
denne troskyldighed nu ikke . Hun røbede selv , 
da de nærmede sig Nyboder , at hun dog ikke 
var helt uden bedre viden . Pludselig standsede 
hun nemlig og lod ham forstå , at han nu ikke 
kunne følge hende længer ; og Per , som vidste , 
at mester Jacobæus var en nidkær mand , der 
var sig ansvaret for den unge broderdatter fuldt 
ud bevidst , fordrede ingen nærmere forklaring 
men tog straks ærbødig afsked med et betydningsfuldt : 
på gensyn . 
Allerede anden dagen efter  » traf «  han hende 
igen på samme tid og sted , og denne gang 
fulgte hun ham endog ad en omvej gennem 

kongens have og langsmed rosenborg-gartnerierne , 
hvor de var mindre udsatte for at møde 
bekendte . Og fra nu af gik der overhovedet sjælden 
ret mange dage , uden at de mødtes . Og 
hver gang forlængede de deres vej med et lille 
stykke , så det til sidst var næsten mørkt , inden 
hun nåde hjem . 
Per mistydede ikke denne tilsyneladende tvangløshed ; 
— dertil var den for nær beslægtet med 
hans egen , jyske fripostighed . Overhovedet havde 
den omstændighed , at de begge var fra provinsen , 
bidraget langt mere , end de selv havde 
nogen anelse om , til at fremme den gensidige 
forståelse , — ja , selve Pers øjeblikkelige betagethed 
overfor hendes ranke , lyslokkede person var 
ikke uden forbindelse med fortidsindtryk hos 
ham , idet hun ved sin skønheds Art , ved sit hele 
væsen og sit u-københavnske sprog havde vakt 
hans blods erindring om hjemstavnens blonde 
borgerdøtre , hine hans drengefantasiers stolte 
skjoldmø-skikkelser , hvortil hans første erotiske 
fornemmelser havde knyttet sig . 
Fransisca ( sådan hed den unge pige ) var lidt 
over middelhøjde , slank , næsten mager men ualmindeligt 
velbygget og med et fodskifte , der tydede 
på noget rankt og  » sikkert «  i karakteren . Når 
hun gik ned ad fliserækkerne , med hænderne i 
sine jaketlommer , det unge bryst kækt fremskudt , 
veg folk uvilkårlig til side for hende ; — og 

Per frydede sig ved at opfange de blikke , som 
herrerne sendte hende . Hendes ansigtsudtryk var 
nu tilmed i almindelighed grumme alvorligt , brynene 
dystert sammentrukne — hvad der dog ikke 
hetød noget men kun var hendes måde at hævde 
sig på i de fremmede omgivelser . Hun ville 
for alting ikke lade sig imponere . Hun tilsigtede 
med denne sin mine at lade de gode københavnere 
vide , at der også boede folk i Kerteminde . 

hendes lidt vovede forhold til Per var oprindelig 
et udslag af den samme frygt for at anses 
for et guds ord fra landet . Men også her røbede 
hun bestandig ved enkelte småtræk sin indre 
usikkerhed . Således så’ hun aldrig på ham , 
hvor tilsyneladende ubekymret hun ellers spaserede 
ved hans side endog på ensomme og halvmørke 
veje . Per skæmtede undertiden med , at han 
endnu slet ikke vidste , hvilken farve hendes øjne 
egentlig havde . Og da vendte hun ansigtet helt 
bort og gik en stund og lod fornærmet . 
Det faldt nu til al ulykke ind med en række 
ualmindelig smukke sommeraftener , lyse , farvestrålende , 
højtidsfuldt stille , ret som skabte til 
at vække kærlighedstrangen i to unge , fuldblodige 
hjærter . Oftest lagde de i disse dage deres vej 
rundt omkring søerne , i hvis blanke flader træer 
og huse spejlede sig , mens farvetonerne over 

vandet idelig skiftede mellem blåt og rødt under 
solens dalen . Og altid gik de hjemad gennem 
det romantisk vildsomme anlæg bagved den endnu 
tilbagestående rest af den østre fæstnings vold , 
i hvis højtliggende allé af gamle , bredkronede 
træer de til sidst gik frem og tilbage nogle gange , 
før de kunne overvinde sig til at skilles . 
Hvad de talte om på disse lange vandringer ? 
Om vejret og om de mennesker , de mødte ; om 
fælles bekendte og dagens bynyt ; om 
fjerpynten på hendes hat og garneringerne på 
hendes kjole , — men aldrig om kærlighed . Per 
gjorde ikke en gang noget tilløb dertil . I begyndelsen 
vovede han det ikke af frygt for at 
skræmme hende . Siden undgik han det for sin 
egen skyld , — af frygt for den trolddomsmagt , 
som dette ord med ét havde fået over ham . 
Han havde oprindelig nærmet sig hende uden 
nogen bestemt — hverken ond eller god — hensigt . 
Han var så fuldstændig gået op i arbejdet 
på sit livsværk , at han udenfor dette ikke 
tænkte stort ud over den dag , der gik . Men 
netop dette , at han imod sin sædvane ikke havde 
begæret andet af deres forbindelse end en uskyldig 
adspredelse , et flygtigt tidsfordriv efter 
dagens anstrengende hjærnearbejde , — og dertil 
den store hemmelighedsfuldhed , hvori de måtte 
mødes , og denne lyse feststemning , der aften 
efter aften hvilede over naturen , dette strålende 

gyldenskær , der — netop fra det øjeblik , 
de mødtes , — omskabte byen og dens omgivelser 
til et drømmenes land , alt dette havde 
efterhånden givet det hele forhold en ham 
ukendt , ja uanet bedårelse ,  . . . og en skøn dag 
gjorde han den opdagelse , at han aldrig før til fulde 
havde forstået , hvad kærlighed var . 
Og han havde ret . 
Virkelig elskede han nu — i sit toogtyvende 
år — for allerførste gang . Han , som i enkelte 
retninger var så langt forud for sin alder , 
havde i henseende til alt , hvad der angik sindets 
blidere rørelser , hidtil været uudviklet som 
et barn eller en vild . Det var , som om hans 
drengeårs ensomme og kærlighedsforladte tilværelse 
tidligt havde lagt hans følelsesliv øde , 
gjort hans hjerte goldt . Kun én gang — i 
hans femtende år — var en anelse om kærlighedsunderet 
gået gennem hans sjæl ved betragtningen 
af en fireogtrediveårig dame på ti lispund . 
Før og siden havde hans forhold til kvinden 
alene været et letfærdigt eller rent brutalt . 
Nu gik han omkring med en svimlende fornemmelse 
af , at der var i færd med at åbne sig 
en æventyrverden i hans indre . Det gik op for 
ham , at hvad han hidtil overmodigt havde smilet 
af og betragtet som digt og fabel og tåbelig 
ammestuesnak , var en virkelighed , —  » et faktum «  , 
som han gerne udtrykte sig . 

og — som det jo gerne går , når en kætter 
omvender sig — slog hans fornægtelse nu om i 
sin modsætning og blev til overtro . Så gammel 
han var bleven , slap han ikke for at gå den hele  skala igennem lige fra sværmeriet til 
overspændtheden og den drengeagtige sentimentalitet ; 
han , som overfor kvinder altid havde søgt 
at gøre vejen fra ord til handling så kort som 
mulig , blev i forholdet til denne djærve unge 
pige nænsomheden selv , så høvisk i ord , så 
ridderlig i adfærd som nogen blåøjet ingemannsk 
helt . Han akkurat tillod sig , når det var bleven 
tilstrækkelig mørkt , at byde hende sin arm , 
som hun altid meget villigt modtog . Men det 
varede længe , inden han fik dristighed til ved 
afskeden at bede hende om et Kys . Og da hun 
virkelig en aften tilstod ham det , og han ved 
det sidste skær af aftenrøden så’ , hvorledes 
jomfruelig undseelse fik hendes kinder til at gløde , 
fortrød han næsten sin bøn og tog hende så 
varsomt ind til sig , som var han i færd med at 
begå en helligbrøde . 
» Nu så’ jeg deres øjne , «  sagde han for at 
forlænge det søde , syndefulde øjeblik .  » De er 
blå . « 
Til gengæld skete det rigtignok , så såre han 
følte varmen fra hendes læber , at al hans gamle 
vildmandsbrunst atter blussede op i hans blod . Han 
drog hende ind til sig og kyssede i stigende lidenskab 

hendes øjne , kinder og Hals , indtil hun 
med et lille skrig stødte ham fra sig og ilede 
bort . Så opløftede han en tavs latter , mens han 
så’ hende springe ned ad voldens skråning 
og forsvinde i mørket . — 
der gik nu uger og måneder , ja hele sommeren 
forløb ; og trods den regelmæssighed , 
hvormed de to gange ugentlig mødtes , og den 
uforsigtighed , de begik ved at henlægge deres 
stadig ømmere afskedsscene til Nyboders umiddelbare 
nærhed , var der endnu ingen , der vidste 
det mindste om deres forhold ,  .  .  . ingen , uden 
Trine . For dette enfoldige lille pigebarns synske 
kærligheds-instinkt kunne intet af , hvad der 
angik hendes herre og mester , længe forblive 
u-åbenbaret . Desuden havde Per en gang måttet 
gribe til den udvej at gøre hende til sin fortrolige 
for at få et vigtigt brev bragt over i nabogården , 
— hvilket vanskelige og ingenlunde 
ufarlige hverv hun havde udført som en slags 
guddommelig sendelse . Under det selvopfundne 
påskud at skulle hente en klemme , der var 
blæst over plankeværket , skaffede hun sig adgang 
til mester jacobæus’ velbefæstede hus og 
overbragte lykkeligt sit hemmelighedsfulde budskab 
i de rette hænder . 
Så optaget Per nu end var af sin blonde 
Fransisca , forsømte han derfor ikke sine studier . 

den nye lykke-verden , der ved hende var bleven 
ham åbenbare ! og havde ligesom fordoblet 
livets værdi for ham , forhøjede også hans arbejdskraft 
og viljesstyrke . Og dog ,  .  .  . Tvivlrådighedens 
og anfægtelsernes dage skulle endnu ikke 
være forbi for ham . Kendte han end ikke noget 
til den knugende mistillid til sig selv , det sindets 
mareridt , der laminer viljen og udmarver modet , 
så havde han til gengæld stadig heftigere kampe 
at bestå med andre afmagts-trolde , der gang 
efter gang lejrede sig omkring hans arbejdsbord 
og hån !o af hans store drømme . 
Hans drømme ?  .  .  . Dersom nogen på dette 
tidspunkt af Per sidenius’ liv , da selve den 
æventyrlige oplevelse havde mistet noget af sin 
tillokkelse for ham , havde gjort ham det samvittighedsspørgsmål , 
hvad han for sit personlige 
vedkommende søgte at opnå ved sit store værk , 
ville han uden betænkning have svaret : berømmelse , 
magt , rigdom . Og dog beroede dette til 
dels på en selvskuffelse . Han var — trods alt 
— endnu for meget af en Sidenius til ikke i sit 
inderste at ringeagte verdens domme . Og hvad 
penge angik , så så’ han i dem — på bondevis 
— hovedsageligt et middel til at opnå og 
sikre sig uafhængigheden . De fantasibilleder , 
hans længsler skabte , når han sad bøjet over 
sine tegneruller og beregninger , røbede da heller 
ingen i særlig grad ærgærrig , end mindre nogen 

nydelseslysten natur  .  .  . men vel en herskesyg . 
Når tuschpennen gled hen over det hvide papir , 
så’ han gerne sig selv stå som en anselig — 
støvet og solbrændt— skikkelse på et eller andet 
ophøjet punkt i terrænet , hvorfra han — ligesom 
en feltherre — ledede mægtige arbejderkolonners 
bevægelser . Han så’ i ånden tusinde hakker 
og skovle blinke i solen , følte med fryd tusinde 
stridige viljer samlede i hans hånd . Han så’ 
Dale fyldes og høje jævnes med jorden på hans 
bud og hørte for sit øre drønet af minerne , når 
de rystede selve jordens grundvold ved et tryk 
af hans finger . 
Men netop når hans tanker løftede sig til 
så høj en flugt , var det , at de gamle tvivl 
kunne komme snigende og ligesom banke ham 
på skuldren og bede ham besinde sig en smule . 
Allerede for længst havde han måttet opgive tanken 
om at fuldføre omarbejdelsen af sit udkast 
i en tid af et par måneder , således som han 
oprindelig havde ment ; og han var fuldt forberedt 
på , at hans fader ville gå bort , forinden hans 
værk blev modent til offentliggørelse . Dog , dette 
bekymrede ham mindre . De følelser , hans Broder 
Eberhardts besøg havde genvakt hos ham , var 
atter glemte , og han tænkte igen såre sjælden 
på sit hjem . Derimod spurgte han undertiden 
sig selv , om han egentlig havde den ringeste 
udsigt til i en blot nogenlunde overskuelig 

fremtid at gennemføre sine planer i et land , 
hvor man i det mindste måtte være gråhåret 
og helst være begyndt at gå i barndom , før 
man fik lov til at udrette noget ; hvor det betragtedes 
som en formastelighed af en ung mand 
at have anden ærgærrighed end at sidde sig 
en pukkel til på en kontorstol , noget højere 
mål end en gudvelbehagelig stilling som vejinspektør 
i Nibe . Han havde ikke glemt professor 
Sandrups bevægede formaningstale til ham :  » Beflit 
dem , unge mand , på at bekæmpe deres utidige 
trang til at vise selvstændighed , og søg i beskedenhed 
at dygtiggøre dem til en gang i tiden 
med guds hjælp at tage arbejdet op efter os 
ældre «  . — lærerige ord ! Løfterige ord ! 
Han vidste også godt , at hans studiekammerater , 
for hvem han undertiden havde omtalt sit 
forehavende , begyndte at anse ham for forrykt . 
Og at dette syntes at skulle blive den almindelige 
mening om ham , fik han en fornemmelse af 
en dag , da han var gået op i et af vandbygningsdirektørens 
kontorer for at udbede sig nogle 
oplysninger om strømforholdene langs den jyske 
kattegatskyst . Det smil , hvormed man dér havde 
betragtet ham , da han opgav , i hvilket øjemed han 
søgte disse oplysninger ; den måde , på hvilken 
man lod kontorbudet følge ham helt ud på trappen 
som for at sikre sig , at han virkelig forføjede sig 

bort , havde givet ham en forsmag på , hvad 
der ventede ham . 
» Ja bi i !  . . . bi bare ! «  mumlede han ofte 
hen for sig , når han gik i sine egne tanker , og 
knugede hånden om sin stok .  » I skal en gang 
høre fra mig ! « 
* * 
* 
således gik nu efteråret og en del af vinteren ; 
og allerede bebudede de første stærefløjt i 
Nyboders småhaver , at foråret atter var i fremrykning . 

Fransisca havde været hjemme hos sine forældre 
i efterårsmånederne ; men denne lange 
adskillelse havde ingenlunde virket afsvalende 
på forholdet mellem hende og Per . Tværtimod 
nærmede dette sig nu med forstærkede skridt 
det kritiske punkt , da der nødvendigvis måtte 
handles . Per imødeså’ øjeblikket med hemmelig 
uro . Den tanke at lade sine følelser for den 
unge pige munde ud i forsøget på en forførelse 
viste han stedse mere afgørende fra sig men rigtignok 
forblev tanken om at ophøje deres hemmelige 
forståelse til en officiel forlovelse ham derfor 
ikke mindre fjern , endda det tydeligt nok alene var 
denne afgørelse , Fransisca selv havde i tankerne 
og med stigende utålmodighed ventede på . 
Hun havde blandt andet en gang — ganske uopfordret 

— sat ham ind i alle sine familieforhold 
og endog ladet en lille bemærkning falde om sin 
faders gode formuesomstændigheder . Ligeledes 
slog hun undertiden på , at Per under et eller 
andet påskud skulle gøre hendes onkel et besøg , 
for at denne kunne lære ham at kende . Men 
at gifte sig med en sadelmagerdatter fra Fyen , — 
det vedblev at stå for Per som ganske uforeneligt 
med det livsmål , han havde sat sig . Og han havde 
netop efter lange og tunge overvejelser endelig 
fattet den beslutning på skånsomst vis at trække 
sig tilbage , — da der indtraf noget , der fremtvang 
en brat og uformodet afslutning . 
Allerede i længere tid havde mester Jacobæus 
haft mistanke til pålideligheden af de 
fortællinger , hvormed hans broderdatter stadig 
forklarede grunden til sin sene hjemkomst fra syskolen ; 
og en dag , da han havde set hende forinden 
bortgangen stå usædvanlig længe med 
krøllej ærnet foran spejlet , foresatte han sig at 
anstille en efterforskning . Om aftenen ved syvtiden 
stillede han sig ind i en mørk port skrås 
overfor den ejendom , hvor systuen var , og afventede 
her hendes komme . I afstand fulgte 
han hende derefter gennem gaderne , indtil han 
på et hjørne så’ hende mødes med en herre , i 
hvem han øjeblikkelig genkendte højbådsmand 
Olufsens logerende . Da hun en times tid senere 
vendte hjem , kaldte han hende ind i sin stue 

og aftvang her den rødmende og blegnende pige 
en fuldstændig tilståelse . 
Den næste dag indfandt mester Jacobæus sig 
hos Per og spurgte ham kort , uden omsvøb , 
endog uden først at sige , hvem han var , om det 
/ar hans hensigt at gifte sig med hans broderdatter . 
Per prøvede i begyndelsen at snakke sig 
fra sagen , bad ham tage plads og lod halvt uforstående 
overfor hans spørgsmål . Men med et 
hovedkast bad den vrededirrende mand sig fritaget 
for talemåder og fordrede kort og klar 
besked . Et ja eller et nej ville han have , intet 
andet . 
Endnu tøvede Per med svaret . Dog var det 
ingenlunde mandens truende holdning , der gjorde 
ham tvivlrådig . Han havde været ude for et 
par knyttede næver før og lod ham nu også med 
en tilstrækkelig hånsk og overlegen mine forstå , 
at han aldeles ikke var bange for ham . Hvad 
der holdt hans svar tilbage , var en højtidelig 
benauelse over , at afgørelsens store time altså 
nu var kommen , at han måske allerede havde 
set Fransisca for sidste gang . Han tænkte modfaldent 
på , at nu sad hun derinde i huset ved 
siden af og ventede i angst og spænding på 
hans svar , — og virkelig for der ham et øjeblik den 
tanke gennem sjælen at lade alle tvivlsomme 
storheds-drømme fare , at holde fast på den 
ene , sikre lykke-spurv , han her havde indfanget , 

og ubekymret lade de ti på taget flyve . Men 
i det samme dukkede Neergårds nøgne hoved 
op i hans erindring . Han huskede hine den 
døendes ironiske afskedsord , der en gang før i 
et afgørende øjeblik havde tegnet sig for ham i 
flammeskrift som et spottende : mene tekel . Og 
han rettede sig og svarede et kort og afgørende 
» Nej «  . 
Og nu forefaldt der en scene , som Per aldrig 
siden kunne tænke på uden at bide sig i læbei 
af skam . Med hænderne i sine bukselommer trådte 
mester Jacobæus ham med to tunge skridt så 
nær ind på livet , at et par hår af hans grå 
fuldskæg kilrede ham i ansigtet . Og i denne 
stilling lod han ham i alt andet end hensynsfulde 
vendinger vide , at om han endnu blot en 
eneste gang vovede at nærme sig hans broderdatter , 
skulle han blive gennempryglet og jaget ud af 
Nyboder som en skabet hund . Per var bleven 
kridhvid ; men han rørte sig ikke og svarede ikke 
heller . Hans første tanke , da han så’ manden 
nærme sig , havde været at gribe ham i kværken 
og sætte ham op imod væggen og holde ham 
fast dér , indtil han havde fået sprællet galskaben 
af sig . Men idet han nu stirrede ind i mandens 
blussende ansigt med de fortrukne træk , som 
endnu tydeligere end hans stammende tale røbede , 
hvor nær den hele sag var gået ham , hvor bittert 
den havde græmmet og ydmyget ham , rørte 

der sig i dybet af Pers sind en følelse af skyld , 
der holdt hans hånd nede og hans mund lukket . 
Bagefter , da mester Jacobæus var gået , spurgte 
han rigtignok forbavset sig selv , hvormed han da 
egentlig havde forbrudt sig . Han havde jo ikke 
villet Fransisca noget ondt . Selv om han ikke 
havde ment at kunne gifte sig med hende , så havde 
han jo dog oprigtigt elsket hende ; og de havde 
ved at mødes skænket hinanden en række lykkelige 
timer , der aldrig ville kunne bringe hendes 
gode navn og rygte i mindste fare . Men hvad 
skade var der så egentlig sket ? Hvad havde 
han haft at gøre bod for ?  .  .  . Med et næveslag 
i bordet og en ed , der havde kunnet få en djævel 
til at blegne , rejste han sig fra stolen , da det 
gik op for ham , at han igen havde ladet sig overliste 
af denne  » Samvittighed «  , dette ubestemmelige 
noget , der pludselig satte en et troldspejl for 
øjnene , hvori man så’ sig selv i hæslig forvrænget 
skikkelse , og som nu gang efter gang 
havde forledt også ham til at handle som en 
pjalt , en nar , et får  . . . 
Mester jacobæus’ trusler havde iøvrigt været 
ret overflødige . Allerede den næste dag rejste 
nemlig Fransisca i følge sit eget ønske hjem , 
efter forinden gennem posten at have tilbagesendt 
Per nogle småforæringer , som han nu og 
da havde givet hende , uden at ledsage dem med 
et eneste ord , ikke en gang en bebrejdelse . 

så lettet Per nu på en måde følte sig ved at 
være kommen ud af det tvetydige forhold , gjorde 
den bratte udstødelse af kærlighedens Paradis 
ham alligevel ikke så lidt nedtrykt . Men også 
i denne sag var lykken ham gunstig . Få dage 
derefter indtraf der en begivenhed , der ikke alene 
gav ham rundelig erstatning for hans tab , men 
næsten syntes selve skæbnens opmuntrende vink 
til ham , belønningen for hans standhaftighed . 
Med ét slag løftedes hans tanker op i en sfære , 
hvor han hurtigt tabte den fynske sadelmagerdatter 
helt af syne . 
* * 
* 
Per var nogen tid forinden endelig nået så 
vidt med sit kanal-projekt , at han havde ment 
igen at turde forelægge det for en avtoritet til bedømmelse ; 
og han havde i dette øjemed skriftligt 
henvendt sig til formanden for den danske 
ingeniørforening , en afskediget ingeniøroberst , 
hvem han oftere havde hørt omtale som en fordomsfri 
mand og indsigtsfuld tekniker , der desuden 
sad inde med en betydelig indflydelse , 
blandt andet i sin egenskab af medudgiver af 
foreningens højtansete månedsskrift . Sammen 
med en stærkt sammentrængt fremstilling af 
planen i dens helhed havde han sendt denne mand 
nogle tegninger og jordberegninger tilligemed et 
brev , undertegnet  » Sidenius , ingeniør «  , hvori han 

frimodigt udtalte håbet om , at obersten ville få 
øjet op for den fremsatte tankes overordentlige 
nationale betydning , og tilføjede , at han i så 
fald ville anmode om tilladelse til ved lejlighed 
at forelægge ham det samlede udkast med 
dets udførligere planlagte detailler i forventning 
om at få det hele antaget til snarlig offentliggørelse 
i foreningens tidsskrift . 
Der var nu imidlertid hengået så lang tid , 
at han allerede havde opgivet tanken om at 
modtage noget svar . Men en dag kort efter Fransiscas 
bortrejse , da han i trist sindsstemning 
vendte hjem efter en ensom spaseretur ad de veje , 
som mindet om hende havde gjort hellige for ham , 
fandt han på sit bord et brev fra obersten , 
hvori denne meddelte , at han  » ikke uden interesse « 
Havde gjort sig bekendt med hans arbejde , 
samt i elskværdige ord anmodede ham om en 
dag at se ind til ham i hans modtagelsestid , for 
at de kunne forhandle nærmere om sagen . 
Såsnart Per havde læst denne skrivelse , bankede 
han med bagen af sin hånd op på loftet , 
hvilket var tegnet til , at Trine skulle komme 
ned . 
» Kald på de gamle ! «  kommanderede han , 
næsten før hun havde åbnet døren . 
Derpå tog han en vinflaske frem fra bunden 
af sit klædeskab , opstillede tre glas i række på 
bordet og fyldte dem . 

» Hvad er der på færde ? «  spurgte madam 
Olufsen og stak sit store , grå hoved ind , mens 
højbådsmanden hørtes at stolpre besværligt ned 
ad stigetrappen . 
» Store nyheder , madam Olufsen !  .  .  . Kom 
dog herind og gratuler mig  .  .  . Hvor er den 
gamle henne !  .  .  . Nå ! « 
» Min gud , hr . Sidenius  . . . er de bleven 
forlovet ? « 
» Ikke den gang , sagde e kællingen ,  .  .  . Bedre 
op , madam Olufsen ! « 
» Har de vundet i lotteriet da ? « 
» Såmænd , det kan man jo gerne kalde det 
.  .  . Ligemeget ! Skål , gamle venner ! Og tak 
for alt godt ! Skål , højbådsmand !  .  .  . Og bliv 
nu ikke alt for forskrækkede , dersom i skulle 
høre noget om mig med det første ! « 
Allerede den næste dag stod Per — høj i 
skoene — udenfor oberstens dør med sine 
tegneruller under armen . En pige lukkede op 
og førte ham — efter at han var bleven meldt 
— ind i et stort , trefags arbejdsværelse , gennem 
hvis høje vinduer der strømmede klart 
lys ind fra en udenforliggende have . I det ene 
hjørne stod et stort skrivebord ; og fra dette 
rejste der sig straks ved hans indtrædelse en lille , 
blussende , purhåret mand , som gik ham livligt 
hilsende i møde med en næseklemmer i hånden . 
Men midt på gulvet standsede manden 

pludselig , satte lorgnetten for øjnene og så’ et 
par gange op og ned ad Per med alle tegn på 
at være bleven på det ubehageligste overrasket . 
» Hvorledes ? «  spurgte han .  » Er det ,  .  .  . Hr . 
Ingeniør Sidenius ? « 
» Ja . « 
» Men — du gode gud ! — de er jo et purt 
ungt menneske . « 
» Å , «  sagde Per , lidt stødt .  » Jeg er da toogtyve 
år . « 
» Ja-men  .  .  . ja-men  .  .  . så er jo det hele 
en — — . « 
Han ville tydeligt nok have sagt  » en misforståelse « 
Men tog sig i det og stod nu en tid og 
vendte sig på hælen — nu til den ene , nu til 
den anden side — som et menneske , der ærgrer 
sig over at have begået en dumhed og ikke kan 
blive enig med sig selv om , hvordan han bedst 
skal rede sig ud af den . 
» Nu ja  .  .  . sæt dem ned , «  sagde han endelig , 
temmelig uvillig .  » Vi kan jo i hvert fald 
tale om sagen . «  — og efter med en håndbevægelse 
at have anvist Per plads i en lille 
rørsofa ved siden af skrivebordet og anbragt 
sig selv i en bred armstol foran dette , fortsatte 
han i samme tone :  » Som jeg jo meddelte dem , 
har jeg — ved siden af grumme megen urimelighed 
— fundet et og andet i den fremsendte 
plan , som — måske — kunne fortjene nogen 

påagtelse . Det vil rigtignok sige , selve idéen om 
en kanalforbindelse mellem havet og hedeegnene 
finder jeg — mildest talt — alt for ungdommelig , 
rent ud pueril ; hvorimod den projekterede 
omregulering af selve fjordindløbet og til 
dels tanken om trækvejs-anlæg langsmed åbredderne 
jo dog i hvert fald hviler på et nogenlunde 
fornuftigt grundlag  .  .  . ligesom den jo virkelig 
delvis røber både nye synspunkter og nye 
iagttagelser . « 
Mens han talte , drejede han langsomt en lineal 
rundt i sin hånd og betragtede samtidigt 
ufravendt Per over sin lorgnet , der sad i en 
næsten vandret stilling helt ude på den krumme , 
rødlige næse . Såvel hans blik som hans tone 
var efterhånden bleven noget mindre afvisende . 
Pers sunde , bredskuldrede skikkelse og frejdige 
ansigtsudtryk tiltalte øjensynlig den gamle militær . 
Og pludselig standsede han midt i sin besværligt 
fremstammede tale for i fornyet overraskelse og 
med begge hænderne i siden at udbryde : 
» Men — i alverden ! — hvor er de , unge 
mand , kommen på den forrykte idé at lave hele 
dette tåbelige projekt ? Nogen praktisk betydning 
kan det jo dog umuligt have for dem . Og 
de ser mig , ærlig talt , mere ud til at have haft 
gækkerier og smukke pigebørn i hovedet  .end 
logarittmer og jordareal-beregninger , — hvad  ? « 
Per , der ikke et øjeblik havde tabt modet , 

fortalte nu friskvæk , hvorledes han allerede i adskillige 
år havde syslet med opgaven , der på 
en måde havde beskæftiget ham lige fra hans 
drengetid . Ved sine hyppige  og fisketure 
havde han allerede den gang erhvervet sig et indgående 
kendskab både til bundens og breddernes 
beskaffenhed , så at han under udarbejdelsen 
af sit værk bestandig havde kunnet have virkeligheden 
for øje og på mange punkter korrigere 
de forældede korts angivelser af  og 
dybdeforhold . Og da han først havde fået munden 
på gang , blev han hurtigt veltalende . Påvirket 
af nogle tyske tidsskriftartikler , som han 
havde læst , udtalte han sig i almindelighed om 
sagens betydning , idet han uforbeholdent erklærede , 
at efter hans anskuelse havde avtoriteterne 
herhjemme , siden vi var begyndt at bygge jernbaner , 
i en utilgivelig grad forsømt udviklingen 
af landets naturlige samfærdselsveje , vandløbene , 
der overalt henlå næsten ubenyttede og efterhånden 
ville gro ganske til , til største skade for 
landets trivsel og befolkningens vel . 
Obersten , i hvis livfulde ansigt der under hele 
denne tale havde spillet et smil , som røbede 
en stadig voksende interesse for den selvbevidste 
unge mand , brød efter denne sidste tirade uvilkårlig 
ud i latter . 
» Hør , de er — ved gud ! — et kuriøst menneske ! 
Troer jeg ikke , at deres projekt ovenikøbet 

skal være en udfordring til os gamle parykker , 
der så skammeligt har vanrøgtet landets 
interesser ! Og så forlanger de tilmed at 
få lov til så ubarmhjærtigt at kritisere og forhåne 
os i vort eget tidsskrift . Det må jeg 
sige , det er le comble !  . . . Er det deres croquis’er , 
de medbringer dér ? Lad mig se dem ! « 
Per udrullede sine tegninger , én efter én , og 
lagde dem foran ham på skrivebordet . Det var 
omrids og tværsnit af parallelværker , indbygninger , 
faskinbeklædninger , støttemure o . s .v . , alt 
omhyggeligt , næsten pertentligt udført lige til 
målestokkene og de ligesom prentede overskrifter . 
» Du godeste gud ! «  udbrød obersten .  » Det 
er jo et helt arkiv ! Hvor har det dog kunnet 
falde dem ind ?  .  .  . Det er jo vanvid , kære !  .  .  . 
Komplet vanvid !  .  .  . Men med alt dette ser jeg 
ikke det udkast til selve havneombygningen , som 
de skrev om . Det interesserer mig unægteligt mest . « 
Per udrullede sin sidste tegning , en mægtig 
karton , der næppe kunne få plads på bordet . 
Det var resultatet af et halvt Års jernflid , der 
forelå på dette blad . Obersten skød alle de 
andre blade til side , satte sin lorgnet fastere på 
næsen og udtog en passer af et etui . 
» Som de måske véd «  — sagde han efter en 
tavshed , der klart nok røbede , hvor imponeret 
han følte sig —  » havde man for en halv snes år 
siden virkelig påtænkt at udføre en ombygning 

af denne gamle havn . Jeg blev den gang selv 
rådspurgt i den anledning ,  . . . og muligvis var 
det til dels på grund af de erindringer , deres 
projekt vakte hos mig , at det  .  .  . at jeg  . . . Nå , 
tag dem nu en stol og flyt dem herhen ,  .  .  . 
Og fortæl mig så , hvorledes de har tænkt dem 
det . Denne punkterede bolværkslinje her — — « 
I over en time sad de to mænd ved siden 
af hinanden , fordybede i udmålinger og beregninger . 
Stykke for stykke blev Pers arbejde 
taget op til bedømmelse . Hvert øjeblik kastede 
obersten rigtignok passeren fra sig og erklærede 
det hele for aldeles blottet for sund fornuft ; 
men straks efter kunne han til gengæld udtale 
sig varmt anerkendende om et eller andet lykkeligt 
fund , en snild terrænbenyttelse , en vel afpasset 
funderingsmetode eller lignende . Per var 
hele tiden fuldkommen rolig , viste sig i modsætning 
til den gamle militær som koldblodigheden 
selv . Med klog beregning gav han efter 
på alle mindre væsentlige punkter for med des 
større vægt at fastholde sin mening dér , hvor 
hovedangrebene på hans arbejde blev ført . 
Den lange forhandling udviklede sig efterhånden 
til en slags holmgang mellem den unge og 
den gamle ingeniør , hvorunder den sidste mere 
end én gang blev bragt til tavshed , undertiden 
endog til indrømmelser . Ja , så ivrig blev 
til sidst den gamle oberst , at også det før så 

hånligt affejede hedekanal - projekt blev taget 
frem igen til nøjere drøftelse . 
Ganske rød af anstrengelse skød obersten 
pludselig alle papirerne fra sig og sagde : 
» Lad mig beholde alle disse ting en otte 
dages tid . Vi må jo se at få bragt noget ud 
af det  . . . at skille hveden fra klinten , den forskrækkelige 
masse Klinte ! Før der kan være tale 
om at få det frem i månedsskriftet , må det 
hele jo stærkt sammentrænges , — jeg skal forsøge , 
hvad jeg kan udrette . Nu , da jeg bedre 
forstår deres plan , indrømmer jeg dem , at 
den må ses i sin sammenhæng , fremstilles 
i sin helhed for at komme til sin ret . Som 
et rent tankeeksperiment betragtet er den jo i 
hvert fald ganske morsom og vil sikkert kunne 
interessere i tekniker-kredse . De har idéer , unge 
mand ! — husk bare på , at dette kan være en 
ret farlig egenskab hos en ingeniør . Bliv for 
guds skyld ikke nogen projektmager ! Vi har 
ved gud nok af den slags i forvejen !  .  .  . Altså , 
kom til mig om en ugestid . « 
Obersten trykkede hjerteligt Pers hånd til 
afsked . 
» Det er dog Pokker til øjne , de har , mand ! « 
Udbrød han uvilkårligt , da de stod ved døren . 
» De ser på folk ligesom en ulv , når den 
smiler . Nå — god jagt ! «  endte han leende 
og slog endnu en gang sin hånd i hans . 

da Per et øjeblik efter trådte ud på gaden , 
syntes verden ham at være bleven en anden ,   7 
luften mildere , himlen højere og menneskene 
så underligt små . Han tvang sig dog til at tage 
sagen ganske nøgternt . Nu bare rolig ! sagde han 
til sig selv . Herregud , det hele var jo ikke andet , 
end hvad han havde vidst måtte komme en 
gang  . . . og længe — alt for længe — havde ventet 
på . 
Han blev enig med sig selv om , at han aldeles 
ikke ville lade noget komme ud om begivenheden , 
før den blev åbenbar for alle . Og 
hverken til faderen eller nogen anden af sin familje 
vikle han sende tidsskriftet , når det udkom ; 
— det kom dem såmænd nok ihænde 
alligevel . Og det havde jo alt sammen foreløbig 
slet ingenting at betyde . Det var bare det første 
lillebitte skridt , der her var nået , og efter hvilket 
det kun galdt om med forøget kraft at samle 
sig til det næste og større . Hvad der nu forestod , 
var den langt vanskeligere opgave at føre idéen 
fra papiret ud i livet , at skabe stemning for 
den , at vinde den tilhængere både hos de styrende 
og ude i befolkningen . Og han skulle 
ikke lægge hænderne i skødet , ikke vige for 
nogen hindring , når det kunne hjælpe til hurtigt 
— men navnlig sikkert — at føre ham til 
målet ! 
Tilfældigt faldt hans øje ind i en kunstdrejerbod . 

og pludselig fik han lyst til at gøre de 
gamle derhjemme en foræring . Han købte en 
silkeparasol til madammen , en smuk pibe til højbådsmanden 
og et halsbånd af ravperler til 
Trine . Og om aftenen sad han hjemme hos dem 
og drak punsch og betroede dem dagens oplevelser 
og sine forhåbninger . 
I de følgende dage drev han nu om på restavrationer 
og billardsstuer for at få tiden til 
at gå . En aften , da han kom ind i en kafé 
ved kongens Nytorv , stødte han på den store 
Fritjof , hvem han ikke havde set , siden han — 
for måneder tilbage — sidste gang havde været 
i  » Gryden «  . Med hatten bag i nakken og begge 
de solbrunede hænder hvilende ovenpå knappen 
af sin stok tronede den imponerende kæmpeskikkelse 
dér som midtpunktet i en kreds af 
ganske unge kunstnere , der alle — ligesom han 
selv — var klædt i selskabsdragt og sad og 
drak sodavand og cognac efter en grosserermiddag . 

» Se , dér har vi jo Salomons unge Aladdin , « 
Udbrød Fritjof ganske højt , idet Per trådte ind ad 
døren .  » Hvor Pokker har lampens ånd haft 
dem henne i den sidste tid ? « 
Per var helst fri for at komme i nærmere 
berøring med dette selskab . Han tog plads for 
sig selv ved et bord ved siden af og svarede 

ret overlegent , at han havde været optaget af et 
større arbejde . 
» Nå ja , det er jo sandt  .  .  .  .de hører også 
til de velsignede nytte-mennesker , «  • sagde Fritjof 
med en kort latter og tilføjede , vendt imod de 
andre , og ligesom i fortsættelse af noget , de i 
forvejen havde talt om :  » Den herre er nemlig 
også en af Nathans børn !  .  .  . Nå , har de 
måske været beskæftiget med at tappe endnu 
en af vore uskyldige småsøer til fordel for 
det gode danske fedekvæg ? Eller har de snoet 
en rentebærende sporvej op ad Himmelbjerget , 
måske anlagt en sodavandsfabrik på møens 
klint eller på anden måde bidraget til guds 
grønne jords forskønnelse og menneskenes velfærd ? « 

Per svarede , idet han roligt tændte sig en 
cigar : 
» Nu ja — hvad skal man sige ?---------------vi kan 
jo ikke alle være så heldige at fødes med geni 
til at skabe paradiser — på et stykke lærred . 
Desuden , der er vist foreløbig egentlig ingen 
mangel på den Art begavelser , «  føjede han til , 
idet han så’ ud over kredsen af unge kunstnere , 
der i højtidelig tavshed hang over stolene med 
en cigar eller cigaret i munden , som sov de indvendig . 

Per havde i årenes løb fået en stedse 
større afsmag for kunstnere , disse i hans øjne 

så unyttige personer , der ovenikøbet gjordes til 
genstand for en ærefrygtsfuld tilbedelse , dyrkedes 
som en slags benådede væsener , der levede i 
hemmelighedsfuld forståelse med de styrende 
verdensmagter . Og det bidrog nu ikke til at 
formilde ham , at han mellem disse unge fyre , 
der sad dér i genial dvaskhed og rugede over 
deres indre åbenbaringer , havde fået øje på 
den øltrinde akademielev , som i sin tid havde 
lokket den røde Lisbeth fra ham , et pur ungt 
menneske i hans egen alder , der allerede havde 
vundet navn og berømmelse ved at male en 
gammel vejrmølle og et  » åndfuldt «  behandlet 
lerfad med kartoffelskrællinger . 
Fritjof havde løftet sit glas og udbrød nu : 
» Ja ! Leve industrien ! Op med de stinkende 
fabriksskorstene , og Vorherre forbedre vort kloaksystem ! 
Sig mig , unge mand , har de egentlig 
nogensinde rigtig set , hvordan den ser ud , en 
sådan nymodens lyksalighed , fabrikeret på maskine ? 
Tjen mig i en dag at ulejlige dem ind i 
en af vore smågader og se på den kælderblege 
yngel , der vrimler dér som midder i en 
rådden ost ,  .  .  . eller gå for den sags skyld 
lige så gerne ind i de fine røver-kvarterer , op til 
millionær-jøderne med deres laskede fruentimmer 
 .  .  . Råddenskab over det hele , min ven ! 
Å , gud hjælpe os ! Og det skal kaldes for fremskridt ! 
Det skal være nytte-videnskabens vel- 

signelser !  .  .  . Nej , så priser jeg sgu hellere 
den gammeldags bondemand , der går velvelfornøjet 
og synger bag ploven og lader sin 
» Vorherre «  om verdens-forbedringen . « 
» Ja , sådan omtrent er det jo , at også præsterne 
plejer at præke , «  sagde Per spydigt . Han 
mindedes sin faders stående ytringer om  » Verdensbørnene «  , 
og han havde heller ikke glemt 
hin nat efter orgiet i  » Gryden «  , da Fritjof pludselig 
kastede vildmands-masken og åbenbarede 
sig som en spag og skælvende konfirmand . Han 
blev derfor heller ikke synderlig overrasket , da 
Fritjof nu — med et tordenslag i bordet og 
under sine unge tilhøreres bifaldende mumlen 
— erklærede , at han fanden gale ham , når 
det endelig skulle være , foretrak folkets gamle , 
enfoldige profeter for disse moderne  » nøgterne 
juden-trompetere «  med deres nytte-poesi og 
kadaver-prosa . 
Per , der stadig ikke forstod de idelige hentydninger , 
hvormed den anden spækkede sin 
tale , og derfor heller ikke grunden til den personlige 
bitterhed , hvoraf den var præget , trak tavs på 
skuldrene . Han fandt det ikke længer umagen 
værd at fortsætte samtalen . 
I det samme kom der også to elegant klædte 
damer ind fra gaden , efterfulgte af en herre med 
teaterkikkert ; og i løbet af få minutter fyldtes 
nu kaféen af en skare højrøstede og ophedede 

teatergæster , der førte med sig ligesom en dønning 
af en stormfuld sidsteakts sindsbevægelse og 
spænding . Der havde været en førsteforestilling 
denne aften . Et nyt , såkaldt æventyrspil med 
megen musik og dyb mystik og ballet og en 
masse måneskin var gået over brædderne i 
en udstyrelse , hvorom bladene i flere dage 
havde underholdt deres læsere . Huset havde 
været fuldt indtil de allerøverste galleripladser , 
hvorfra man ikke kunne se andet end suflørkassen ; 
og at slutte efter den levende optagethed , 
hvorom alle disse ophedede ansigter bar 
vidne , havde stykket vakt den største begejstring . 
Allevegne fra summede det en om ørene med 
forfatterens , skuespillernes og komponistens 
navne ; og stykkets — som det syntes — næsten 
for dybsindige mening gav allerede anledning til 
lidenskabelige diskussioner . 
Per så’ ud over al denne ståhej med en 
fornemmelse af at befinde sig i et galehus . Tilfældigt 
kendte han en lille smule til digteren , en 
yngre mand ved navn Poul Berger , der var elev 
af den store Enevoldsen og ligesom denne kunne 
sidde i timer og pille med et rim og nusse et 
adjektiv . Og i et pludseligt anfald af mistrøstighed 
kom han til at tænke på , at om han virkelig 
en gang skulle nå sit store mål , ville han 
dog aldrig formå at vække den opsigt og fremkalde 
den begejstring som en sådan lille lyrisk 

luseknækker , hvis navn øjeblikkelig kom i alles 
munde . 
Han kunne da heller ikke lade være med at 
vende sig mod Fritjof og sige : 
» Jeg synes såmænd , at de skønne kunsters 
dyrkere ikke foreløbig kan have noget at beklage 
sig over hertillands . De ser her , hvilken 
ståhej en stakkels teaterpjes af en tredje-fjerde 
rangs forfatter kan afstedkomme . I otte dage 
vil byen snakke om denne store begivenhed — « 
» Nå ja , hvad Pokker vil de egentlig have , 
at folk skal interessere sig for af det , der ellers 
sker herhjemme i dette elendige land ? « 
Per så’ en stund tavs på Fritjof . 
» De kan have ret , «  sagde han med et betydningsfuldt 
nik og rejste sig i det samme for at 
gå . Og efter med et par utålmodige fingergreb 
at have knappet sin frakke tæt omkring sig tilføjede 
han , idet han så’ rundt på kunstnerkredsen 
med et blik , der lignede en udfordring : 
» Men vent — det kan snart blive anderledes ! « 
» Igen en mand over bord ! «  sagde Fritjof , da 
han var gået , og drak med dyster mine ud af 
sit glas . Og avtomatisk greb de unge mennesker 
også til deres og mumlede bifaldende . 
* * 
* 

Per styrede ikke sin utålmodighed længer 
end akkurat de otte dage , obersten havde forlangt 
til betænkningstid . Allerede på den niende 
indfandt han sig igen hos ham og førtes ganske 
som sidst ind i arbejdsværelset . Men her mødte han 
en helt anden mand end den , med hvem han 
for en uge siden havde taget en så hjertelig 
kollegial afsked . Obersten hverken gav ham hånden 
eller bød ham at tage plads . Med en unaturlig 
bryskhed , der dog tydeligt skjulte en del 
forlegenhed , gav han ham straks alle hans 
tegneruller tilbage , idet han bemærkede , at han 
ved nærmere undersøgelse alligevel intet havde 
fundet i disse forsøg , der kunne berettige dem 
til at finde optagelse i ingeniørforeningens tidsskrift . 

» Det hele er for umodent og savner ethvert 
fornuftigt grundlag . Men de er også alt for ung 
til således at kunne gå på egen hånd  .  .  . 
Og de er jo ikke en gang kandidat , efter hvad 
jeg hører . « 
Per havde øjeblikkeligt forstået , at obersten 
i mellemtiden måtte have forhørt sig om ham , 
rimeligvis endog talt med professor Sandrup . 
Efter hans sidste bemærkning blev formodningen 
til vished for ham , og han stod et øjeblik 
tavs for at overveje , hvorledes han bedst skulle 
nedslå dette nye modstandsforsøg fra hans gamle 
avindsmands side . 

obersten havde imidlertid stillet sig hen foran 
en porcellænsovn i den anden ende af stuen , 
hvorfra han med sky mistænksomhed mønstrede 
Pers Person og påklædning lige ned 
til hans støvler , ja endog kastede et blik hen 
på hans hat , som Per ved sin indtrædelse havde 
lagt fra sig på en stol ved døren . 
» Deres navn er jo Sidenius , «  sagde han efter 
nogen tavshed .  » Er de måske af den bekendte 
præstesiægt af dette navn ? « 
Som altid , når Per fik dette spørgsmål , lod 
han , som om han overhørte det . Og i ret stridbar 
tone begyndte han nu at udtale sin forundring 
over oberstens så hastigt forandrede opfattelse af 
hans arbejdes værd . Men obersten afbrød ham 
hurtigt og noget nervøst med den bemærkning , 
at en fortsat diskussion var ganske ørkesløs ; 
hans anskuelse om denne sag lod sig ikke længer 
rokke . Det var ikke til at tage fejl af , at han 
ønskede snarest muligt at blive af med Per . Det 
var , som om han ikke turde lade ham komme 
til orde af frygt for igen at blive påvirket af 
ham til gunst for hans projekt . 
» Jeg beklager , «  — tilføjede han i en lidt mere velvillig 
tone —  » dersom jeg med mine ord forleden 
skulle have vakt falske forhåbninger hos dem . 
Men jeg tvivler iøvrigt ikke om , at jeg ved mit 
afslag handler i deres egen velforståede interesse . 
De ville sikkert i det hele tjene dem selv bedst , 

dersom de kunne bestemme dem til definitivt 
at slå slige fantasterier af hovedet . Jeg frakender 
dem ikke evner . De er måske endog i 
besiddelse af en ikke helt almindelig idérigdom , 
— og der er næppe nogen grund til at tvivle 
om , at de en gang i tiden vil kunne udrette 
noget dygtigt . Men foreløbig trænger de først 
og fremmest til at komme til en klarere erkendelse 
af , hvad de mangler . Når man er toogtyve 
år , skal man overhovedet ikke have anden 
ærgærrighed end den at lære . I hvert tilfælde 
har vort tidsskrift ikke til opgave at tage sig af 
unge menneskers umodne forsøg . « 
Efter disse ord vendte han sig bort med en 
håndbevægelse , der skulle tilkendegive , at han 
betragtede samtalen som afsluttet . 
Men Per blev stående . 
» Hvor affældig mener obersten , at jeg skal 
være , for at jeg kan gøre mig håb om at få 
mit arbejde anerkendt ? « 
Den gamle militær vendte sig imod ham med 
en ilterhed , så gulvtæppet slog folder omkring 
hans fødder . 
» Er de gal ! «  brød han ud — men ved synet 
af Pers dødblege ansigt betvang han sin vrede . 
Af frygt for at få skandale i sit hus nøjedes 
han med kort og bydende at lade ham vide , at 
hans tid ikke tillod ham længer at beskæftige 
sig med ham . 

» Jeg har dog endnu et ord at sige dem , « 
Sagde Per .  » Næste gang vi mødes , hr . Oberst , 
bliver det dem , der kommer til mig . « 
» Hvad mener de ? « 
» Jeg mener ,  . . . at de skal komme til at 
fortryde , at de har vist mig døren . « 
» Jeg tror , de vover at true mig ! «  råbte 
obersten krebserød af raseri . 
» Kald det , hvad de vil ! Men jeg siger dem , 
at jeg skal få mit arbejde frem  .  .  . endogså 
i deres eget tidsskrift  .  .  . hvor meget de så 
sætter dem derimod ! De har taget fejl af mig , 
hr . Oberst  . . . og jeg af dem . For det sidste 
skylder jeg dem en undskyldning . Havde jeg 
vidst , at tabelværks-kleresiet herhjemme og en 
gammel huspostille som professor Sandrup 
havde så stor magt over dem , skulle jeg 
sandelig aldrig have ulejliget dem . På gensyn , 
hr . Oberst ! « 
Den gamle militær havde stået og kogt indvendig 
under denne tiltale men med et udtryk , 
som røbede den strid , der stod i hans indre . 
Da døren lukkede sig efter Per , gik der en rykning 
gennem ham , som ville han kalde ham 
tilbage . Men med et  » Å , den dreng — «  drejede 
han sig omkring og gik hen til skrivebordet , 
hvor han i sin fortrædelighed satte sig 
til at rode frygtelig op i en bunke papirer . 

lidt efter kom hans kone ind fra dagligstuen 
og udbrød : 
» Du gode gud ! Hvad var det dog for et menneske , 
der var inde hos dig ? Han slog entrédøren 
i , så der faldt et stort stykke af loftsgesimsen . « 

» Ja så ! Også det !  .  .  . Nå , han vil vist gøre 
ulykker på mere end en loftsgesims , den fyr ! « 
» Men hvad var det da for en ? « 
» Ja , sig mig det , du ! En forrykt , antager jeg ! 
Eller en charlatan måske !  .  .  . Måske et geni ! 
.  .  . Tiden vil vise det . « 

andet kapitel 



en søndag formiddag i begyndelsen af April , 
en forårsdag med stille vejr og høj himmel , 
sad Per udenfor restavrationen på Langelinje 
og betragtede den ustanseligt forbidragende 
strøm af pyntede spaserende , der efter kirke- og 
frokosttid var kommen ud for at nyde solen og 
den friske saltvandsluft . Hans udseende havde 
forandret sig kendeligt i løbet af den sidste 
måned . Han var bleven næsten mager ( hvad 
der iøvrigt ikke misklædte ham ) , og det lille 
mørke fipskæg , han samtidigt havde lagt sig til 
i den bestemte hensigt at gøre sig ældre af udseende , 
havde ligeledes bidraget til at meddele 
hans skikkelse noget vist standsmæssigt og  » interessant «  . 
Ikke heller ansigtsudtrykket var længer 
det gamle sorgløse og lidt forsorne . Som han sad 
dér med den ene albue oppe på stoleryggen og 
under rynkede bryn stirrede ud på de forbispaserende , 
var det ikke let at tage fejl af hans 
sindsstemning . Man så’ straks , at han var en 

ung mand , hvem livet havde beredt den første , 
alvorlige skuffelse , og hvis hjerte var opfyldt af 
den mørke forbitrelse , den hævntørstige spot 
over samfundet , menneskene og verdensordenen , 
hvori unge , højtstræbende mænd fra Arilds tid 
har fundet oprejsning for lidte nederlag . 
Nu var det virkelig gået ham så ilde , som 
det omtrent tænkes kunne . Og det hjalp ham ikke 
til at bære sin skæbne med sagtmodighed , at 
han ved den gamle obersts tilståelser mente 
at have fået fuld vished for sit arbejdes betydning 
og jo virkelig et øjeblik havde haft grund til 
at tro sig sejren nær . Han , som ellers i alle spørgsmål , 
der angik hans store fremtidshåb , hidtil 
havde været så behersket , så omsigtsfuld , til 
tider så klogt beregnende , havde til sidst aldeles 
tabt besindelsen . Han havde henvendt sig 
både i det ene og det andet offentlige kontor , 
var gået rundt til alle de store private ingeniørfirmaer , 
havde endog søgt dagbladenes redaktioner 
for at få dem til at interessere sig for 
hans værk , — kort sagt , han havde gjort alle 
de dumheder , som et til det yderste ophidset 
menneske kan finde på , lige til et forsøg 
på at få avdiens hos ministeren for at vise 
ham sine planer og forestille ham , hvor påtrængende 
nødvendigt det var at skride til en 
fuldstændig omordning af vort hele vandbygnings- 
væsen . 

en ulykke for ham var det nu , at han var 
så ene , ikke stod i forhold til et eneste menneske , 
som kunne bringe ham til fornuft . Han 
havde overhovedet ingen venner , endsige en fortrolig , 
for hvem han kunne udtale sig om , hvad 
der bevægede ham . I sin tid havde han søgt 
påny at knytte forbindelsen med sine gamle 
skolekammerater , efterhånden som disse var 
kommen til København som studenter . Men — 
dels påvirkede fra hjemmene , dels i følelsen 
af deres værdighed som akademiske borgere og 
vordende embedsmænd — havde de fleste af 
dem straks taget afstand fra ham med den samme 
skyhed , som han kendte fra sine brødre . Og da 
han i den anledning havde gjort lidt grove løjer 
. med dem og med det hele akademiske spids' 
borgerskab , havde de med en højtidelighed , der 
heller ikke var ham fremmed , ganske afbrudt 
forbindelsen og betragtet ham som en forhærdet , 
der havde bortkastet troen på alle styrende 
magter . Med de øvrige barndomsvenner havde 
han selv lidt efter lidt brudt omgangen , fordi 
kun de færreste af dem fuldtud kendte sammenhængen 
med hans spændte forhold til hjemmet 
og stadig generede ham med spørgsmål om 
familien og med beretninger om den religiøse 
bevægelse , hans fader efterhånden havde vakt 
derhjemme , og som flere af dem var stærkt optaget 
af . Navnlig i det sidste årstid , efter at 

rygterne om faderens sygdom og nærforestående 
død var bleven dem bekendt , havde han 
ligefrem søgt at undgå ethvert sammentræf med 
dem og skråede regelmæssigt over på et andet 
fortov , når han så’ nogen af dem komme imod 
ham på gaden . 
Mellem sine medstuderende følte han sig 
næsten allermest fremmed . De viste ham bestandig 
tydeligere — nogle med grin , de fleste med 
professor sandrupsk alvorsfuldhed — at de anså’ 
ham for gal . I  » Gryden «  kom han aldrig 
mere . Han var formelig kommen til at nære 
afsky for kunstnere , efter at det rigtigt var gået 
op for ham , at de med deres naturdyrkelse og 
» Stemnings « -afguderi bare var en slags formummede 
lægprædikanter , der drev den samme 
svindel med overtro og hysteri som præsterne 
og ligesom disse hovmodede sig af deres feje 
frygt for at anerkende mennesket som jordens 
herre og enevældige behersker . 
Gang efter gang i disse modgangens dage var 
han bleven grebet af den samme dystre ensomhedsfølelse , 
der havde formørket og forbitret ham 
hans opvækst i barndomshjemmet . Ligesom han 
dér havde følt sig hjemløs mellem sine forældre 
og søskende , følte han sig nu som en fremmed i 
det hele samfund , hensat mellem mennesker , 
med hvem han ikke havde en tanke eller følelse 
tilfælles . Der slog ham overalt i møde den 

samme selvgodhedens beklumrede atmosfære , 
som han kendte fra sit hjem , den samme småborgerlighedens 
farisæiske ringeagt for alt , hvad 
der gav livet storhed , vælde , glans . Han så’ til sidst 
i folk lutter sideniusser , der mente at hæve 
sig selv ved at lade hånt om det , der for ham 
alene var livskampen værd , — det , udenfor 
hvilket der for ham kun var tomhed , mørke , død . 
Ofte i disse dage faldt det ham i tankerne , 
hvilken velsignelse det måtte være for katolikerne , 
at deres præster ikke giftede sig ; at al 
den åndelige vanførhed , der avledes i den kælderklamme 
kirkeluft , ikke som i de protestantiske 
lande gik i arv fra slægt til slægt , bredte sig 
ud i befolkningen opefter og nedefter og endevendte 
begreberne ligesom i kong pukkel rygs land , 
hvor det små kaldtes stort og det skæve lige . 
Nu havde han tilmed samtidigt haft andre 
genvordigheder at kæmpe med , blandt andet 
pengebekymringer . Skønt han i den sidste tid 
igen havde levet så sparsommeligt som nogen 
ung student , havde opsøgt borgergade-kvarterets 
allerbilligste kælderrestavrationer og spist sammen 
med droskekuske og bybude , var hans arv efter 
Neergård næsten opbrugt . Han havde regnet 
ud , at den med den strengeste økonomi endnu 
vikle kunne strække til i tre , højst fire måneder . 
Og hvad så ? Skulle han så igen begynde at 
låne , at gå den ydmygende tiggergang rundt 

til  » Jøder «  og tvivlsomme prokuratorer , støve omkring 
på nattekaféerne efter sine gamle variétébekendte 
og drikke dus med nye for at skaffe 
sig kavtionister ? 
Desuden havde han kærlighedssorger , for så vidt 
som han dog aldrig helt kunne glemme 
sin Fransisca og i disse dage havde haft rig anledning 
til at tænke over , om han ikke havde 
ofret hende for et blændværk . Helt bevæget kunne 
han undertiden sidde og betragte de enkelte småerindringer , 
han havde bevaret fra deres samliv : 
en hentørret blomst , som hun en gang havde 
fæstet i hans knaphul , et gækkebrev , hun havde 
skrevet til ham med spejlskrift , et blåt silkebånd , 
som han en aften , da de skiltes , havde 
røvet fra hendes Hals og gemt inde på sit bryst , 
efter at have bedækket det med Kys . Ja , når 
han om aftenen gik sin ensomme spaseretur og 
så’ på de andre unge mænd , der i bedste forståelse 
med alle himmelske og jordiske avtoriteter 
nød solnedgangen og forårsluften med 
deres kærester eller  .unge koner under armen , 
kunne der komme øjeblikke , da han overfaldtes 
af sin gamle svaghed og spurgte sig selv , om han 
ikke gjorde bedst i lige så godt først som sidst 
at skrinlægge alle ville drømme og blive som 
de andre , beskedent at dygtiggøre sig til en eller 
anden kontorstol for en gang i tiden at gifte sig 
med Fransisca og blive lykkelig ved hendes side . 

det var da virkelig , som om alle magter havde 
sammensvoret sig for at prøve hans standhaftighed . 
Til overflod var han bleven opskræmt af en 
uhyggelig begivenhed , der for et par dage siden var 
forefalden hjemme i Hjærtensfrydsgade , idet højbådsmanden 
pludselig var død . Den gamle mand 
havde om formiddagen foretaget sin sædvanlige 
runde over Amalienborg plads , gennem Borgergade 
og ind til brøndstræde-kvarteret og befandt 
sig just på hjemvejen , da han på hjørnet af 
goters- og Adelgade pludselig sank sammen og 
blev liggende på stenbroen ude af stand til at 
rejse sig . Han havde akkurat haft kræfter og 
samling nok til at fremstamme sit navn og sin 
bopæl for de mennesker , der straks var ilet ham 
til hjælp ; og gennem en tæt sværm af nysgærrige , 
der i løbet af få øjeblikke havde spærret hele 
gaden , var han bleven båret ind i en lukket 
droske og kørt til sit hjem . Her stod hans kone 
netop og kiggede efter ham i gadespejlet , da 
drosken standsede udenfor ; og ikke så snart 
havde hun set en politibetjents arm stikke ud 
af vinduet for at åbne vogndøren , før hun forstod , 
hvad der var sket , og i et nu var nede 
ad trappen . Per havde tilfældigt været hjemme 
og siddet inde på sit værelse ; og da han på den 
pludselige uro i huset havde kunnet mærke , at 
der var noget på færde , var han hurtigt gået 
ud på gangen , hvor han netop var kommen 

tidsnok til at se , hvorledes madam Olufsen resolut 
skubbede betjenten til side fra vogndøren og 
et øjeblik efter vendte tilbage med højbådsmandens 
slapt nedhængende legeme i sine arme . 
Ganske alene , uden at ville modtage nogen hjælp , 
havde den treoghalvfjersindstyveårige kone båret 
sin døende mand op ad den stejle stigetrappe , 
mens politibetjenten højtideligt fulgte bag efter med 
Olufsens grå cylinderhat og brune stok . Efter 
at der i hast var bleven skikket bud efter en 
læge , og mens den af ulykken ganske fortumlede 
skibstømrerkone i stuen for egen regning 
løb efter en præst , søgte Per og betjenten at 
være madam Olufsen behjælpelig med at bringe 
manden i seng . Men efter få minutters forløb , 
og uden at have genvundet mælet , udåndede 
han med hovedet på hendes bryst . Hendes 
sidste ord til ham var :  » Du skal ikke være 
bange , Olufsen ; — du har jo aldrig gjort et 
menneske noget ondt . « 
Per havde siden den dag ikke følt sig rigtig 
vel tilpas derhjemme i sine to små , kældermørke 
Stuer . Bevidstheden om dette stive , uskønne 
lig , der lå deroppe lige ovenover hans hoved 
og gabede , havde holdt ham vågen om natten . 
Og selv om dagen , når han sad ved sit bord 
med hovedet mellem hænderne og stirrede ned 
på sine tegninger , — disse fem-seks ulyksalige 
blade , som havde magtstjålet hans tanke og 

vilje — var det , som om den dødens stilhed , der 
hvilede over huset , den gravens kulde , der 
trængte ned til ham gennem loftet , spottede 
over al hans møje ved at ville minde ham om , 
hvor tomt og sekundkort selv det største og sejrrigste 
menneskeliv blev overfor dødens vælde og 
intethedens uendelighed . 
For første gang havde livets uhygge , tilintetgørelsens 
uafvendelige gru trængt sig ind 
på ham med en magt , som han ikke kunne 
afryste . Han havde i de sidste fireogtyve timer 
slet ikke været hjemme . Han var gået rundt 
på kaféer og billardstuer , havde om aftenen 
været i teatret og tilbragt natten hos en fremmed 
kvinde , en af gadens barmhjærtige søstre , — og 
han sad nu her ved et af småbordene foran 
restavrationsbygningen på Langelinje , jaget herud 
fra byen af den ham fra barndommen så forhadte 
lyd af kirkeklokkerne , hvis helvedeslarm 
havde forfulgt ham den hele formiddag . Han 
følte sig overhovedet aldrig så fredløs , aldrig 
så mistrøstig som på en sådan helligdag , hvor 
synet af de tilskoddede butikker , de vogntomme 
gader , de sortklædte kirkegængere med deres korsprydede 
salmebog overalt fortalte om menneskenes 
ydmyge underkastelse under spøgelsefrygtens 
trælleåg . Han søgte på sådanne dage gerne herud 
fra byen for at betragte det frie liv , der — 
ubekymret om alle helligdagsforordninger — udfoldede 

sig ude over vandet ; for at se på damperne 
og sejlskibene og på de travle måger — 
på alt det , som pibekraverne ikke havde kunnet 
knægte og kristne . 
Men denne dag fulgte kirkeklokkerne ham 
helt herud til søen . Som en besværgende mumlen 
blev deres dødsklemten ved at lyde i hans øre , 
mens han sad dér med sit anstrengte smil og under 
rynkede bryn så’ ud over strømmen af de pyntede 
og veltilfredse søndagsspaserende . Dér kom en brednakket 
herre vandrende med næsen i sky og begge 
hænderne bag på ryggen , en jurist — skønnede 
han — måske en ågerkarl , en tyvekæltring , der 
i en eller anden kirke havde hentet sig absolution 
for ugens synder og nu promenerede sit genfødte 
menneske med en havannacigar i munden . Og 
dér kom en anden brednakket herre , en tvillingbroder 
til den første , der havde en yppig , blond 
dame under armen og to småpiger ved hånden , 
en lykkelig familiefader , der havde fundet 
sit felt her i livet som agent i tinknapper , 
grundet en velsignelsesrig eksistens på en provision 
af fem procent . Og der kom studenter og soldater , 
unge piger og gamle damer , hver udluftende 
sit lille , hyggeligt indrettede sneglehus , der for 
dem var den hele verden . Beskedne folk ! Lykkelige 
mennesker ! Brave , rettroende sideniusser ! 
Han vaktes ved lyden af en række stød i 
en dampfløjte ; en stor fragtdamper gled lidt efter 

ud fra havnen under kraftfulde stempelslag . Og 
pludselig skød der op i ham en heftig længsel 
efter at rejse , efter at komme bort og begynde sit 
liv fra nyt i en anden jordbund , mellem andre 
mennesker ,  . . . at søge over til Amerika , til avstralien 
eller endnu længere bort , til et eller andet 
fjernt og ukendt land uden kontorsjæle og uden 
kirkeklokker . 
Tanken var ham ikke helt fremmed ,  . . . og 
hvad hindrede ham vel egentlig ? Han kendte 
intet til den hjemstavnens trolddomsmagt , som 
Neergård hin nat havde talt til ham om og 
selv var bukket under for . Med det gamle nybodershjems 
forestående opløsning ville han tilmed 
miste sin allersidste tilflugt herhjemme . Og 
var det ikke håbløst at vente sig nogen fremtid 
i dette lille vanrøgtede land , der af skæbnen 
syntes bestemt til en snarlig undergang ? Han 
havde netop i disse dage ofte haft i tankerne , 
hvad højbådsmanden i ny og næ havde fortalt 
ham om sit lange livs oplevelser , lige fra skærtorsdagsslaget 
på reden , som han havde været 
vidne til fra sin moders arm , og ned gennem 
den lange række af ydmygelser , den enestående 
sønderlemmelse , hvortil denne påsketorden havde 
været indledningen . Og idet han nu stirrede ud 
over dette blå vand , hvor nordisk vikingekraft 
sidste gang havde samlet sig til en stordåd , stod 
med ét alle hans gamle , bøjede nyboderskæmper 

for hans øje — som den sidste , ærværdige levning 
fra en stortid og en storslægt , der var gået 
under i præsternes og stemningsprædikanternes 
ragnarok . Men hvorfor blive ved at klamre sig 
til et dødsdømt land , der i løbet af et menneskes 
liv var svundet ind til en ruin , sygnet hen 
til et unyttigt rudiment , et lille svindsottigt lem 
på Evropas svulmende legeme ? 
Et nyt liv ! En anden jord , en anden himmel 
 !  .  .  . Der ligesom groede nye kræfter frem i 
ham , blot han tænkte derpå . Mens hans øjne 
blev ved at følge den bortdragende damper , 
vågnede al drengetidens fribytterlyst igen i 
hans blod . Han sagde til sig selv , at dérude — 
langt borte — ventede måske den store sejrslykke 
ham . Derude skulle måske barndommens 
æventyrdrømme i fuldt alvor opfyldes . Dér 
kunne han måske virkelig endnu vinde prinsessen 
og det halve kongerige , — selv om prinsessen var 
sort , og kongeriget en palmeø i sydhavet ! 
Lyden af en kendt stemme nåde i dette 
øjeblik hans øre . Han så’ sig om og opdagede 
Ivan Salomon , der stod ude på vejen i færd 
med at sige farvel til to jødisk udseende unge 
damer , hvis ugenerte munterhed tydeligt vakte 
almindelig anstød blandt de korrekte søndagsspaserende . 
Ved synet af hr . Ivans lille , afstikkende 
klædte Person kom Per pludselig til at 
smile melankolsk . Herregud , tænkte han , dér 

havde han jo alligevel en ven , endog en beundrer ! 
Og han mindedes i det samme et ord , 
han en gang havde hørt i teatret , at ingen 
var så ene , han havde jo sin nar . 
I det næste øjeblik fortrød han alligevel sit 
smil . Uden iøvrigt at være helt klar over grunden 
følte han pludselig lidt samvittighedsnag overfor 
dette menneske , hvis uegennyttige og i hvert fald 
velmente interesse for ham han altid så ilde 
havde lønnet . Han var end ikke langt fra at føle 
sig stødt af de sædvanlige rå udbrud af racehad , 
som hørtes rundt om fra småbordene ; og 
såsnart han havde set Salomon forlade damerne , 
gik han hen til ham og hilste . 
Den larmende henrykkelse , hvormed den 
lille modelaps næsten omfavnede ham midt i 
menneskesværmen , afkølede ham rigtignok hurtigt . 
Dog besvarede han høfligt hans gentagne 
håndtryk og gjorde ham sin undskyldning , fordi 
han ikke havde kunnet modtage ham de sidste 
gange , han havde søgt ham . 
» Å , tal dog aldrig derom ! «  udbrød Salomon . 
» Jeg ville bare spørge til deres befindende  .  .  . 
Og høre lidt om , hvorledes det gik med arbejdet . 
Jeg véd jo , at de har siddet til op over ørene i 
store foretagender  .  .  . Nå , skal så bomben 
snart springe ? Tør verden snart vente sig en 
overraskelse fra deres benådede hånd ? « 
Per trak tavst på skuldrene ; han ville helst 

undgå det emne . Desuden følte han sig altid 
lidt ilde berørt af Salomons smiger , fordi den 
altfor ublufærdigt afdækkede tanker og forhåbninger , 
som han mangen gang knap nok ville 
tilstå for sig selv . 
» Jeg vil sige dem , at der ventes på dem , «  vedblev 
Salomon .  » Ventes med længsel på dem !  .  .  . 
Vi trænger ligefrem til dem !  .  .  . Har de ikke læst 
Nathans sidste afhandling i  » Lyset «  ? Å , den skal 
de læse . Den er netop noget for dem . Jeg skal 
sende dem den . Han drager dér alvorligt tilfelts 
mod , hvad han kalder vore  » udmalkede æstetikere « 
Herhjemme , og råber initiativets og de dristige 
handlingers mænd i gevær . « 
Per så’ overrasket op . 
» Dr . Nathan ? «  sagde han . 
Han mindedes med ét hin kafé-samtale , han 
for en måned siden havde haft med Fritjof , og i 
hvilken denne stadig var kommen med hentydninger , 
som han den gang ikke havde forstået . Ivan 
Salomons ord gjorde ham nu iøvrigt ikke synderligt 
klogere . Skønt man særlig i de senere dage dårligt 
havde kunnet tage en Avis eller et vittighedsblad 
i hånden uden at støde på dr . Nathans navn 
—  » Dr . Satan «  , som de sidste ufravigelig kaldte 
ham — havde Per aldrig følt nogen opfordring 
til at skaffe sig nærmere oplysninger om denne 
mand ; og han fragik i dette øjeblik ikke overfor 
sig selv , at den omstændighed , at manden var 

jøde , ikke havde været uden indflydelse på hans 
overlegne ligegyldighed . Men tillige havde han 
en indgroet mistro til alle slags literære mennesker . 
Og denne doktor holdt endda forelæsninger 
på universitetet , der i Pers øjne var selve det 
teologisk besmittede moderskød for hele den 
slægt af vantrivninger , som havde lagt land og 
folk øde . 
Nu gjorde Salomons meddelelse ham alligevel 
nysgærrig , og han spurgte , hvad det da egentlig 
var , denne doktor havde skrevet . Med sædvanlig 
tungeraphed gav den anden sig straks til 
at forklare men afbrød lige så pludseligt sig selv , 
idet han gentog , at han skulle sende ham afhandlingen , 
for at han kunne nyde den med 
forfatterens egne , beåndede ord . 
» Å , gør dem ingen ulejlighed , «  sagde Per 
hurtigt .  » Jeg fården dog næppe læst . Jeg tænker 
nemlig så småt på at rejse . « 
» Vil de rejse ? «  udbrød Salomon , med ét helt 
forfærdet , og standsede endog et øjeblik sin 
gang . 
» Jeg tænker på det . « 
» For længere tid ? « 
» Måske . « 
Den lille Ivan slog øjnene ned mod jorden 
og gik en tid lang tavs . 
» Å ja , «  udslyngede han omsider — han havde 
af Pers ord forstået , at det altså virkelig var 

sandt , hvad han på anden hånd havde hørt 
om de tekniske avtoriteters fuldkommen afvisende 
holdning overfor dennes projekt —  » jeg 
forstår egentlig godt , at de trænger til at komme 
lidt ud . Her er — foreløbig — næppe den rette 
jordbund for dem herhjemme . Selv om Nathans 
kritik er noget skånselsløs , så er det vistnok 
sandt , at vi i dette århundrede — jeg siger det 
med selvbebrejdelse — har plejet en lidt for 
unaturlig omgang med fantasien og derved i 
en betænkelig grad har svækket virkelighedssansen . « 

» Skriver han det ? « 
» Å , han er , som sagt , meget slem i sine udtryk 
 .  .  . alt for slem . Men jeg tvivler jo ikke om , at 
det ville have været uligere lettere for dem at skabe 
dem et navn , dersom de i stedet for at udkaste 
kanalprojekter f . Eks . skrev kærlighedsnoveller 
.  .  . eller malede et smukt vandløb . « 
» Ja , eller bare slog på storetromme i et orkester 
eller havde talent for med fed rørelse at 
sige :  » Clotilde , jeg elsker dig «  ,  .  .  . kun ikke 
noget nyttigt , noget praktisk , noget reelt . Jeg så’ 
forleden i en Avis , at en af vore skuespillerinder 
havde højere gage end en minister . Det 
er gøglet , der betales og berømmes i vor tid  .  .  . 
Derfor sidder vi i det , som vi gør . « 
» Tænker de på at rejse langt væk ? «  spurgte 
hurtigt Salomon , der ømmede sig ved at 

kende en så kraftig udtalelse og dog ikke følte 
mod til en modsigelse . 
» Jeg véd såmænd ikke . Jeg har i det hele 
ikke sådan nærmere — — « 
» Å , men de vil snart komme tilbage , derom 
er jeg overbevist ! De vil ikke få ro på dem , 
før de har fået deres sag ført igennem  .  .  . 
På trods af alle parykkerne herhjemme ! Jeg 
kender dem !  .  .  . Egentlig er det vist en udmærket 
idé af dem , således at gøre dem usynlig 
en lille stund og samtidig forøge deres indsigt ved 
studier i udlandet . Kunne de blot opnå en ansættelse 
hos et af de store engelske eller franske 
ingeniørfirmaer . Det ville allerede straks vække 
opsigt ! Og det ville skaffe dem en uhyre avtoritet , 
når de kommer tilbage . Blackbourn & 
Gries f . Eks . — firmaet med de store bropillearbejder , 
 . . . vi har undertiden haft lidt forretning 
med det . Men måske har de allerede andre 
planer ? « 
Per svarede med en undvigende mumlen . 
Der brændte hele tiden Salomon et spørgsmål 
på læben , som han dog ikke fik dristighed 
til at udtale ,  .  .  . Spørgsmålet om rejseudgifterne . 
Det var hans håb endelig her at få 
en lejlighed til at vise Per en af de tjenester , 
han var så længselsfuld efter at yde folk , på 
hvis talent og fremtid han troede . Denne offervillighed 
var nu ingenlunde blot en forfængelighedssag 

for ham . Med sine mange latterlige egenskaber 
var den lille Ivan inderst inde et sjælden 
uegennyttigt og varmtfølende menneske , hvis væsen 
var hjælpsomhed , hvis natur det var at tilbede , 
og hvis eneste passion var den at bidrage 
til , at hans afguder kunne tilfredsstille 'deres . 
Han kendte alle Pers forhold langt bedre , 
end denne anede . Han havde også længe 
været vidende om , hvor dårligt det stod til med 
hans pengesager , og det havde været hans store 
sorg , at Pers afvisende holdning bestandig havde 
hindret ham i at tilbyde sin venskabelige hjælp . 
Pludselig standsede han og udbrød : 
» Å , hvor kedeligt , at jeg bliver nødsaget til 
at afbryde denne interessante samtale . Men jeg 
har lovet min moder og min søster at tage med 
dem ud for at se til vort landsted . Og dér ser 
jeg allerede vognen komme . « 
Ved at kaste blikket fremefter opdagede Per 
et stykke borte en herskabs-ekvipage på den 
smalle kørevej , der lå nogle fod lavere end 
spaserestien . Bag et par høje , brune heste sås 
en kusk og en tjener i liberi og bag disse igen 
en hvid og en lilla silkeparasol . 
Per gjorde straks mine til at forlade Salomon . 
» Nej , nu må de virkelig en gang gøre alvor 
af at hilse på min familie , «  bad denne og holdt 
om hans hånd .  » Det vil glæde både min moder 
og min søster at se dem . « 

Per kom med udflugter . Han satte ingen pris 
på her for alle menneskers øjne at blive trukket 
frem til præsentation for den salomonske familie . 
Men det var allerede blevet for silde at gøre indvendinger . 
Et øjeblik efter holdt vognen nedenfor 
en af de småtrapper , der førte ned fra spaserestien , 
— og han blev nødt til at gå derned og hilse . 
Under parasollerne sad to damer , af hvilke 
den ene —den yngste— øjeblikkelig tiltrak sig hans 
levende opmærksomhed . Han havde én gang før 
set frøken Salomon men rigtignok under maske 
og endog uden at vide , hvem hun var . Det var 
den karnevalsaften for noget over et år siden , 
da han også havde truffet Fru Engelhardt for 
første gang . Han huskede hende fra hin nat 
dunkelt som en stærkt nedringet snedronning 
i en hvid silkedragt , der strålede af diamanter ; 
og han havde siden altid tænkt sig hende som 
en blegfed , opstadset jødedame , der udstillede 
sine yndigheder og sine juveler ligesom en 
kræmmer sine varer . Nu så’ han for sig en 
helt ung pige , næppe stort over atten-nitten 
år , om hvis jødiske herkomst der ganske vist 
ikke kunne tvivles , men som havde et friskt , 
regelmæssigt og rødkindet ansigt , ombruset af et 
stort ,  .krøllet hår . Hun var iøjnefaldende men 
ingenlunde smagløst klædt i en lille , tætsluttende 
fløjlsvams med lyse fjerkanter og havde på 
hovedet en lilla hat , hvorfra to store , brogede 

silkesløjfer steg tilvejrs som udfoldede sommerfuglevinger . 
Og under disse vinger sad et par 
dejlige sortebrune øjne , fulde af liv og mod og 
skælmeri . Og disse øjne betragtede ham endda 
med en umiskendelig interesse , en dristig nysgærrighed , 
der var i høj grad smigrende for hans 
forfængelighed . 
» Nå således ser de altså ud , «  sagde Fru 
Salomon efter med et lidt afmålt nik at have besvaret 
Pers hilsen .  » Min søn har jo så ofte talt 
om dem . De er ingeniør , ikke sandt ? « 
» Jo , — javist ! «  svarede Per adspredt ; — han 
kunne ikke få sine øjne bort fra den unge pige , 
hvis blik heller ikke slap ham , omend det mere 
og mere skjulte sig bag de nedsænkede øjenlåg . 
Iøvrigt varede underholdningen kun et par 
minutter . Ivan var imidlertid stegen op ; og efter 
at Fru Salomon havde sagt , at hendes søns 
venner altid var velkomne i hans hjem , veksledes 
der atter en ceremoniel hilsen , og vognen 
rullede afsted . 
Helt varm i kinderne gik Per ind imod byen . 
Og efter at have gået knap et halvt hundrede 
skridt standsede han og så’ sig tilbage . 
Med øjnene fulgte han den lilla parasol , indtil 
den forsvandt for ham i en støvsky . Endda 
blev han stående og stirrede en stund tankefuld 
efter kuskens og tjenerens to solbeskinnede 
høje hatte  . . . Og med ét syntes han ganske 

tydeligt at kunne se den unge pige for sig , således 
som hun hin karnevalsnat var skreden ham 
forbi mellem mængden — halvnøgen , med en 
guldkrone på sit mørke uldhår og det lange , 
hvide slør tindrende af diamanter . Og en stemme 
inden i ham udbrød højt : 
» Den sorte prinsesse  . . . og det halve kongerige 
 ! « 
* * 
* 
et par dage senere fandt højbådsmandens 
begravelse sted . Hans lig var en aftenstund forinden 
bleven kørt ud til kapellet ; og for sidste 
gang havde madam Olufsens vagtsomme øje 
fulgt ham i gadespejlet , mens rustvognen langsomt 
kørte bort gennem den stille gade , hvis 
beboere på provinsiel vis havde hædret den 
gamles minde ved at bestrø gaden med sand og 
grankviste . Om formiddagen , på selve begravelsesdagen , 
samledes husets nærmeste venner 
til en stille frokost forinden jordfæstelsen , 
og på slaget tolv holdt unge Didriksen nede 
på gaden med sin drosche , hvori madam Olufsen 
og gamle Bendtz kørte bort tilligemed kransene , 
mens de øvrige deltagere tilfods begav sig 
ud på kirkegården . 
Det var en sommerlig forårsdag i begyndelsen 
af April . Ude omkring gravene var mange 
af småbuskene næsten grønne , og over ligstenene 

tumlede fuglene sig i deres kådeste elskovs-tagfat . 
Den lille , tavse skare af gamle , 
affældige skikkelser , der langsomt og vaklende — 
støttende sig til stokke og paraplyer — bevægede 
sig op ad kirkegårdsgangen , tog sig med deres 
falmede og forældede sørgedragter helt gengangeragtige 
ud i det klare solskin . Kun Per , der gik 
bagest , syntes ligesom fuglene og buskenes lyse 
grønne et billede på den levende naturs evige 
foryngelse midt i skyggernes rige . Vistnok var 
også han på sin måde grebet af den hele 
højtidelighed , af de gamle venners sorg og af 
stedets alvor . Men døden indgød ham ikke 
længer nogen frygt . Ja , idet man samledes omkring 
graven , og han så’ den sorte kiste for 
stedse glide ned i det mørke , snevre jordhul , 
gennemrisledes han af en ejendommelig jublende 
fornemmelse . . . af den næsten legemlige vellyst , der 
griber de unge og forhåbningsfulde ved en åben 
grav , fordi de i et sådant øjeblik i forstærket 
grad føler , at de lever , at blodet endnu ruller 
varmt fra hjertet , at jordens herligheder endnu 
tilhører dem  .  .  . endnu , endnu ! 
Ingensinde før havde den tanke beskæftiget 
Per , at han jo kunne fremme sine planer ved et 
rigt giftermål . Dertil havde han altid for selvtillidsfuldt 
stolet på sin egen kraft . Egentlig 
tænkte han heller ikke for fuldt alvor på det nu . 
Hvor betagen han end et øjeblik var bleven af 

den unge frk . Salomon , og så meget han i 
enkelte henseender havde forandret sit syn på 
den af alle rettroende sideniusser forhadte race , 
— han betragtede det dog stadig som lidt af en 
fornedrelse at gifte sig med en jødedame . Hvad 
der foreløbigt hovedsagelig optog ham , var 
tanken om den fordel , han på anden måde 
kunne have af det salomonske hus . Det var 
gået op for ham , at han havde båret sig dumt 
ad ved ikke for længe siden at følge Ivans ofte 
gentagne indbydelser til at besøge ham i hans 
hjem , hvor han rimeligvis ville træffe folk , der 
kunne være ham til nytte — børsens matadorer 
og byens store industridrivende — kort sagt den 
lille kreds af pengemænd , der , når det kom til 
stykket , regerede hele den øvrige verden , og som 
han rimeligvis allerlettest ville kunne interessere 
for sit værk . 
Straks efter begravelsen gik han hjem for at 
klæde sig om . Han havde besluttet endnu samme 
dag at aflægge Salomons en visit . 
Men derhjemme i Hjærtensfrydgade ventede 
der ham en overraskelse så stor og af en så 
sælsom Art , at den for en tid bragte alt andet 
i forglemmelse . På hans bord lå der et visitkort , 
hvorpå der under en adelig krone stod 
navnet : baronesse adlersborg . Bagpå kortet 
var der med en sirlig kvindehånd tilføjet et par 
linjer , hvori baronessen i de elskværdigste udtryk 

udbad sig en samtale med ham og angav 
en tid , på hvilken hun den samme og den 
følgende dag ville være at træffe på hotel 
d’angleterre . 
Pers første tanker var , at kortet enten var 
kommen til ham af en fejltagelse eller skyldtes 
en dumrians forsøg på at have ham tilbedste . 
I det samme kom den enfoldige skibstømrerkone 
ind med sit barn ved brystet og fortalte 
helt betagen om en fornem dame , der havde 
holdt udenfor i en karet og spurgt efter ham og 
givet hende den  » Seddel «  , som hun havde lagt 
ind på hans bord . 
» Baronesse bernt-adlersborg , «  sagde Per hen 
for sig og stirrede igen på kortet . Aldrig i verden 
havde han hørt det navn før ! 
» Det må alligevel være en fejltagelse  .  .  . 
Spurgte hun virkelig efter mig ?  .  .  . Sagde hun 
mit navn , mener jeg ? « 
» Ih ja , det gjorde hun . Og hun var grumme 
ked af ikke at træffe Herren hjemme . « 
Der for Per en række af de dristigste fantasibilleder 
gennem hovedet . 
» Hvordan så’ hun ud ? «  spurgte han .  » Var 
hun ung ? « 
» Ja såmænd . Hun kunne vel være sådan 
omtrent på min alder , «  sagde kællingen , der 
var henimod de halvtreds . 

» Men det var virkelig en dame  . . . en fin 
dame , mener jeg ? « 
» Jøsses kors ! Hun havde skind inde i vognen . « 

Per så’ på sit ur , — der var ingen tid at 
spilde , dersom han skulle træffe den foregivne 
baronesse endnu samme dag . Utålmodig efter 
at få gåden løst klædte han sig i hast om , 
gjorde sig for alle tilfældes skyld så elegant , 
som han kunne , og befandt sig ikke mange øjeblikke 
efter ved det angivne hotel . 
Når Per var i sine bedste klæder , havde et 
par nye handsker i hånden og sin silkehat 
trykket iet ned i panden , gjorde han en ganske 
statelig figur ; og trods den fattigdom , hvori 
han igen var sunken ned , havde han ikke forsømt 
sit ydre . Tværtimod havde han under disse 
ydmygende forhold anset det for dobbelt magtpåliggende 
altid at være udadleligt påklædt . 
Han var allerede bleven verdenserfaren nok til 
at vide , at der var øjeblikke , hvor et snehvidt 
skjortebryst og en smuktsiddende frakke kunne 
få større betydning for en mands liv end 
åringers selvopofrende arbejde ; at så længe 
skinnet var reddet , var overhovedet ingenting 
tabt . Den langbartede hotel-portner kom ham 
da også straks allerærbødigst i møde ; og da 
han hørte , hvem Per søgte , slog han hatten helt 
ned til knæene , smækkede trappedøren op for 

ham og ringede allarm på en klokke , der i 
løbet af et halvt minut hidkaldte to tjenere fra 
restavrationslokalet og en stuepige ovenfra . Under 
en højtidelighed ( sådan forekom det ham ) , 
som var han en konge , der kom for at gøre en 
dronning sin opvartning , førtes han af pigen op 
ad den brede , tæppebelagte trappe og hen gennem 
en lang gang , for enden af hvilken han 
overlodes til en svensktalende kammerjomfru , der 
modtog hans kort og førte ham ind i et værelse , 
en lille salon , som var udstyret med den sædvanlige 
— for Per dog ret imponerende — hotelelegance : 
nogle højrøde fløjlsmøbler og en glasprismelysekrone 
under loftet . 
Per lod sig ellers ikke let forbløffe . Men i dette 
øjeblik var han virkelig ikke fri for at føle sig 
en smule beklemt . Påny for det ham gennem 
hovedet , om han alligevel ikke havde ladet sig 
lokke i en narrefælde her . Men der blev ikke 
levnet ham lang tid til eftertanke . En høj dame 
trådte i det samme ind fra sideværelset . 
Ung var hun ikke — smuk var hun endnu 
mindre . Og den dybsorte dragt , hvori hun var 
klædt , gjorde på Per et næsten tarveligt indtryk . 
Og dog var det ikke til at tage fejl af , at 
hun var en dame af den fornemme verden . 
Trods hendes ansigts mistænkelige rødme og 
blikkets fugtige glans , der lige så godt kunne 
skyldes et hang til stærke drikke som have 

sin årsag i sygdom eller sorg , prægedes hendes 
hele skikkelse og væsen — lige til den måde , 
hvorpå hun gav ham hånden og takkede ham , 
fordi han var kommen — af den fine og blide 
ynde og den takt , som ikke lader sig erhverve 
men er fornemme slægters særeje . 
» Det har — håber jeg — ikke undret dem , 
hr . Sidenius , at jeg en gang gerne ville se dem 
og tale lidt med dem , «  begyndte hun , efter at 
de var kommen til sæde overfor hinanden i et 
par lave lænestole ved et af vinduerne .  » De 
var jo min kære afdøde Broders sidste ven og 
fortrolige . De var jo vel næsten også den , med 
hvem han sidst talte------- « 
I det samme forstod Per alt . Han troede nu 
også at huske , at der på baronessens visitkort 
havde stået et :  » født Neergård «  , som han på 
grund af navnets almindelighed ikke havde lagt 
videre mærke til . Ligeledes erindrede han nu at 
have hørt af den sagfører , der havde ordnet boet 
efter Neergård , at denne havde to søstre , af 
hvilke den ene var rigt gift med en godsejer i 
Sverig . 
» Jeg har «  — vedblev hun —  » længe været 
besjælet af ønsket om at lære den mand at 
kende , til hvem min eneste Broder i sine sidste 
dage følte sig så nøje knyttet , ja i hvem han — 
således som han skrev til os i anledning af sine 
testamentariske bestemmelser — havde fundet 

et forynget genbillede af sig selv . Men min højtelskede 
husbonds lange sygeleje bandt mig til 
mit fjerne hjem . Det blev mig jo ikke en gang 
beskåret at komme herned og bivåne min 
kære Broders jordfæstelse . « 
Baronessen , der både ved sin tale og ved 
nogle mærkelige trækninger i underansigtet røbede 
en stærkt fremskreden nervøsitet , faldt ved 
de sidste ord i heftig gråd og sad en stund 
med et kniplingslommetørklæde presset for øjnene . 

Per følte sig temmelig trykket ved situationen . 
Han havde aldrig været rigtig glad ved sit arveforhold 
til Neergård og helst undgået at tale om det . 
Trods al sin æventyrlige tro på at kunne tilkæmpe 
sig skæbnens gunst , og skønt de to hundrede 
guldstykker virkelig var kastet ned i hans skød 
på et tidspunkt , da horisonten havde været 
tordensort rundt omkring ham , havde han ikke haft 
frimodighed til at opfatte dem som den morgengave , 
hvormed lykkens gudinde udkårede ham til sin 
yndling . Han havde tværtimod følt sig pint af , at 
han på grund af sine vanskelige forhold havde 
været nødt til at modtage sådanne penge , som 
dog ikke helt retmæssigt tilkom ham ; som han 
ikke ved nogen handling havde gjort sig fortjent 
til eller dog i det mindste havde vundet i et avtoriseret 
lotteri . 
Nu gjordes han yderligere skamfuld af den 

interesse , baronessen viste ham , idet han kom 
til at tænke på , om han også havde omfattet 
sin velgørers minde med den skyldige taknemlighed 
og ofret hans pårørende en passende 
deltagelse . 
» Ja , jeg har haft megen sorg , «  vedblev baronessen , 
da hun var kommen lidt til sig selv . 
» De må derfor give mig lov til at græde  .  .  . 
Som de jo nok véd , har Vorherre nu også taget 
min ridderlige husbond fra min side og stillet 
mig ganske ene . « 
Per anså’ det for rigtigst ved en hovedbøjning 
at tilkendegive , at han med dyb medfølelse havde 
erfaret hendes store tab . 
» Jeg vil nu sige dem , hr . Sidenius , at jeg 
oftere har tænkt på at skrive dem til , for at 
de dog ikke skulle tro os ligegyldige for deres vel . 
Men jeg kunne aldrig rigtig samle mod dertil . 
Og de ville vel også helst have været fri for 
en korrespondance med en dem vildfremmed og 
måske ganske ligegyldig dame — « 
Per tvang sig til at fremmumle en hastig indsigelse . 

» Ja ja  .  .  . Jeg er nu imidlertid inderlig glad 
ved at have set dem . Jeg havde , oprigtig talt , 
heller ikke nu villet ulejlige dem med noget 
besøg , dersom ikke  . . . ja , jeg kan ikke lade være 
med at sige dem det  . . . da jeg i Morges kom 
ud på kirkegården og så’ den dejlige kurv af 

friske roser på min Broders grav , kunne jeg 
jo nok forstå , hvem det var , der på en så 
smuk måde havde mindedes hans dødsdag ; og 
jeg følte en uimodståelig trang til at sige dem 
tak , fordi de stadig så trofast og kærligt bevarer 
min ulykkelige Broder i deres erindring . « 
Per så’ ned på sine støvler . Han blev 
— måske for første gang i sit liv — alvorligt 
rød . Samtidigt sendte han Fru Engelhardt en 
overrasket tanke . Skulle hun virkelig endnu  .  .  . ? 
» Men nu må jeg da rigtig se på dem , «  fortsatte 
baronessen , tydelig nok stedse mere tiltalt 
af denne tavse og forlegne unge mand , der endog 
undså’ sig ved at vedkende sig sine kærlighedsgærninger . 
 » Hvor de ser sund og frisk ud ! Ja , 
de hører sikkert ikke til disse nutidens unge 
mennesker , der ødelægger deres ungdom i letsindighed 
 .  .  . Hvor gammel er de , hr . Sidenius ? « 

» Toogtyve . « 
» Å , så ung !  .  .  . Gud give , det må gå 
dem rigtig godt ! Jeg véd jo , at de har haft en 
såre trang ungdom . Min Broder skrev det til 
os , at de var et forældreløst barn  . . . at de altid 
havde stået ganske ene og forladt her i verden . 
Hvor det har gjort mig ondt for dem ! « 
Lænestolens fløjlssæde begyndte at blive gloende 
under Per . Skønt han for sig selv stædigt 
fastholdt troen på en eller anden uregelmæssighed 

ved sin fødsel og bestandig fandt den bestyrket 
ved den voksende mangel på fællesskabsfølelse , 
der ytrede sig i forholdet til hans omgivelser , 
havde han oftere fortrudt sin åbenmundethed 
overfor Neergård hin nat , — og uden 
at svare skyndte han sig nu at skifte emne . 
» Baronessen befinder sig kun her på gennemrejse , 
kan jeg forstå . « 
» Ja , — ak ja . Jeg kom hertil i aftes og rejser 
allerede bort i morgen . Jeg er på vej ned til 
min søster , hofjægermesterinde prangen . Hun 
har jo — hvad de måske véd — for sit helbreds 
skyld levet det sidste år i syden . Jeg 
har nu ikke set hende i halvandet år , og vi 
tre søskende har nu altid så dårligt kunnet 
undvære hverandre . Det var i mange år min 
eneste sorg , at jeg måtte leve så langt borte 
fra mit elskede fædreland . Med Alexander var 
det jo ligesådan . Også han hang ved barndomshjemmet 
med hele sit rige og varme hjerte . 
Hr . Sidenius har rimeligvis hørt , at hs . kgl . Højhed 
prinsen af Wales i sin tid interesserede sig 
for min Broder , og at der i den anledning var 
tale om en ansættelse ved vor legation i London . 
Der havde jo sikkert under en så nådig 
protektion kunnet åbne sig en glimrende karriere 
for ham . Men trods det meget , der kunne 
friste en mand som Alexander ved et sådant 
tilbud , bestemte han sig til at afslå det . 

min ærværdige moder levede den gang endnu 
her i København , og min søster var på den tid 
endnu ikke gift ,  . . . og Alexander elskede sit 
hjem og rent ud forgudede vor moder . Han 
nænnede ikke at forlade hende for de få år , 
hun kunne have tilbage . Jeg tror , at det var fra 
den stund , da min moder døde og min søster 
giftede sig , at hans tungsind stammede . Så var 
han jo i den sidste tid også legemligt syg  .  .  . 
Og dog ! At han kunne gøre det ! « 
Ved mindet om broderens uhyggelige endeligt 
bragtes lommetørklædet atter op for øjnene ; og 
Per , som længe inderligt havde ønsket at slippe 
væk , benyttede straks øjeblikket til et opbrud . 
Baronessen , der blev siddende i sin stol , tog 
ved afskeden med moderlig varme hans hånd 
mellem begge sine og sagde , efter en stund at 
have betragtet ham med sine tårefyldte øjne : 
» Hvor jeg nu er lykkelig over at have set 
dem . Og hvor er det kedeligt , at vi allerede skal 
skilles  .  .  . Men vil de love mig , at de vil besøge 
mig , når jeg vender tilbage fra udlandet ? 
Efter al rimelighed tilbringer jeg størsteparten 
af den tilstundende sommer hos min søster og 
svoger på Trudsholm , og jeg er overbevist om , 
at de også dér vil være af hjertet velkommen . 
Vil de love mig det ? « 
» Det er — alt for meget-------- «  , brummede Per . 

han vidste ikke , hvad han skulle svare denne 
forrykte dame . 
» Tal dog ikke sådan , kære ! «  vedblev hun 
ligesom mildt bebrejdende .  » Husk på , at de jo 
på en måde hører med til vor familje nu . 
Således vil i hvert fald jeg opfatte min Broders 
sidste ønske . Og jeg véd på forhånd , at min 
søster i den henseende vil tænke ganske som jeg . 
Lev nu rigtig , rigtig vel . Og endnu en gang tak , 
fordi de netop i dag har tænkt så kærligt på 
Alexander . « 
Per gik langsomt , til sidst næsten tøvende , ned 
ad hotellets trappe . Først i det øjeblik , da han 
havde sluppet baronessens hånd , var det gået 
op for ham , hvor stor en lykke der her ved et tilfælde 
var vederfaret ham . Først da var det nemlig 
bleven ham klart , hvilken betydning dette nye bekendtskab 
kunne få for hans projekt . Han sagde 
til sig selv , at med indflydelsesrige forbindelser i 
godsejerkredsene , der jo måtte antages i særlig 
grad at have interesse af nye og bekvemme udførselsveje 
for landets produkter , og som desuden 
( hvad gud og hvermand vidste ) for tiden 
havde alle avtoriteterne i lommen , ville han kunne 
byde kontoristernes modstand trods . Nu mente 
han ovenikøbet at kunne erindre , at den omtalte 
hofjægermester prangens gods  » Trudsholm «  lå i 
hvert fald i nærheden af det terræn , som den 

påtænkte kanalforbindelse berørte , hvorfor denne 
mand altså ville få en ganske speciel grund 
til at interessere sig for hans plan . 
Han bandede grovt mellem tænderne , fordi han 
således nu igen var kommen bagefter med sin 
erkendelse og havde forspildt et gunstigt øjeblik 
til at virke for sin sag . Først i løbet af sommeren 
kom baronessen tilbage . Men inden den tid kunne 
måske alt være tabt for ham herhjemme . Netop 
nu — i dag , i morgen , i hvert fald inden to , 
tre måneder — måtte han have fat i den 
tryllestav , der gav ham magt over menneskene 
og for bestandig jog fattigdommens og vanærens 
spøgelser fra hans vej . 
Så opfyldt var han af disse nye , uanede muligheder , 
der havde vist sig for ham , at han ganske 
glemte den besluttede visit hos familjen Salomon . 
Først da han næsten var hjemme , huskede 
han på den , — og hans ansigt fortrak sig da 
i en uvilkårlig grimace . Han havde igen slet 
ingen lyst til det besøg .  » Det kan vente , «  sagde 
han til sig selv . Han havde på fornemmelsen , 
at han var kommen til at stå overfor en afgørelse , 
og at han ville blive nødt til at træffe 
valget mellem de to veje , der havde åbnet 
sig for ham , og som vistnok begge ville kunne 
føre ham til målet men næppe lod sig forbinde . 
Og han var ikke et øjeblik i tvivl med sig selv 
om , hvilken af dem han i så fald skulle opgive . 

dagen efter gik han for en forsigtigheds skyld 
alligevel derhen . 
Salomons beboede et helt hus for sig selv i 
nærheden af Bredgade . Det var et ældre , toetages 
sted , der fra gaden ikke tog sig videre 
imponerende ud , indeklemt som det tilmed var 
mellem to høje lejekaserner . En egen værdighed 
hvilede der alligevel over dets tunge , sorte tegltag , 
ligesom vinduernes størrelse og murpillernes 
bredde vidnede om , at huset havde en fornem historie . 
Det var da også et forhenværende  » Palais «  , 
som den nuværende grosserer Salomons fader i 
slutningen af tyverne havde afkøbt en forgældet 
adelsmand . Gennem et hvælvet Portrum , der 
gav genlyd af ens skridt , kom man gennem en 
dobbelt glasdør ind i en forstue eller rettere 
forhal , hvis høje vægge var behængt med rustninger , 
gamle broncesager og samlinger af pragtfulde 
orientalske våben , så man fik et indtryk 
af at betræde et etnografisk Musæum . På hver 
sin side af den brede trappe , der førte op til 
første sal , stod to ibenholtsorte , indiske gudebilleder , 
der med et vildt forstenet udtryk stirrede 
den kommende i møde . 
En pige modtog Pers kort og åbnede døren 
ind til et slags biblioteksværelse , idet hun bad 
ham tage plads et øjeblik ; fruen ville straks 
komme . 
Per slog sig ned i en med gyldenlæder betrukken 

lænestol og så’ sig om . Dersom ikke 
besøget hos baronessen og de fantasibilleder , 
dette havde fremkaldt hos ham , var gået forud , 
ville værelsets pragt have gjort et endnu stærkere 
indtryk på ham , end tilfældet var . Og dog 
blev han imponeret . Han havde altid haft et 
åbent blik for tings reelle værdi . Og han forenede 
nu hermed en begyndende smagsforfinelse , 
den tilbøjelighed for det udsøgte , som modgangen 
og hjærnearbejdet og den fornyede berøring med 
ølkældernes smuds på det sidste havde udviklet 
hos ham . Hans blik drog langsomt stuen rundt 
.  .  . Svære , bordeauxfarvede silkegardiner for vinduerne 
 . . . Et tommetykt persisk tæppe over 
gulvet  . . . Et ottekantet , perlemodersindlagt bord 
midt i stuen  .  .  . Overalt kostbart indbundne bøger 
og svære billedværker  .  .  . Over reolerne malerier 
 .  .  . Under loftet en gammel kirkelysekrone 
med inskriptioner  .  .  . Henne i det ene hjørne 
et skab , bag hvis glasdør der sås en opstilling 
af antike guld- og sølvbægre . Oven over dette 
et fodhøjt , juvelbesat sølvskrin  .  .  . 
Der var noget , der betog ham i denne ublufærdige 
forkyndelse af pengenes magt . Han følte 
en ejendommelig kriblen i sine nerver ved at tænke 
på denne almagt , der tvang alle jordens skatte , 
ja selv fjerne folkeslags gudebilleder og kirkernes 
hellige kar til at tjene som pynt i en jødes hus . 
Og tankefuldt smilende sagde han til sig selv , at 

det ikke lod sig nægte ,  .  .  . den lille prinsesse 
Salomon havde virkelig adskilligt mere end netop 
sin skønhed at bringe som erstatning for , at 
hun var  » sort «  . 
Døren til sideværelset gik op , og en lille , 
ældre mand af et frastødende udseende trådte 
ind i en lys , højst moderne overfrakke og 
med en blank silkehat i hånden . Han bukkede 
meget dybt og sagde med let fremmed 
tonefald : 
» Mit navn er delft . Jeg er onkel her i huset 
— til tjeneste ! « 
Denne store høflighed smigrede Per . Han 
følte sig straks tiltalt af manden trods hans ualmindelige 
hæslighed . Aldrig i verden havde han 
set så små og så stærkt indad-skelende øjne 
eller en så bred og dyrisk mund . 
» Mit navn er Sidenius , «  sagde han . 
» Å — den unge ingeniør formodentlig ? Min 
søstersøn har oftere talt om dem . Jeg be’r dem , 
sæt dem dog . Fru Salomon — min søster — 
er i øjeblikket beskæftiget med en syjomfru 
men vil straks være her . Jeg be’r dem ! Gør 
dem det mageligt ! « 
De tog begge plads . 
» Tør jeg være så fri at spørge , «  — sagde 
onkelen efter nogle øjeblikkes lidt forlegne 
tavshed , —  » har jeg før haft den fornøjelse at 
se hr . Sidenius her i huset ? « 

» Nej . Jeg traf for første gang fruen og frøkenen 
forleden ude på Langelinje . « 
» Å ja , min niece Nanny  .  .  . Jeg tror , jeg 
har hørt derom . « 
Atter blev der en lille pause , hvorefter hr . 
Delft pludselig udbredte sin frygtelige mund til 
et smil . Og i en tone , der måtte have gjort alle 
andre end netop Per mistænksom overfor hans 
overvættes hensynsfuldhed , ytrede han fortroligt : 
» Min niece er ganske net , ikke sandt ?  .  .  . 
Finder de ikke også , hr . Sidenius ? « 
Per blev unægtelig lidt overrasket . Han så’ 
smilende på den snurrige lille mand . Så nikkede 
han og sagde : 
» Jeg finder frk . Salomon endog overordentlig 
smuk . En fuldendt skønhed . « 
» Ja , ikke sandt ! Hun hører ikke til de ganske 
almindelige , tør man vistnok sige  .  .  . Men de 
kan tro , hr . Sidenius , hun trækker også adskillige 
unge mænd her til huset mellem år og 
dag . For hvad formår ikke skønhed ! Og ungdom ! 
Desuden  .  .  . min svoger er jo ikke aldeles 
blottet for midler . « 
Er manden mon rigtig vel bevaret ? tænkte Per . 
» De vil sikkert selv mangen gang få lejlighed 
til at more dem derover , dersom de oftere 
beærer huset med deres besøg . Man kan virkelig 
tidt gøre højst kuriøse observationer på det 
område . For — ikke sandt , hr . Sidenius ? — 

det nytter ikke at ville nægte det , pengene er 
magnetiske . De små metalstykker tiltrækker 
til sidst endog de allerdybeste menneskelige følelser 
 .  .  . Kærlighed , venskab , agtelse  .  .  . Har jeg 
ikke ret ? « 
Per begyndte for alvor at  . blive utålmodig . 
Heldigvis kom i det samme pigen tilbage og bad 
ham , idet hun åbnede døren ind til sideværelset , 
at ulejlige sig ind til fruen . 
» Ja , så vil jeg trække mig tilbage , «  sagde 
den lille mand og bukkede atter med udsøgt 
høflighed .  » Jeg tillader mig at anbefale mig . « 
Per trådte ind i et værelse , der i endnu højere 
grad end det første bibragte ham fornemmelsen 
af at betræde den virkelige rigdoms — 
millionernes — æventyrrige . Et prægtigt , gammeldags 
stuk-loft , fra hvis hjørner buttede rococoengle 
blæste til doms i lueforgyldte basuner , 
viste straks , at det var det gamle palæs selskabssal , 
der var bleven indrettet til en moderne dagligstue . 
I det store rum , hvor fordum to rækker 
spinkle stole og et par lange spejle havde udgjort 
hele bohavet , bredte der sig nu det nittende 
århundredes vellystige overflod af brede sofaer 
og dybe lænestole , af borde og etagerer , af 
søjler , bjørneskind , bladgrupper , nips og kunstgenstande . 
Omtrent midt i stuen stod et opslået 
koncertflygel , og henne fra et hjørne hørtes et 
springvands plasken . 

Fru Salomon nikkede ham ved indtrædelsen 
venligt i møde og rakte ham til velkomst sin 
venstre hånd . Hun havde plads på en puf 
udfør et af de midterste vinduer , hvor hun nok 
så husligt sad og syede . 
Per havde næppe fået sig anbragt på en 
stol ved siden af hende , før der inde fra en 
tilstødende stue , hvortil fløjdøren stod åben , 
lød en munter nynnen , der hurtig gik over til 
en række klare sangtriller . Et øjeblik efter 
viste frøken Nanny sig i døren iført overtøj 
og hat . Ved at opdage fremmede i stuen standsede 
hun med et pudsigt forskrækket udtryk og 
førte muffen op til munden — ligesom for at 
standse et udråb . Per rejste sig hastigt . Ikke 
med en tanke faldt det ham ind , at hun havde 
anet hans nærværelse , — så naturligt gennemførte 
hun sin forstillelse . Kun for den indviede 
ville udtrykket i hendes sortebrune øjne have 
røbet det skalkagtige smil , som muffen skulle 
skjule . 
» Hvad ? — er du hjemme endnu , mit barn , « 
Sagde Fru Salomon .  » Ja , jeg behøver jo ikke at 
forestille . De kender jo min datter , ikke sandt ? « 
Per svarede med et buk og et blik , der noget 
for uforbeholdent gav udtryk for de følelser og 
forvovne tanker , der i dette øjeblik stormede 
ind på ham og fik hans brede bryst til at hæve 
og sænke sig under dybe åndedrag . Allerede 

forinden han havde set hende , allerede ved lyden 
af hendes sangtrille , der klang i hansøren som guld , 
der tælles , havde han fattet sin beslutning og sagt 
til sig selv :  » Her ligger skatten ! Her skal slaget 
vindes ! «  — og idet han nu så’ hende tone frem 
derinde fra den solbelyste stue , ung og rødmosset , 
i sin lille stramtsluttende fløjlsvams og 
med sin brogede sommerfugle-hat , der kastede 
noget fantastisk over hendes østerlandske lille person , 
trådte hun ham i møde som en virkeliggørelse 
af hans livs dristigste drømme : en dejlig , kåd 
og buttet bajadere , omskabt til selve lykkens solomstrålede 
gudinde med alle magtens , ærens 
og rigdommens pahnesvingende genier i sit 
følge . 
Frøken Nanny satte sig et øjeblik på en 
ottendedel af en taburet ; og nu begyndte en af 
de sædvanlige visit-samtaler , hvorunder hinanden 
fremmede mennesker i skjul af almindelige talemåder 
får lejlighed til at anstille en nøje 
prøvelse af hinandens ydre , væsen , manerer o . s . v . 
Per var nu ingen mester i at konversere . Dertil 
var han altid for udelukkende optaget af tanken 
på sig selv , og desuden delte han sjælden de almindelige 
interesser , vidste så liden besked om , 
hvad der foregik i byen , i teatrene , i politikens 
eller literaturens verden . Han følte ikke en 
gang nogen forpligtelse til at være underholdende , 
end ikke i selskab med damer . Når han 

ikke desmindre enkelte gange havde gjort indtryk 
netop på ham ganske ubekendte kvinder , var 
det sket ved en Art overrumpling , et tigerspring 
fra tavshedens baghold ud i de åbneste og 
frieste tilståelser . 
Til held for ham besørgede nu frk . Nanny 
så godt som hele underholdningen ved at fortælle 
om en fyrstelig persons højtidelige indtog , 
som hun om formiddagen havde overværet . I 
den korrekteste stilling , med begge albuerne 
klemt ind i siden og den lille fløjlsmuffe i sit 
skød , sad hun på kanten af sin taburet og lod 
sin smukke , blodrøde mund løbe , — alt mens 
hendes øjne forvovent optog stykke for stykke 
af Pers Person til bedømmelse lige oppe fra hans 
krusede hår og ned til spidsen af hans halvlakerede 
støvler . Per blev mere og mere fortryllet 
af hende . Trods sin indre adspredthed fortalte 
hun også morsomt og var ikke fri for at gøre 
sig lidt lystig over det hele optog , endog over 
selve de kongelige herskaber , så Fru Salomon 
til sidst blev lidt urolig og sagde : 
» Kære barn , glemmer du ikke din spilletime ? « 

» Du har ret , lille mama , «  sagde hun og rejste 
sig straks . Med et nik til moderen og en lidt 
for behagelysten hovedbøjning for Per gik hun 
bort . 

Per blev stående oprejst , indtil hun nåde 
hen til døren . Det tog sig ud som en vidtdreven 
høflighed af ham men var i virkeligheden et 
fif , han benyttede , for at få lejlighed til des 
mere ugenert at betragte hende , bedømme hendes 
højde , figur , holdning , gang ,  . . . og han fandt 
hende i enhver henseende fuldkommen . Med 
gangen havde han været mindst veltilfreds , da 
hun før trådte ind i stuen ; den var nu også 
en lille smule vraltende . Men heller ikke den 
ønskede han nu anderledes . Den syntes ham 
netop at særtegne hende som kvinde , som hun , 
og virkede derfor stærkt betagende på hans 
sanser . 
Hun er vist en del koket — sluttede han 
sin dom over hende , idet han atter satte sig . 
Men lige meget ! Hun er bedårende ! En kælen 
lille panterkat !  . . . Og rig , rig ! tilføjede han , 
idet hans blik gled rundt i salen , som tog det 
på forhånd det hele palæ og alle dets skatte 
i besiddelse . 
Det var da også temmelig adspredte svar , 
han nu gav Fru Salomon , der efter datterens 
bortgang atter havde taget ordet og søgte at 
lede samtalen hen på hans studier . Men iøvrigt 
blev de heller ikke denne gang længe uforstyrrede . 
Per opdagede pludselig midt i stuen en 
sortklædt skikkelse — en ung dame — der 

måtte være kommen ind ad en dør lige bagved 
ham . 
» Min datter , «  forestillede Fru Salomon . 
Per blev i højeste grad ubehageligt overrasket . 
Det var aldrig faldet ham ind , at der kunne 
være andre børn i familjen end de to , han 
kendte , — og han sendte øjeblikkelig den gamle 
Salomons millioner en bekymringsfuld tanke . 
Måske er der endda flere ! — for det igennem 
ham med formelig skræk . 
Dette ubehag , der straks vaktes hos ham , 
forbedredes nu ikke ved den overlegne ligegyldighed , 
hvormed den unge dame hilste ham , 
eller ved den nærmere betragtning af hendes 
person . Hun syntes at være nogle år ældre 
end søsteren , var lidt højere af skikkelse og 
slankere , i Pers øjne ligefrem mager , — en 
egenskab , han kun havde kunnet tilgive én 
kvinde i verden , Fransisca . Hun mindede ham 
i det hele mere om broderen Ivan , havde som 
denne stærkt udpræget jødiske træk , en voksbleg 
hud , en stor , kroget næse , en lille mund og 
næsten ingen hage , — et fuldkomment papegøjefjæs , 
sagde han ved sig selv . 
Det var i det hele for Per , som om der med 
dette menneske var gledet en skygge ind i hans 
æventyrrige . Da hun ikke en gang tog plads 
henne hos moderen eller med et ord blandede 
sig i samtalen , fandt han det mest passende at 

benytte lejligheden til at bryde op . Et øjeblik 
efter tog han da også afsked . Henne fra et 
blomsterbord sendte den unge dame ham en 
knap nok høflig hilsen . 
» Det var vel altså det så meget omtalte naturmenneske , « 
Sagde hun med et skuldertræk , så 
såre døren havde lukket sig efter ham .  » Han 
gjorde unægtelig ikke noget stærkt civiliseret indtryk . « 

» Hans opdragelse har vist været en del forsømt , « 
Sagde Fru Salomon .  » Stakkel , han har 
nok altid levet under så fattige forhold , fortæller 
Ivan . « 
» Ja , det er det ulykkelige  .  .  . Gud give , der 
en gang ville opstå en stor mand herhjemme , 
der fødtes rig . Vi slap da én gang for det armodspræg , 
der i længden virker så ensformig 
ynkværdigt  . . . Og han var jo ikke en gang 
køn . Nanny udbasunede ham forleden som en 
komplet Byron . « 
» Nå , køn  .  .  . men han ser ganske godt ud . « 
» Jeg fandt ham nu ligefrem hæslig , «  sagde 
den unge pige i overnervøs tone .  » Jeg lider nu 
en gang ikke lyse øjne  . . . og allermindst i et 
mørkt ansigt . Der er noget bastardagtigt ved 
det . Og så så’ han så brutal ud , «  tilføjede 
hun lidt efter med et udtryk , som gik der hende 
i det samme et mørkt minde gennem sjælen . 
» Jeg tror , han har irriteret dig , Jakobe . « 

» Det har han også . Hvorfra har nutidens 
herrer mon fået den slagteragtige måde at betragte 
damer på ? Det er , som om de med blikket 
vejede , hvor mange pund kød vi har på kroppen . « 

» Ja , han var lidt udannet , det så’ jeg nok . Men 
man må nu holde unge mennesker lidt til gode , « 
Sagde Fru Salomon sagtmodigt . 
» Ja , det plejer du jo at sige . Skønt jeg véd 
virkelig ikke , hvorfor vi vedblivende skal belemres 
med alle Ivans mislykkede genier . Jeg synes , 
vi nu snart har fået tilstrækkelig erfaring for , 
hvad vi kan vente os af dem . Du ser nu selv 
Fritjof Jensen , der dog har hørt til vore nærmeste 
bekendte , og vel ikke har mødt andet end venlighed 
her i huset — jeg véd da , at far mere 
end én gang har hjulpet ham på ret køl — 
nu skråler også han op om  » Jøderne «  i aviserne . « 

» Nu ja , min pige , lad os nu ikke igen komme 
ind på — — « 
» Jeg synes , jeg lugter kristenblod ! «  lød det i 
det samme henne fra døren , hvor onkelens 
frygtindjagende ansigt viste sig ovenover en høj 
hat . 
» Er det dig ? «  sagde Fru Salomon .  » Kom kun 
ind . Vi er alene nu  .  .  . Jeg syntes , jeg hørte 
børnene . « 
» Her er yngelen ! «  sagde han . 

og ind stormede i det samme i deres overtøj 
en vrimmel af sortøjede børn i aldre fra tolv 
til fire år  .  .  . ikke mindre end fem stykker og 
alle af et så friskt og levedygtigt udseende , at 
det ville have bragt Per til fortvivlelse . En tid 
fyldtes nu stuen af en øredøvende knebren af 
alle disse røde barnemunde , hvoraf ikke en stod 
stille . Alle havde de noget at berette . Snart omringede 
hele sværmen moderen , snart onkelen ; 
og alle de mørke øjne lyste af Iver for at komme 
til at fortælle . 
Da der endelig igen var bleven ørenlyd i 
stuen , sagde onkelen med et ironisk buk : 
» Gratulerer iøvrigt til husets nye akvisition . 
Jeg traf en ung hr . Sidenius her for lidt siden . 
En søn af en pibekrave , ikke sandt ? « 
» Kommer nu også du ! «  udbrød Fru Salomon . 
 » Hør , nu vil jeg ikke høre mere om den 
person . Han er Ivans ven . Og han har gjort os 
en visit i dag . Punktum  .  .  . Bliver du her til 
middag , Heinrich ? « 
» Middag— her ? Har du nogensinde smagt en 
koscher svinesteg , Lea ? «  sagde den lille mand , af 
hvis ord det selv for hans nærmeste ofte var 
vanskeligt at blive klog på , hvor meget der var 
ment i spøg og hvor meget i alvor . 
Fru Salomon kom til at le . 
» Du har nok allerede forhørt i køkkenet , kan 

jeg forstå , «  sagde hun .  » Nå , stille ! Jeg hører 
Salomon . « 
Overvældet af indtrykkene fra det rige hjem 
og opfyldt af sin store beslutning var Per imidlertid 
gået hjemad . Han havde lagt vejen om ad 
nogle mennesketomme sidegader , da han trængte 
til at være uforstyrret . Hans tanker bevægede 
sig dog ikke udelukkende om frk . Nanny . De 
gjorde afstikkere alle vegne hen — til hans studiekammerater , 
til den gamle oberst og navnlig til 
hans hjem — men dvælede næsten længst ved en 
ham ganske ubekendt mand , dr . Nathan . 
Sit løfte tro havde nemlig Ivan Salomon 
sendt ham dennes meget omstridte afhandling , 
der et par dage havde ligget hjemme på hans 
bord , uden at han havde gidet være over at læse 
den . Først den foregående aften havde han givet 
sig til at blade i den men var da hurtigt blevet 
fængslet af dens tone og sprog , der var så vidt 
forskellige fra , hvad han havde ventet sig af et sådant 
halvt videnskabeligt arbejde . Han huskede 
de bøger af en noget lignende Art — mArtensens 
etik f . Eks . — som han i sine drengeår havde 
måttet læse højt for sin fader , hvad der næppe 
var bleven uden indflydelse på hans senere ulyst 
til at beskæftige sig med anden literatur end 
den , der strengt vedrørte hans fag . Nu så’ han 
her klart og myndigt udtalt , hvad han dels gennem 

egne erfaringer havde lært om livet , dels på 
anden-tredje hånd havde tilegnet sig . En fuld 
forståelse af forfatterens tankegang havde han 
vel endnu langtfra . Dertil var afhandlingen blandt 
andet for gennemstrøet med fremmedord og filosofiske 
udtryk , som han ikke forstod . Men han 
frydede sig i sit hjerte ved at læse de vittige og 
skånselsløse angreb på alt det , han selv hadede 
herhjemme , og da først og fremmest på hele det 
» Sideniuske «  kieresi , i hvilket også denne mand 
så’ landets egentlige ulykke og skam . 
Særlig opfyldt havde han været af afhandlingens 
slutning , hvori forfatteren som svar på 
de heftige angreb , hans literære virksomhed havde 
været genstand for , i digterisk form gengav 
det første indtryk , han havde fået af sit hjemland 
ved tilbagekomsten fra et flerårigt ophold 
i udlandet . Han fortalte om , hvorledes han 
efter en iltogsfart forbi det genfødte Tysklands 
hastigt opvoksede storbyer , gennem det myretravle 
Hamborg og det nyskabte Kiel , en stille 
morgen var kommen med damperen til Korsør 
og allerede ved indsejlingen til den lille byes 
tavse og tomme havn havde fået en fornemmelse 
af at glide ind i en anden verden , i drømmenes 
overjordiske rige . Og indtrykket havde ikke 
fortaget sig , da han med den frembrydende dag 
kørte ind gennem landet i et tungt tumlende • 
tog , der øjeblikkelig rystede alle passagererne i 

søvn , og som hvert kvarter standsede udenfor en 
lille landstation , hvor et par bønder med grundtvigianske 
pilegrims-hatte og store tobakspiber sad 
og ventede — ikke på det tog , der holdt , men 
på et , der skulle komme om en time eller to . 
Det var , som om han var kommen til et land , 
hvor tiden ikke længer havde værdi for nogen , 
hvor alle i bogstavelig forstand havde evigheden 
for sig . Og indtrykket holdt sig endnu , da han 
omsider havde nået København og gik rundt i 
de snevre gader med den stedse lige provinsielle 
brolægning , hvor overhovedet intet syntes at have 
forandret sig i de mellemliggende år , hvor butikkerne 
udstillede de samme hengemte varer , og 
hvor teaterplakaterne forkyndte opførelsen af 
ganske de samme barnlige ridderdramaer , som 
da han rejste . Det var , som om livet havde 
stået stille her , mens der ude i Evropa på alle 
områder havde fundet en mægtig udvikling sted , 
en åndelig revolution , der havde omskabt samfundene 
og givet menneskene højere og dristigere mål . 
Tilsidst — fortalte han videre — var han kommen 
hen i nærheden af studenterforeningen på 
Gammelholm og tilfældigsvis netop på den 
tid af dagen , da han i sine kandidatår 
daglig havde drukket sin eftermiddagskaffe dér 
sammen med nogle af sine universitetsvenner . 
Idet han tænkte sig det muligt endnu at træffe 
en eller anden af disse gamle bekendte , var 

han gået derind . Og stor blev nu hans forbavselse , 
da han så’ næsten hele selskabet samlet 
derinde omkring det samme bord , i den samme 
mørke vindueskrog , med nøjagtig den samme 
gruppering , som da han for år tilbage forlod 
dem . De var vel alle bleven ældede i den forløbne 
tid , en enkelt allerede gråhåret , nogle 
magre , de fleste fede , og såvel ansigtsudtryk som 
bevægelser og navnlig talens selvbehagelige langsomhed 
røbede en tidligt indtrådt åndssløvhed . 
Men iøvrigt sad de der ganske , som havde de i alle 
disse år ikke rørt sig af pletten . Ja , om det så 
var deres samtale , til hvilken han — ugenkendt 
som han var — en stund havde siddet og lyttet 
ved et af nabobordene , bestod den af den samme 
ophøjede , teologisk-filosofiske væven , hvormed 
de også i gamle dage havde krydret kaffen og 
tobakken , og som røbede , at intet bud om , hvad 
man i den sidste menneskealder havde tænkt , 
virket og digtet rundt om i Evropa , var trængt 
ind over dette lands grænser . Og i det samme 
forstod han , hvor han befandt sig . Han var 
kommen til torneroses rige , hvor tiden stod 
stille , og hvor fantasteriets blege rosenflor og 
spekulationens seje , tornede stængler lumskelig 
skjulte det indre forfald . Men i det samme 
( sådan sluttede han ) havde han også forstået 
sit kald . Ligesom hin  » langvejsfra hjemvendende « 
Mand i æventyret , der vristede hanegals-hornet 

af den sovende portvægters hånd for at vække 
kæmperne af deres stensøvn , havde han søgt at 
kalde på , hvad der endnu havde liv herhjemme , 
først og fremmest på de unge , og blandt disse 
navnlig på de stærke og de stridslystne , der 
havde mod til at gennemhugge og indtil den 
sidste trevl at søndersplitte det barnedrømmenes 
puppehylster , hvori hver enkelt — som det hele 
folk — sad indspundet . 
Dette sidste kamp-opråb havde under læsningen 
ganske særlig bragt blodet op i Pers 
kinder . Ligesom adskillige andre unge mænd , 
der sad rundt om på mørke småkamre og 
drømte om hæder og storhed , havde han følt de 
æggende ord som henvendte direkte til ham og 
læst i dem en bestyrkelse af sin egen tro på at 
være kaldet til på sit område at blive morgenvækkeren 
og banebryderen i dette dorske samfund 
af tykblodede præste- og degnesønner . Han var 
kommen til at huske på , hvad den gamle oberst 
havde kaldt hans projekt , en udfordring til den 
hele teknikerstand herhjemme . Og han havde 
sagt til sig selv : nu vel , det skulle blive det ! 
Han havde allerede besluttet yderligere at udvide 
sin plan , så den kom til at omfatte det 
hele land og i virkeligheden betyde en fuldkommen 
revolution på det hele samfærdselsområde . 
Og han kendte nu ikke alene sit livs 
vej og mål men også midlerne .  » Philip Salomons 

svigersøn «  , — det var trylleordet , der skulle 
åbne livets fløjporte for ham og gøre ham menneskene 
underdanige . 
Og hvorfor tvivle om sit held ? Når han så’ 
tilbage på sit liv — og særlig på de sidste 
dages oplevelser — måtte han da ikke give 
Ivan ret ? Ja , var der ikke som en forudsigelse 
i , at det netop var ham , Nannys Broder , der 
først havde tydet gudeskriften på hans pande : 
jeg kommer , jeg ser , jeg sejrer ! 



tredie kapitel 



blandt de mænd , der hver dag ved to-tiden 
kom gående op under børsrampens bredkronede 
træer , var der ikke mange , hvem den 
galonerede døroplukker hilste med større ærefrygt 
end en høj , rødmosset mand med et sortlokket 
hoved , en glatbarberet hage og et par ualmindelig 
tykke og blodfulde læber mellem små 
bakkenbarter . Også inde i den brune søjlehal 
blottedes mange hoveder , hvor han kom forbi ; 
og særlig vakte hans ankomst opsigt hos kornagenterne 
i vinduesfordybningerne ud mod kanalen 
og blandt de fragtsøgende skippere , der 
sad i en tavs række på den lange bænk til venstre 
for indgangsdøren . Den smukke og statelige 
mand var grosserer Philip Salomon , chefen 
for det store handelshus Isac Salomon & søn , 
en af byens rigeste mænd , hvis formue rygtet 
opgjorde til mellem syv og otte millioner . 
Hans ophold på børsen var iøvrigt sjælden 
af nogen lang varighed . Allerede når betjenten 

gik gennem salen med sin larmende klokke for 
at forkynde , at kursnoteringen tog sin begyndelse , 
var han i almindelighed færdig med sine 
forretninger ; og efter et øjeblik at have kigget 
ind i læsestuerne vendte han tilbage til sit kontor . 
Han hørte ikke til dem , der betragtede børsen 
som en slags klub , hvor man mødtes efter 
frokosten for at snakke om byens nyt og kritisere 
den sidste teaterforestilling . Han viste sig 
ikke ofte i teatret og deltog kun nødtvungent i 
selskabslivet . Han delte sig ligeligt mellem sin 
forretning og sin familje , idet han ofrede den 
første sit klare og kloge hoved , den sidste sit 
varme og ømtfølende hjerte . Og — som man sagde 
om ham med en hentydning til , at hans kontor 
og hans hjem lå i samme gade — han havde 
altid åndsnærværelse nok til  » ikke at tage fejl af 
husnummeret «  . 
Philip Salomon var eneste søn og arvtager 
efter den i sin tid ikke mindre bekendte Isac 
Salomon , efter hvem firmaet havde fået navn , 
en i mange måder mærkelig mand , et handelsgeni , 
der fra omvandrende sjakrer havde svunget 
sig op til for en tid at indtage en dominerende 
stilling på det danske pengemarked , —  » Salomon 
goldkalb «  , som folkevittigheden havde 
døbt ham . Han havde på én gang haft tyve 
fuldskibe på søen , havde ejet fabriker og 
vestindiske plantager og ved sit snille åbnet 

nyt Opland for den danske handel på oversøiske 
pladser . Han havde derfor også været blandt 
dem , der under jødeforfølgelsen i 1819 led mest 
overlast fra den københavnske pøbels side . 
Det var også ham , der i sin tid havde købt 
» Palæet «  og ladet det istandsætte med en ødsel 
pragt , der satte adskilligt ondt blod hos folk . 
Han havde blandt andet ladet indforskrive italienske 
stukarbejdere alene til udbedringen af 
lofterne og sendt en mand til Paris udelukkende 
for at opkøbe gobeliner til opholdsværelsernes 
beklædning . Lige ubekymret af misunderes højlydte 
forargelse og af spotternes forsøg på 
at latterliggøre ham var han ikke veget tilbage 
for i sin hele livsførelse at kappes med 
selve aristokratiets stormænd . Han lod sig køre 
gennem byen med fuldblods-firspand og havde 
ved festlige lejligheder en Hajduk bag på karossen . 
Han gjorde sig til mæcen for  .videnskaben , 
stiftede legater , åbnede sit hus for 
kunstnere , — og alt dette tiltrods for , at han 
var en lille , svag og skrutrygget mand , der vel 
efterhånden ved energisk selvopdragelse havde 
erhvervet sig en del kundskaber men ingen 
dannelse , og som bevisligt havde købt sin kone 
for hundrede rigsbankdaler af en fattig jødeenke 
i Jylland , hos hvem han en gang under 
sit omflakkende ungdomsliv havde haft logis . 
Fra denne mands tid skrev sig også de 

mange kunstgenstande og kostbare snurrepiberier , 
hvoraf det salomonske hus endnu var fuldt , særlig 
forhallens orientalske våbensamlinger og 
trappegangens porcellænsvaser og gudebilleder , 
— hele dette brogede og prangende Musæum , 
som hans skibe havde hjembragt til ham fra 
alle verdensdele , og som sønnen — mere af pietet 
mod faderens minde end fordi det tilfredsstillede 
hans personlige smag — havde ladet henstå 
i nogenlunde uforandret skikkelse . 
Philip Salomon havde i det hele kun arvet 
forretningstalentet og arbejdsomheden efter sin 
fader  .  .  . måske dog også den tilbøjelighed for 
ubunden friluftsliv , der var ham egen , og som 
han endnu i sin fremrykkede alder efter lejlighed 
søgte at tilfredsstille . I mange år havde han 
hver søndag , når vejret var godt , og ellers intet 
hindrede ham , ladet spænde for fra morgenstunden 
og var kørt ud med hele familjen . Han 
var ved sådanne lejligheder altid selv kusk og 
havde sin kone siddende ved sin side , mens en 
støjende vrimmel af egne og andres børn fyldte 
charabanc’en bag dem . Først flere mil ude i 
landet standsede de ved en kro eller inde i en 
skov , hvor Fru Salomon og de mindste blev ved 
madkurvene , mens Salomon og de af børnene , 
der var store nok dertil , drog på ekspedition 
omkring i egnen . Med sin runde , bredskyggede 
hat bag i nakken og overfrakken på armen 

skridtede den store børskonge muntert afsted i 
spidsen for sin sværm af krumnæsede unger , 
som dansede og sloges og hujede omkring ham 
med den vildskab , der betager købstadbørn 
og især jødiske børn i det fri . Og nu var der 
ikke en høj i nærheden , som ikke blev besteget ; 
ikke mødte de en bondemand , uden at Salomon 
gav sig i snak med ham ; ikke stødte de 
på en vogterdreng , uden han fik en mark . Men 
navnlig kunne Salomon aldrig gå en smuk eller 
sjælden blomst forbi uden at plukke den . Og 
regelmæssigt overrakte han ved tilbagekomsten 
sin kone en uhyre buket , for hvilken hun lige 
så regelmæssigt takkede ham ved smilende at 
række ham sin venstre hånd til Kys . 
Fru Salomon var den i begyndelsen af halvtredserne 
så berømte Lea delft , — eller Fru Lea 
Moritz , som hun en tid hed — hvis orientalske 
skønhed havde anrettet megetomtalte ødelæggelser 
mellem datidens unge modeherrer . Onkel 
Heinrich , hendes Broder , fortalte stadig og 
med fordring på at blive troet , at hun havde 
været den egentlige årsag til oprettelsen af skt . 
Hans hospital . Skønt født i København stammede 
hun egentlig fra Tyskland , hvorfra hendes 
forældre kort før hendes fødsel var udvandret for 
at overtage en udsalgs-forretning i manufakturvarer . 
Allerede i sit attende år havde hun 
giftet sig — af flammende kærlighed til en 

ung , brystsyg mand , Marcus Moritz , en fattig , 
tysk lærd , der blev fader til hendes to ældste 
børn , Ivan og Jakobe . Den sidste var endnu 
ikke født , da han døde ; og Lea flyttede derefter 
tilbage igen til sine forældre . Trods deres uformuenhed 
tilhørte disse begge nogle af Tysklands 
fornemste og rigeste jødeslægter , og det betragtedes 
derfor i hendes familje som en mesalliance , da 
hun efter et par Års forløb giftede sig med Philip 
Salomon , hvis mange millioner i disse folks 
øjne endnu den dag i dag ikke bødede på , 
at hans fader havde rendt landene rundt med 
kramkisten på ryggen . Nu kunne det jo heller 
ikke nægtes , at Salomons formuesforhold og 
hensynet til hendes børns ubetryggede fremtid 
havde haft nogen indflydelse på den unge 
enkes valg . Som hun havde sagt til sig selv : 
hun havde nu én gang ladet sit hjerte råde , 
fuldt og helt ; denne gang var turen kommen til fornuften . 
Og dog bedrog hun ingen . Hendes hjerte 
var rigt nok til at kunne give forstanden , hvad 
der tilkom den , uden derfor at lægges øde . Det 
ofrede kun af sin overflod . Og i hvert fald 
havde hun senere skænket Philip Salomon rundelig 
erstatning for , hvad han på bryllupsdagen 
endnu havde måttet savne i sin hustrus kærlighed . 

i tyve år havde de nu levet i et lykkeligt 
ægteskab . Fru Salomon — om hvem en af 

hendes tilbedere en gang havde sagt , at hun 
ejede Københavns smukkeste ansigt , Danmarks 
pragtfuldeste figur og de dejligste hænder i hele 
verden — var vel i årenes løb bleven noget svær 
men havde både i ydre og i væsen bevaret det 
præg af  » Race «  , som kendere straks fik øje på . 
I hendes tykke , sorte hår , som fra en kridhvid 
skilning hang i to tunge , flettede bukler ned over 
ørene , sås der endnu kun ganske enkelte sølvtråde ; 
og trods hendes tredobbelte hage var der 
i hovedets form og navnlig i måden , hvorpå 
hun bar det , en højhed , der mindede om antike 
kejserindebuster . Philip Salomon var da også 
stadig så forelsket i sin kone , at han ikke kunne 
se hende uden at måtte smile til hende og endogså 
inde i dagligstuen kunne blive ved at 
trykke sine negerlæber mod hendes hånds blåårede 
hud med en lidenskab , så hun til sidst 
med et blik måtte erindre ham om børnenes 
nærværelse . 
Kun i én henseende bar Fru Salomon endnu 
på et savn , som næsten blev større med årene . 
Hun havde i sin ungdom på sine hyppige besøg 
hos slægtninge og i sit første ægteskab modtaget 
for rige og dybe indtryk af livet i udlandets store 
forhold til rigtig at føle sig hjemme i København . 
Skønt hun vel vogtede sig for at betro det til andre 
end til sin mand , følte hun en stadig hjemvé 
efter det land , hun i sit hjerte betragtede som 

sit egentlige fædreland . Regelmæssigt hvert år 
foretog hun en månedlang rejse gennem Tyskland 
for at besøge sin slægt ; og endnu hændte 
det hende ofte , når hun ville udtrykke sig rigtig 
klart , at hun måtte låne det betegnende ord fra 
sit modersmål . 
Det var da også særlig hende , der i sin tid 
havde fået sat igennem , at de to ældste børns 
— Ivans og Jakobes — uddannelse for en væsentlig 
del kom til at foregå i det fremmede . 
Hun ville — som hun plejede at sige i sit 
navnlig den gang ikke helt sikre sprog — ikke 
have sine børn  » forklejnede «  i den provinsby , 
som København i hendes øjne var . Dertil kom 
for Jakobes vedkommende endnu en anden grund . 
Hun havde altid været et sært , et vanskeligt barn , 
så modtagelig for indtryk , så følsom navnlig 
overfor enhver krænkelse , der tilføjedes hende 
på grund af hendes jødiske fødsel , at hendes 
barndom næsten havde været som en eneste lang 
lidelseshistorie . Hun havde kunnet komme ligbleg 
og rystende hjem , blot en dreng havde 
råbt  » Smaus «  efter hende på gaden . Og hun 
blev regelmæssigt for alvor syg , hver gang en af 
hendes små , blåøjede skolekammerater på ny 
havde ydmyget hende ved at afvise et af disse 
tilbud om veninde-fortrolighed , som hun i sin 
fortærende trang til* at hengive sig og møde genkærlighed 
trods idelige , bitre skuffelser ikke kunne 

lade være med at gentage . Hun havde arvet sin 
moders rige følelsesliv , men ikke hendes lykkelige 
natur , ikke hendes sunde sindsligevægt , 
ikke det overbærende smil , hvormed moderen 
mødte de dannedes dumhed og pøbelens brutalitet . 

ikke heller havde hun arvet Fru Salomons 
regelmæssige skønhed . Hun var i den opvoksende 
alder nærmest uheldig , mager og blodløs , havde 
store , uskønne træk , ejede slet intet af den 
myndeagtige ynde , som hos mange forsoner med 
flanealderens opløbenhed . Og det gjorde hende 
i de flestes øjne ikke mere tiltalende , at hun bestandig 
søgte at skaffe sig oprejsning for kammeraternes 
ydmygelser ved at overstråle dem 
på sådanne områder , hvor hun havde betingelser 
for at gøre sig gældende , f . eks^ved at 
møde på skolen i misundelsevækkende dragter 
fra byens første modehandlerinder , ved under 
overhøringen at brillere med en kundskabsmasse , 
der virkelig i flere retninger var ualmindelig 
for hendes alder ,  .  .  . eller ved i frikvarteret 
at tage op af lommen en posefuld af 
den fineste demant-konfekt , med hvilken hun da 
tilkøbte sig en kortvarig triumf . 
Hverken hendes lærerinder eller hendes medelever 
havde kunnet lide hende ; og ingen af dem 
gjorde sig i reglen synderlig umage for at skjule 
dette overfor hende . Enkelte af kammeraterne 

undgik ligefrem hendes følgeskab på gaden ; og 
når hun indbød sin klasse til selskab på sin 
fødselsdag , undskyldte regelmæssigt den ene 
fjerdedel sig — og netop den del , som hun 
alene brød sig om  : admiralsdatteren , overpræsidentens 
niece og de to unge komtesser . Men 
selv når de allermindst tænkte på at krænke 
hende , ja endog når de troede at være allervenligst 
imod hende , mærkede hun bestandig 
på et eller andet lille , uoverlagt træk den afstand , 
hendes fødsel lagde imellem dem ; og 
hendes forhold på skolen blev til sidst så 
spændt , at institutbestyrerinden selv tilrådede 
forældrene at tage hende ud ; hvorefter hendes 
uddannelse var bleven fuldendt i et sweizisk pensionat . 

dette Jakobes udenlands-ophold og Ivans 
samtidige anbringelse ved et tysk handelsakademi 
havde imidlertid vakt en del uvilje rundt om 
blandt folk , hos hvem nationalfølelsen i hine 
år , — så nær efter den ulykkelige krig — endnu 
var i høj grad pirrelig . Salomons gentog derfor 
heller ikke forsøget med noget af de andre 
børn . 
Nu var Nanny , den næste i rækken , også 
en ganske anderledes fredsommelig og lettilgængelig 
natur . Allerede fra vuggen et lille vidunder af 
sundhed og skønhed var hun under opvæksten 
bleven forgudet af alle , klappet på kinden og 

strøget over håret fra morgen til aften , uden at 
hun havde fået anden skade deraf end et lidt behagelystent 
væsen og et lille hang til kælenskab . 
» Normalpigebarnet «  kaldte faderen hende , fordi 
hun ingensinde havde givet anledning til nogen 
Art bekymring , aldrig blev bragt ud af sin sindsligevægt , 
aldrig havde så meget som haft ondt i en 
tand . Ikke des mindre var hun netop  » Uroen «  i det 
salomonske hjem , altid på farten , den halve 
dag i overtøj . Hendes sangtriller lød gennem 
stuerne og meldte ti gange om dagen hendes 
hjemkomst . Og hørte man latter og små hvin 
oppe fra pigebørnenes sovekamre og bagefter en 
række dumpe lyd af trin hen over  . Loftet , 
kunne man være sikker på , at det var Nanny , 
der havde været i bad og nu i hvidt gevandt og med 
udslået hår dansede tarantella for sine søstre . 
Dog , endnu ét uroligt hoved var der i huset 
eller viste sig i hvert fald daglig dér ; det var 
onkel Heinrich , Fru Salomons Broder . Den lille , 
grimme mand dannede ikke alene med hensyn 
til det ydre en mærkelig modsætning til søsteren 
men var i et og alt et vidnesbyrd om 
den uregelmæssighed , hvormed egenskaber nedarves 
i de jødiske slægter . Hr . Delft var ungkarl 
og kaldte sig direktør . I sin ungdom havde han 
begået en lille  » Uagtsomhed «  med en pengeforsendelse , 
hvorefter han i en lang række år 
havde ført en æventyrlig ! omflakkende tilværelse 

først i Amerika , siden i Indien og Kina , hovedsagelig 
som agent eller rejsende for engelske 
firmaer . Efter næsten tredive Års fraværelse var 
han vendt hjem med en mindre kapital , ved hjælp af 
hvilken han endnu i sin fremrykkede alder til fulde 
nød livets materielle goder uden nogensinde 
at trættes af deres ensformighed . Han 
plejede overfor herrer at udtrykke sin livsanskuelse 
i de ord , — som han ved en lille blinken 
med sine skelende øjne søgte at give en speciel 
anvendelse på sig selv — at den mand kunne 
gå roligst i sin grav , der havde  » lanceret «  de 
fleste uægte børn og røget de fleste ægte cigarer . 
Om sine rejser og oplevelser ligesom om sine formuesomstændigheder 
ytrede han sig altid med 
den Art forbeholdenhed , der skal lade ane det 
fabelagtige . Selv overfor sine nærmeste gav han 
sig udseende af at hemmeligholde æventyrlige rigdomme , 
og han påstod bestandig endnu at være 
meddirektør for et engelsk-kinesisk dampskibsselskab . 
Løvrigt levede han i en beskeden tre 
værelsers lejlighed sammen med en gammel 
husholderske og var yderst nøjeregnende med 
enhver udgift , der ikke direkte bidrog til hans 
legemlige velvære . Dog ofrede han en del på 
sit ydre og bestræbte sig navnlig for at bevare 
en vis sydlandsk elegance i sin klædedragt . Han 
optog de nye moder samtidigt med de yngste 
herrer i byen , lod daglig resterne af sit sorte 

hår ( det eneste , der nogensinde havde været 
kønt på ham ) krølle og parfumere hos en frisør , 
og bar i sit skjortebryst et virkeligt pragtstykke 
af en brillantnål , om hvilken han selv 
plejede at sige , at han med den  » ville kunne 
få en dronning til at elske ham «  . Når hans 
niecer ville drille ham , påstod de derfor , at 
den var uægte ; og mere end én gang havde han 
forladt huset i snerrende vrede , fordi endog hans 
søster og svoger havde kunnet ytre en lille tvivl 
om dens værdifuldhed . 
Nogen blid eller letomgængelig person var 
han overhovedet ikke , om der end i almindelighed 
var en bevidst humoristisk overdrivelse også 
i hans forbitrelse . Hans selvtagne rolle som 
bindehund for det salomonske hjem , hans indædte 
had særlig til disse  » sultne , kristne hunde « 
— som han udtrykte sig — var ingenlunde nogen 
ytring af gammeltestamentlig nidkærhed men 
simpelthen af frygt for at se sig fortrængt fra 
sin begunstigede særstilling i søsterens hus 
navnlig i forholdet til de unge pigebørn , overfor 
hvem han yndede at optræde som en faderlig 
rådgiver og beskytter . Han forfulgte med giftige 
bagvaskelser enhver ung mand , der kunne 
tænkes en gang at ville indskrænke hans onkelrettigheder 
overfor niecerne , fratage ham disse 
små friheder til at stryge dem ned over armen , 
når de var i baldragt , besøge dem i deres sovekamre , 

gøre dem fortrolige spørgsmål om deres 
befindende o . s . v . , hvorved den gamle libertiner 
fandt en evnukagtig tilfredsstillelse . 
Nu havde Salomons i mange år ikke haft nogen 
stor omgangskreds . Byens ortodokse jøder havde 
altid taget nogen afstand fra dem på grund af 
deres irreligiøsitet , den navnlig Fru Lea vedkendte 
sig med en uforbeholdenhed , som undertiden 
stødte endog dem , der mente helt at have 
frigjort sig for alle overtroiske forestillinger . 
Selv havde de aldrig følt nogen tilfredsstillelse 
ved det københavnske selskabsliv og derfor indskrænket 
sig til at holde åbent hus to gange 
om måneden og iøvrigt lade deres venner vide , 
at de altid var ventede og til enhver tid velkomne . 

en forandring heri skete der imidlertid , da Ivan 
vendte hjem fra Tyskland og Nanny blev voksen . 
Ivan fyldte huset med sine zigøjner-eksistenser , 
der kredsede om den smukke og rige pige med 
hungrige blikke , og fik han end ikke helt virkeliggjort 
sin drøm om at omskabe hjemmet i smag 
med renaissancens fyrstehoffer , blev det dog 
efterhånden et samlingssted for det yngre slægtled 
af forfattere og kunstnere , skønt egentlig 
hverken Salomon eller Fru Lea delte sønnens 
interesser og navnlig ikke hans tro på de unge 
menneskers store fremtid . 
Jakobe befandt sig på den tid endnu , efter 

eget ønske , i det sweiziske pensionat , hvor hun 
mellem de høje bjærge og i en skiftende kreds 
af fordomsfri veninder fandt ro for sin sjæl 
og sundhed for sit sarte og med årene stedse 
mere ømfindtlige legeme . Hun var hjemme 
i sommermånederne , når forældrene lå på 
landet , men længtes bort , så snart den første kulde 
og de første tegn på vinterselskabelighed meldte 
sig . Men en dag , — Jakobe gik den gang i sit 
nittende år — næppe en måned efter , at hun 
sidst var rejst hjemmefra , modtog forældrene et 
lidt forvirret brev fra hende , hvori hun til deres 
overraskelse midt imellem andre ting meddelte , at 
hun tænkte så småt på at forlade pensionatet 
og vende tilbage til hjemmet for stedse . Allerede 
et par dage efter kom et nyt brev , der slog 
hendes snarlige tilbagekomst fast , og næsten samtidig 
indløb et telegram med meddelelse om , at 
hun allerede befandt sig på hjemvejen og ville 
indtræffe den følgende dag . 
Så karakteristisk nu denne utålmodige iværksættelse 
af en fattet beslutning var for hende , satte 
den dog forældrene i nogen uro . De anede , at 
der måtte være tilstødt hende et eller andet alvorligt . 
Fru Salomon betroede sin mand , at der 
rimeligvis var en kærlighedshistorie med i spillet . 
Jakobe havde om sommeren nogle gange og 
med megen varme omtalt en ung , sydtysk advokat , 
en søstersøn af pensionatsejerinden , der 

havde været på besøg hos denne , og med hvem 
hun og et par andre af pensionatets unge piger 
havde gjort flere livlige bjærgture rundt i omegnen . 
Fru Lea vidste desuden , at hendes datter 
havde et såre letfængeligt hjerte , og at hun 
mere end én gang havde lidt skuffelser i kærlighed . 
Men da Jakobe ved sin hjemkomst foreløbig 
ikke selv gav anden forklaring , end at hun 
begyndte at føle sig ensom dernede mellem de 
mange nye pensionærer og længtes hjem , var 
der ingen , der trængte ind på hende for at 
aflokke hende nogen tilståelse — mindst af alle 
moderen , som altid for sig selv havde fordret 
kærlighedens hemmeligheder respekterede og således 
end ikke for sin mand nogensinde havde 
forklaret , hvorfor han aldrig måtte kysse hendes 
højre hånd . Hun havde kun ladet ham forstå , 
at det var et løfte , hun havde givet sin ungdoms 
elskede i et øjeblik , der var bleven helligt 
for dem begge . 
Nu var Fru Salomons formodning med hensyn 
til Jakobe alligevel kun delvis rigtig . Vistnok 
havde hun elsket og ment sig genelsket 
af den unge advokat og ved sin tilbagekomst 
til pensionatet erfaret , at han om sommeren 
havde forlovet sig med en dame fra sin hjemby . 
Men når netop denne kærlighedsskuffelse var 
bleven så betydningsfuld for hende , at den endog 
havde fået hende til at flygte hjem , skyldtes det 

noget , hun kort forinden var kommen til at opleve 
på nedrejsen gennem Tyskland , en uhyggelig 
og oprørende tildragelse , der i det hele skulle 
blive skæbnesvanger for den overfølsomme unge 
piges fremtid . 
Det var på en af Berlins store banegårde . 
Jakobe var kørt derhen for at tage imod en fra 
Hamborg kommende veninde , sammen med 
hvem hun et par timer senere skulle fortsætte 
rejsen sydpå . Idet hun fra forhallen trådte 
ind under den mægtige glashvælving , så’ hun 
noget borte på perronen en opstilling af ynkværdige 
skikkelser — mænd , kvinder og børn 
— hvorom en kreds af nysgærrige stod og gabede , 
idet de holdtes i afstand af et par politibetjente . 
På grund af staklernes sydlandske udseende 
og de brogede og fantastiske pjaltedragter , hvori 
særlig kvinderne havde indhyllet sig , tænkte hun , 
at det var en forkommen Gøglertrup , der af myndighederne 
befordredes tilbage til hjemstedet ; 
og af frygt for det stærke indtryk , synet af menneskelig 
elendighed altid gjorde på hende , 
vendte hun sig henimod den modsatte ende af 
perronen for at opsøge en ventesal . På vejen 
derhen mødte tam to mænd , der bar en båre ; 
og på denne lå — blot tildækket med en 
kappe — en gammel , udtæret mand , der så’ 
sig forvildet om med et par feberglødende øjne . 
Mere og mere uhyggelig til mode påskyndede 

hun sin gang og spurgte den første jernbanebetjent , 
hun mødte , hvor ventesalene var . Med 
et ejendommeligt smil , som hun først senere forstod , 
så’ han op og ned ad hende og pegede 
derefter hen imod en række åbentstående 
fløjdøre , udenfor hvilke en del tavse mennesker 
havde forsamlet sig . Da hun nåde derhen , 
mødte der hende et syn , som i det første øjebliks 
overraskelse vakte hendes levende optagethed 
men hurtig fik hende til at lukke øjnene i 
rædsel . 
Over hele den store , halvmørke ventesals 
gulv stod og lå og sad på hug flere hundrede 
fantastiske pjalteskikkelser i lighed med dem , 
hun havde set stå på perronen : mænd og 
kvinder , gråskæggede oldinge og nyfødte patteglutter , 
der lå ved moderens bryst . Et ejendommeligt 
stivnet udtryk af dyrisk angst var 
fælles så godt som for dem alle . Enkelte af dem 
var næsten nøgne ; flere havde blodige bind 
om panden eller hænderne ; alle var de gustne , 
udtærede og tilsmudsede , som havde de vandret 
dagevis uden rast . Men næsten endnu mere 
uhyggevækkende end deres forskræmte og forkomne 
udseende og den elendighedens stank , 
der stod ud af dørene , var den dødsstilhed , der 
herskede derinde mellem de mange sammenstuvede 
mennesker . End ikke barnegråd hørtes , 
skønt de fleste af de små , voksagtige patteglutter 

øjensynligt forgæves søgte næring ved 
det udtørrede moderbryst . Et par herrer med 
hvide mærker om armen og nogle damer gik 
omkring imellem dem og uddelte klæder og 
bragte mad . 
Et øjeblik opstod der lidt bevægelse henne i 
salens mørke baggrund , hvor en kvinde var 
besvimet . Men ud over selve stedet , hvor optrinet 
foregik , bredte forstyrrelsen sig ikke . Ingen 
spurgte om , hvad der var sket . Man kastede blot 
et uvilkårligt blik rundt på sine nærmeste 
for at forvisse sig om , at man endnu havde 
sine egne i behold . 
Den store , brogede skare , i hvilken kun 
kvindernes hvide hovedklæder skabte en vis 
ensartethed , var nemlig tydeligt nok grupperet 
slægtsvis , samlet om familjeoverhovederne : små , 
sortøjede mænd , hvoraf flere var klædt i lange 
kaftaner med et bælte omkring livet . Alle havde 
de stave i hænderne og et eller andet drikkekar 
ved bæltet . Mange af dem syntes overhovedet 
ikke at eje andet . Nogle medførte dog 
lidt husgeråd ; og enkelte steder så’ man børnene 
sidde med store øjne og våge over nogle 
sammensnørede bylter , der åbenbart indeholdt 
familjeklenodier . 
Jakobe havde i de første øjeblikke stået 
ganske uforstående overfor dette ejendommelige 

optrin . Da greb hun sig med ét til hjertet og 
havde nær udstødt et skrig . Under en fornemmelse 
af svimmelhed gik det op for hende , at disse 
ynkværdige skabninger var hendes stammefæller , 
at hvad hun her så’ for sig , var et af 
de mange tog af fordrevne russiske jøder , der 
det sidste halve år var bleven ført gennem 
Tyskland for ved de mosaiske menigheders bistand 
at befordres over til en uvis fremtid i 
Amerika . Hun havde den hele sommer læst i 
aviserne om disse skarer af flygtninge , som 
endnu var halvvilde af rædsel over de skændselsgærninger , 
som pøbelen under myndighedernes 
ligegyldighed eller ligefremme tilskyndelse havde 
øvet imod dem . Hun havde læst om , hvorledes 
man om natten havde svedet jødernes huse af 
over hovederne på dem , udplyndret dem indtil 
den nøgne krop , voldtaget deres kvinder , stenet 
gamle folk og slagtet børn , så rendestenene 
havde været røde af blod ,  .  .  . men hun havde 
bestandig søgt at trøste sig med , at skildringerne 
måtte være overdrevne ; at en sådan umenneskelighed , 
begået ovenikøbet mod et fredeligt og 
flittigt folk , var en umulighed i frihedens og 
humanitetens århundrede . Nu så’ hun her 
for sig sandheden — netop så grufuld , som den 
var beskreven . Denne dødens stilhed , som rugede 
derinde over den halvmørke sal ; disse skikkelser , 
der sad dér som sammenknugede over sig selv 

eller stirrede huløjede ud for sig , ligesom forfulgte 
af erindringens blodige syner ; disse maskeradedragter , 
der tydeligt var sammenstykkede af alt , hvad 
man af barmhjærtighed havde tilkastet dem på 
vejene ; disse børn , der sad så trofast og holdt vagt 
over de enkelte småting fra hjemmet , som de 
lykkeligste havde fået reddet ud fra ødelæggelsen , 
— alt skreg i sin stumhed til hende om den 
udåd , der var forøvet . 
En ældre , jødisk dame kom derindefra salen , 
hvor hun havde uddelt en pakke barnetøj . Da 
hun bemærkede Jakobes dybe grebethed , gik hun 
hen til hende og trykkede hendes hånd med en 
hebraisk hilsen . 
» Ja — ikke sandt ? — kan man tænke sig et 
sørgeligere syn , «  sagde hun uden anden indledning . 
 » Har de noget at undvære , det være nok 
så lidet , så kan de gøre en god gærning med 
det her . Blot at skaffe disse stakler et måltid 
mad er vanskeligt i disse dage , hvor der næsten 
daglig ankommer fem til seks hundrede . Og 
så at tænke sig , at de fleste af dem har været 
velstående , enkelte endog rige folk , der aldrig før 
har kendt nød !  .  .  . Kan de se den unge pige , 
der står derhenne op ad væggen , «  sagde hun 
med store tårer i øjnene og viste ind på en 
høj , rankvoksen kvinde med en regelmæssig græsk 
profil , som i en fattig , brun regnkåbe , der øjensynligt 
ikke dækkede andre klæder , stod ret op 

og ned ad muren med hænderne korslagte over 
sit bryst og øjnene tillukkede .  » Hendes fader 
skal have været en formuende købmand . Hun 
har fra sin fødsel levet i overflod  . . . og nu ! 
Hun så’ sin fader blive stenet tildøde , sine 
brødre på den mest oprørende måde lemlæstede . 
Selv blev hun skændet af banditterne . Som de 
vist kan se det på hende , er hun bleven vanvittig , 
stakkel . « 
» Achtung ! «  lød det i det samme bag dem . 
Det var de to mænd med båren , som kom 
tilbage og nu med stort besvær banede sig vej 
ind gennem salen for at bortbære en anden af 
de mange syge , der befandt sig derinde . 
Jakobe turde ikke se mere . Hun mærkede , at 
det igen begyndte at sortne for hendes øjne . Hun 
gik ind i en førsteklasses ventesal , hvis vinduer 
vendte ud til et torv , hvor folk gik og 
passiarede i solskinnet , hvor sporvogne ringede , 
og hunde løb og legede . Hun holdt sig fast ved 
vindueskarmen for ikke at falde . Hver blodsdråbe 
var vegen fra hendes ansigt .--------og 
dette var virkelig muligt ! Disse til himlen 
skrigende skændselsgærninger kunne foregå for 
hele Evropas øjne , uden at en hånd , en myndig 
stemme hævede sig derimod ! Og kirkernes 
klokker ringede over denne by , og præsterne 
stod på prækestolene og vidnede om kristendommens 
velsignelser og næstekærlighedens sejr 

i et land , hvor man med koldblodig nysgærrighed 
— ja med skadefryd — betragtede disse tog 
af stakkels hjemløse , der dreves gennem landene 
som pestbefængte og ofredes til nød og undergang 
i selve kristendommens navn ! 
Det gav pludselig et ryk i hende . Der 
gik et par uniformerede politiembedsmænd over 
torvet derude — to ægte prøjsiske beamterskikkelser 
med slæbesabler ved siden og sølvepauletter 
på de alenbrede skuldre . Hun havde 
et par minutter forinden set dem udenfor ventesalen , 
hvor de et øjeblik havde stillet sig op i 
døren og med den uanfægteligste inspektionsmine 
overskuet den sørgelige scene  .  .  . Aldrig 
kunne hun siden glemme disse to mænd , der 
var så nøje skabte i billedet af det samfund , 
de ved denne lejlighed repræsenterede . Så uudsletteligt 
havde deres skikkelser præget sig i hendes 
erindring sammen med alt det andet , hun i 
denne time havde set og oplevet , at hun aldrig 
kunne tænke derpå uden at se også dem lyslevende 
for sig med deres brutale ansigter og 
overmodige miner . Og altid priste hun sig da 
lykkelig over , at hun ikke havde haft et mordvåben 
i hånden i hint øjeblik . Hun følte nu 
bagefter , at hun kunne have været i stand til 
hensynsløst at dræbe dem med egen hånd . 
I sammenligning med de sindsrystelser , hun 
i det hele under opholdet på den berlinske 

banegård havde gennemgået , vakte den meddelelse 
om advokatens forlovelse , hvormed hun 
blev modtaget ved ankomsten til pensionatet , 
knap nok nogen sorg hos hende . Hun undredes 
ikke en gang . Hun havde nu fået det ubedragelige 
bevis for , at hun tilhørte et brændemærket 
folk , en pariakaste . Hun vidste nu , at hun virkelig 
var en kvinde , med hvem en mand ikke 
kunne træde i ægteskab uden at nedværdige sig . 
Nat efter nat lå hun søvnløs og så’ skare 
på skare af blege og blodige flygtninge drage 
hende forbi . Og så ofte billedet af den skændede 
og afsindige unge pige fra ventesalen steg 
op for hende i mørket , spurgte hun sig selv , 
hvornår vel timen slog for hende , for forældrene 
og for hendes søskende . Hendes fantasi 
blev til sidst så opskræmt , at hun ikke 
kunne falde hen i det letteste blund , uden at 
stuen fyldtes med drømmesyner , der fik hende 
til at vågne under høje skrig . Hun så’ sin 
moder blive myrdet , så’ hjemmet i flammer , 
gaderne derhjemme fyldte med hujende pøbel . 
Hun havde jo mere end én gang hørt faderen 
fortælle om , hvordan han som treårs dreng 
havde stået rejseklædt tre nætter i træk , mens 
stenene susede ind gennem vinduerne og gadeporten 
drønede under vældige kølleslag  . . . 
* * 
* 

Jakobe var nu toogtyve år og stadig uforlovet . 
Det havde dog i den mellemliggende tid 
ingenlunde manglet hende på endog ganske 
smigrende tilbud . Hun havde med årene vokset 
sig næsten smuk trods sin sygelighed . Der 
var dem — særligt blandt de lidt ældre herrer 
— der endog foretrak hendes sære og blege ydre 
for Nannys strålende men noget almindelige 
skønhed . I hendes smalle ansigt — der virkelig , 
som Per hin dag straks havde set , flygtigt 
mindede om en papegøjes — sad der et par store 
øjne , i hvilke det hvide havde et stærkt blåligt 
skær , der til tider kunne blive næsten sort . 
Næsen var for stor , og munden for lille . Men 
der hvilede over hendes hele skikkelse den særegne 
bedårelse , som sjælelige lidelser og savn 
kan lægge om et sart kvindelegeme . 
Fru Salomon sagde altid om hende , at hun 
var sin faders udtrykte billede . 
At hun ikke havde fæstet sig til nogen mand , 
skyldtes en stedse på ny overvejet beslutning hos 
hende . Med nogen jøde ville hun ikke gifte sig . 
Hun ville ikke , at hendes børn skulle komme 
til at gennemgå , hvad hun selv havde måttet 
lide . Hun betragtede det næsten som en pligt for 
alle israeliter ikke længer at gifte sig indbyrdes 
for at undgå en fortsat bevarelse af raceejendommelighederne . 
Hun så’ heri den eneste udvej til en 

gang i tiden at få hævet den forbandelse , der 
hvilede over hendes slægt . 
Selv havde hun dog ikke kunnet komme over 
at gifte sig med en kristenfødt mand . Hun havde 
ikke haft tilstrækkelig tillid til sin selvbeherskelse 
til at turde udsætte sig for de ydmygelser , der fra 
hans familjes side sikkert ville blive hende til del . 
Dertil stod oplevelsen på den berlinske banegård 
endnu for levende i hendes erindring ; dertil hadede 
hun endnu for uforsonligt dette samfund , der i 
århundreder havde været hendes stammes koldblodige 
bøddel . Dertil havde hun desuden altid 
fundet en for skræmmende lighed mellem alle de 
mænd , der i disse år havde nærmet sig hende , 
og som overhovedet havde formået at gøre noget 
indtryk på hende , og de to bredskuldrede prøjsiske 
officiant-skikkelser , i hvilke hun bestandig 
så’ det kristne samfunds brutale selvgodhed 
symboliseret . Det var netop denne lighed , der 
havde slået hende også overfor Per Sidenius hin 
dag , da hun første gang så’ ham i sine forældres 
dagligstue . 
Det medvirkede nu til hendes beslutning om 
at forblive ugift , at hun begyndte at føle sig 
gammel . Hun havde været voksen siden sit 
ellevte år og havde allerede i trettenårsalderen 
haft sin første , dybt alvorlige forelskelse ; — hun 
syntes derfor , at hendes hjerte nu kunne fortjene 
at få fred . Der var da også i de senere 

år kommet noget mere behersket over hendes 
væsen , men samtidig også noget afmålt og 
en ikke helt naturlig ligegladhed . Overfor alle 
fremmede viste hun en frastødende kulde . Men 
heller ikke for sine nærmeste var hun altid 
let at omgås . Hun opholdt sig for det meste 
inde på sit værelse , hvor hun sad og læste . 
Blandt andet studerede hun sanskrit , hendes faders 
fag , som hun undertiden tænkte på for alvor 
at dygtiggøre sig i . Rigtignok talte hun også om 
at blive almuelærerinde , ja slog undertiden på at 
ville oprette en børneskole efter moderne undervisnings-principer , 
— var i det hele begyndt at 
betragte livets opgaver med den overdrevne 
nøgternhed , som er ejendommelig for damer , der 
har besluttet sig til at blive gamle uden dog at 
være det . 
Trods alt dette viste der sig i det salomonske 
hus hyppig , undertiden daglig , et menneske , der 
af familjens øvrige bekendte i almindelighed betegnedes 
som Jakobes tilkommende mand . Det 
var en vis hr . Eybert , en af byens større fabriksejere 
og tillige bekendt som politiker af den 
fritænkerisk-liberale — såkaldte  » evropæiske «  — 
gruppe , en trods sin praktiske virksomhed sjælden 
kundskabrig mand og en varm beundrer af dr . 
Nathan . Han var noget ude over sin bedste alder , 
nemlig omkring de fyrre , og desuden enkemand 
med to børn . Hans kærlighed til Jakobe var en 

kendsgærning . Han lagde ingen skjul på den 
hverken overfor forældrene eller overfor hende 
selv , knap nok overfor fremmede . Forældrene var 
begge gunstigt stemte for partiet . Hr . Eybert var 
en prøvet ven af familjen og desuden en meget 
velstående mand , der ikke kunne mistænkes for 
at spekulere i et rigt giftermål . De så’ desuden 
af forskellige grunde gerne , at Jakobe giftede 
sig ; og de var i denne henseende under en 
stadig påvirkning af husets læge , en jødisk 
professor , der ved enhver lejlighed med sin sædvanlige 
åbenhed erklærede , at  » det pigebarn sgu 
ikke var skabt til at leve som nonne . « 
Jakobe selv viste sig altid forholdsvis venlig om 
end tilbageholdende overfor sin trofaste og 
tålmodige tilbeder . Hun satte pris på at tale 
med ham . De havde adskillige fælles interesser 
— politiske og literære — og havde omtrent det 
samme mistrøstige syn på det meste af , hvad 
der foregik herhjemme og rundt i verden . I 
grunden kunne hun godt lide ham . Den lille , 
stilfærdige mand med det glatkæmmede gule 
hår og det tynde fuldskæg skulle nu heller 
ikke let kunne vække den erindring om bredskuldret 
brutalitet , der virkede så afskrækkende 
på hende overfor de heste andre mænd . Rigtignok 
var der så heller ikke noget som helst 
hos ham , der vakte hendes kvindelige instinkt . 
Kun når han en gang imellem talte om sine 

moderløse små , kunne der røre sig noget i dybet 
af hendes hjerte , der flygtigt bragte blodet op 
i hendes kinder . I sin trang til at udfylde en 
plads her i livet , til at ofre sig for et kald , 
kunne hun et øjeblik gribes af den tanke at 
blive moder for denne ensomme mands børn . 
Og hr . Eybert , der tidligt havde bemærket det 
indtryk , visse bekymringsfulde ytringer om de 
små gerne gjorde på hende , og som med al 
sin bravhed og retsindighed på bunden var 
en hel del af en lun politiker , undlod ikke 
med passende mådehold at anvende også 
dette virkemiddel ved den lempelige men uafbrudte 
bearbejdelse af hendes sind , af hvilken 
han stadig håbede en endelig sejr for sin lidenskabelige 
kærlighed . 
Af de øvrige unge og yngre mænd , der var 
hyppige gæster i det salomonske hus på det tidspunkt , 
da Per gjorde sin indtrædelse deri , kom de 
fleste hovedsagelig for Nannys skyld . Ikke alene 
betragtedes hun af størsteparten som langt den 
smukkeste og tillige som den , der på grund af , 
at hun var Philip Salomons eget barn , en gang 
måtte blive den mest begunstigede arving , men 
hendes frie og muntre væsen tiltrak fra første 
øjeblik herrerne lige så stærkt , som  .lakobes 
frastødte . Ved den lille middag , hvor Per for første 
gang var familjens gæst , traf han — foruden 
hr . Eybert og en del andre ældre herrer fra forretningsverdenen 

— den unge digter Poul Berger , 
en husarløjtnant Hansen , en kandidat Balling 
og journalisten dyhring . Den første havde Per 
en gang forinden truffet i Ivans selskab . Det 
var en mand , om hvem hans misundere sagde , 
at han var bleven digter på sine filipenser . 
Sikkert nok havde disse ansigtsprydelser navnlig 
overfor kvinder voldt ham megen hjærtevé , hvilken 
han med stor virtuositet udklynkede i nette Vers 
fulde af den himmelvendte resignation og det 
fromme vemod , der giver den sikreste adkomst 
til udødeligheden på det danske parnas . Kandidat 
Balling var også en literær mand , men 
såkaldet literaturhistoriker . Han var et tarmetyndt , 
næsten tre alen højt menneske med en 
vild løvemanke og et ansigt så fladt og udtryksløst 
som en oblat . Det var denne unge mands 
drøm og hæsblæsende bestræbelse at blive et geni , 
et kampmærke , om hvis navn der stod strid og 
våbengny ligesom om dr . Nathans ; og for hvert 
år var hans hår bleven længere , hans flagreslips 
større , hans næse rødere af studeren og mavekatarrh . 
Han var da også allerede berømt for 
sin uhyre belæsthed . Bare man rørte ved ham , 
faldt der ham en stjålen åndrighed ud af 
munden . Talte man til ham om århundredets 
literatur , fremsmilede han satyrisk ordet : Shakespeare ; 
nævnedes Ibsen for ham , udslyngede 
han med rund , dræbende ø-lyd navnet : Goethe ; 

faldt derimod talen på Povl Berger eller andre 
af hans samtids unge digtere , vendte han medlidende 
øjnene i hovedet og sagde : Ibsen ,  .  .  . kort 
sagt , han var en af disse grådige bogorme , der 
suger sig fast på literaturen ligesom igler og 
drikker dens røde , varme blod og dog forbliver 
lige klamme . Han havde for et par år tilbage 
udgivet en bog om den klassiske tragedie , 
der var bleven meget rost ; og Ivan havde da 
straks sikret sig hans person og indført ham i 
sit hjem , på hvilket han siden havde hængt 
som en uafrystelig burre . 
Per , der havde været lidt spændt på at se 
sine rivaler , blev ved synet af disse mænd fuldkommen 
beroliget . End ikke overfor husarløjt . 
Nanten , hvem han i forvejen havde hørt omtalt 
som hærens dristigste rytter og derfor betragtet 
som sin farligste modstander , nedsloges hans mod , 
endskønt denne virkelig var en hot skikkelse med 
et par kække blå øjne og en lys snurbart i et 
af forårssolen brunet ansigt . 
Hvad dyhring angik , så vidste Per slet ikke , 
om han overhovedet var en medbejler . Den 
skødesløse måde , hvorpå den endnu ganske 
unge men allerede vidt og bredt omtalte føljetonist 
bevægede sig mellem husets damer , tydede 
ikke derpå . Ivan havde , uden at Per rigtig begreb 
hvorfor , været meget ivrig for at bringe 
ham sammen med dette menneske . Han havde 

endog i forvejen anmodet ham om endelig at 
vise sig rigtig høflig og elskværdig overfor ham , 
idet han på en forblommet måde havde ladet 
ham forstå , at det kunne blive af stor betydning 
for ham at gøre et godt indtryk på hr 
dyb ring . Straks ved dennes ankomst var de bleven 
forestillede for hinanden ; og umiddelbart efter 
bordet søgte Ivan atter at føre dem sammen og 
lede talen hen på Pers projekt . 
Men for første gang i lange tider følte Per 
aldeles ingen lyst til at tale om sine kanaler . 
Dertil var han alt for betagen af Nanny , der nu 
også så’ forlokkende dejlig ud i en udringet 
råsilkekjole og med røde roser i sit sorte hår . 
Hun havde tilmed valgt ham til sin bordkavaler . 
Og denne udmærkelse , og bordets glæder , og 
anretningens ham uvante pragt var stegen ham 
til hovedet og havde gjort ham overstadig . Inde 
i rygeværelset , hvor kaffen og likørerne anrettedes 
for herrerne , slog han halvt kammeratligt 
Philip Salomon på skuldren , roste hans vine 
og bevidnede ham i en hel skåltale sin beundring 
for hans datter . Nogle af de ældre herrer 
samlede sig efterhånden om ham og havde deres 
morskab af denne unge mand , der øjensynlig for 
første gang var i ordentligt selskab . 
Hr . Eybert , der ikke røg tobak og hurtigt 
havde trukket sig tilbage til damerne , sad i 
dette øjeblik inde i dagligstuen hos Fru Salomon 

og Jakobe . Med den mistænksomhed , som 
regelmæssigt vaktes i den aldrende frier ved 
synet af hvert nyt , ungt mandfolkeansigt , der 
dukkede op i det salomonske hus , havde han 
straks ledet samtalen hen på Per , idet han 
spurgte , hvem det unge menneske var , der til sidst 
var bleven så højrøstet ved bordet . 
» Det er en hr . Sidenius ,  . . . en af Ivans 
venner , «  sagde Fru Salomon i en tone , hvori 
hun ligesom indlagde en lille undskyldning på 
husets vegne . 
» Ja så — en Sidenius !  . . . Er han ikke sådan 
 .  .  . lidt — ? « 
Hr . Eybert fuldførte ikke sætningen men 
gjorde med fingren en kredsbevægelse foran sin 
pande . 
» Å , det tror jeg dog ikke , «  lo Fru Salomon . 
» Men noget af en vildbasse er han vistnok . « 
» Nå ja , — det ligger vist til den familje , « 
Henkastede hr . Eybert uskyldigt smilende . 
Jakobe løftede øjnene fra en bog , som hun 
sad og bladede i . 
» Men han er jo en præstesøn , «  sagde hun . 
» Hm , ja — der er vist en overhåndtagende 
mængde præster i familjen . Men , så vidt jeg 
har forstået , skyder slægten af og til — og 
rimeligvis netop af den grund — et vildskud . 
Formodentlig er han da et af dem !  .  .  . Jeg erindrer 
nemlig , at en af mine onkler , der var fra 

Jylland , har fortalt mig om en gammel — iøvrigt 
forlængst afdød — vendsysselpræst , som af sin 
samtid blev kaldt for den  » gale Sidenius «  og 
virkelig synes ikke at have fået navnet ufortjent . 
Efter min onkels fortælling må han have 
været noget nær en landevejsrøver . Han lå nok 
i idelige slagsmål rundt om på kroerne og gjorde 
næsten den ensomme egn deroppe utryg for 
fredelige vejfarende . Såvidt jeg nu husker det , 
var der også en historie med en degn , hvem 
han en gang i drukkenskab  .  .  . med respekt at 
sige knappede permissionerne ned på midt 
under gudstjenesten , hvorpå han i menighedens 
påsyn tildelte ham tre rungende næveklask i 
navnet faderens , sønnens og den helligånds . 
Det var jo sådan en egen Art opbyggelse !  .  .  . 
Bøndernes koner lod den nidkære præstemand 
nok heller ikke i fred ; — men hans bedrifter på 
dette område tør jeg slet ikke berøre for damer . 
Dersom min gamle jyde-onkels ord står til troende 
— hvad de iøvrigt ikke altid gjorde — blev han 
da også til sidst dømt fra kjole og krave og slap 
nok akkurat fra galgen . « 
Mens Fru Salomon havde smilet af denne 
historie , hørte Jakobe på den med et mørkt 
udtryk . Og det var just ved at betragte dette 
udtryk fuldt af afsky og uhygge , at hr . Eybert 
var bleven opildnet til en ham så uvant dristig 
veltalenhed ja endog havde ladet sig forlede til 

at kolorere lidt på fortællingen for at gøre den 
des mere virkningsfuld . 
Inde fra rygeværelset lød i det samme et nyt 
udbrud af munterhed , hvorigennem man tydelig 
hørte Pers højrøstede tale . Med et ligesom opskræmt 
blik så’ Jakobe hen på moderen . Det 
var , som ville hun endnu en gang på det alvorligste 
gøre hende ansvarlig for at have ladet denne 
vildmandsætling slippe ind i deres hjem . 
* * 
♦ 
en dag i skumringen — en månedstid 
senere — sad onkel Heinrich alene inde i biblioteksværelset 
og røg en af sine stærke , sødligt 
duftende  » Manillaer «  efter middagen , da Ivan 
kom ind til ham , tændte sig en cigaret , kastede 
sig i en stol og sagde : 
» Onkel , — jeg har noget at tale med dig om . « 
» Det er et højst ubekvemmeligt øjeblik , du 
har valgt dertil . Du véd , jeg holder ikke af at 
tale , når jeg har spist . « 
» Og du holder heller ikke af at tale , når du 
spiser , — det plejer du også at sige — så jeg 
véd virkelig ikke , hvornår jeg så skal få 
snakket med dig ! « 
» Nå — hvad er det så ? « 
» Vil du gøre mig en tjeneste , onkel ? « 

» Du véd , at jeg af princip aldrig gør folk 
tjenester . Lad os tale om noget andet . « 
» Nå , så kald deten forretning — eller hvad 
du selv vil . Sagen er denne , «  vedblev Ivan indtrængende 
og vendte sig nu helt om imod onkelen , 
idet han anbragte sig i sin yndlingsstilling 
med den ene fod oppe under sig og hånden 
omkring den røde strømpevrist .  » Der er en ung 
mand , som jeg interesserer mig overordentlig meget 
for  . . . et menneske , som i enhver henseende  .  .  . « 
» Kort og godt — et af dine genier . Videre ! « 
» Ja men — han er absolut et ganske eminent 
talent . Denne gang ser jeg ikke fejl , onkel ! Når 
han en gang får lov til at gøre sig gældende , vil 
han sikkert komme til at præstere noget epokegørende 
i sit fag . Skønt han ikke er mere end 
toogtyve år , har han lavet et vandbygningsprojekt , 
hvorom alle , der kender det og forstår sig 
på det , siger , at det er ligefrem genialt . « 
» Ja så . « 
» Ja , det vil sige , de bruger ikke netop det 
ord ,  . . . de kalder det for  » vildt «  . Men det betyder 
i de fleste tilfælde i virkeligheden det 
samme . « 
» Upåtvi vieligt . « 
» Der er i hvert fald ingen tvivl om , at han 
en gang , dersom hans uddannelse bliver lykkelig 
tilendebragt , vil blive noget enestående herhjemme . 
— men han er fattig , onkel . « 

» Fattig ? Det er jo en af hovedegenskaberne 
ved geniet , så vidt jeg har forstået . « 
» Og han er en alt for stolt natur til at ville 
modtage pengeunderstøttelser , «  vedblev Ivan uden 
at agte på onkelens bemærkning .  » Ikke en 
gang af sin familje vil han modtage ringeste 
hjælp . Han arvede forrige år et par tusinde 
kroner , som han har levet for . Nu er han aldeles 
reduceret og tænker på at rejse bort for 
at prøve på at slå sig igennem i udlandet . 
Kunne nu ikke du , onkel , gennem en af dine 
gamle forbindelser skaffe ham en stilling ved et 
eller andet stort engelsk eller amerikansk ingeniørfirma . 
Du kan nok tænke dig , hvilken betydning 
det kunne få for ham , dersom der en dag 
kunne stå i aviserne , at han havde fået ansættelse 
f . Eks . hos blackbourn & Gries . Ikke for det — 
jeg skal nok vide at få hans navn gjort bekendt . 
Hans misundere skal ikke længe få lov til at 
triumfere . Han skal slås op . Jeg har talt med 
dyhring derom , og han har lovet mig ved lejlighed 
at skrive en lille artikel om hans projekt . « 
» Med andre ord , Ivan , — det menneske , du 
dér taler om , det er altså den selvbevidste unge 
person med opstandernæsen , der er optrådt her 
i den senere tid — ham med det uanstændige 
navn . Hvad er det nu , han hedder ? « 
» Sidenius . « 
» Er der nogen , der gi’er lidt ild ? «  lød det i 

det samme henne fra døren , hvor Nanny kom 
tilsyne med begge hænderne spændt omkring 
livet og en utændt cigaret vippende mellem de 
røde læber .  » Pyh ,  .  .  . Onkel , hvad det dog er 
for stinkadores , du altid ryger ! « 
» Det forstår du dig ikke noget på , min 
pige . Pat du på dit papir og bild dig ind , at 
du ryger tobak . « 
» Jeg tror , du vrisser . Er du i dårligt humør , 
onkel ? Det var kedeligt , — jeg havde ellers 
noget at snakke med dig om . « 
» Du også !  .  .  . Snak væk ! Min middagshvile 
er dog komplet ødelagt for i dag . « 
» Jeg har en høne at plukke med dig , lille ven . « 
» Pluk væk ! Og lad det få en ende ! « 
Hun havde stillet sig hen bag hans stol , på 
hvis ryg hun hvilede sine arme , mens hun 
sendte strøm på strøm af cigaretrøg ned over 
hans tyndhårede isse . Han lod , som om han 
ikke mærkede det . Hans halvlukkede øjne røbede 
trods ansigtsudtrykkets gnavenhed den lille 
nydelse , som den gamle vellystning havde af 
disse varme åndepust fra de friske pigelæber . 
» Jeg synes , du kunne være så taktfuld «  — 
sagde hun —  » ikke at gå gennem strøget med 
dine damer netop på den tid , da ordentlige 
mennesker spaserer dér .  . . . I hvert fald skulle 
du vise din familje det hensyn at vælge en 
noget mindre afskrækkende ledsagerske end det 

uglebillede , jeg så’ dig med både i dag og forleden . 
Vi kan ikke være bekendt , at du har en 
så skrækkelig smag , onkel . « 
Skønt onkelen dirrede af vrede , rørte han 
sig stadig ikke . Han nøjedes med at bøje nakken 
tilbage og tilkaste hende et dybt forarget blik 
over stoleryggen . 
» Det er højst upassende for en ung pige at 
føre en sådan tale ,  .  .  . det har jeg lidt nok 
sagt dig , Nanny . For resten er den unge dame , 
som du dér taler om — « 
» Hvadfor en ung dame ? « 
» Hende , som du måske har sét mig gelejde 
en enkelt gang , — det er min værtindes datter , 
en meget dannet og højst respektabel — « 
» Jeg har ikke talt om nogen ung dame . Jeg 
har talt om en gammel hejre med røde uldblomster 
på hatten og tommetykke sminkeklatter 
på kinderne . Og jeg siger dig , onkel — 
hende kan du ikke være bekendt . « 
» Og jeg siger dig , at du skulle senest af alle 
tale om , hvad man kan være bekendt — du ! 
Hvad er måske det for slags personer , du 
trækker her til huset med dit uanstændige koketteri ? 
En hr . Sidenius ! En bondedreng , der 
akkurat har fået så megen politur , at han ikke 
længer snyder sig med fingrene ! Og hvad for et 
ansigt der sidder på den fyr ! Han ser ud , 

som om han havde haft en jomfru næsvis til 
mo’er og en hanswurst til far . « 
» Jeg finder ham nu smuk , «  sagde Nanny . 
» Ja  .  .  . du finder ham smuk , «  vrængede han 
efter hende .  » Tror du måske ikke , jeg har set , 
hvordan i har smisket til hinanden . Men det 
siger jeg dig , Nanny ! Gifter du dig med en døbt , 
så — — « 
» Hvad så , onkel ? «  spurgte hun , da han ikke 
fortsatte . 
Han sendte hende atter et frygteligt skele-blik 
over stoleryggen og sagde langsomt og med højtideligt 
eftertryk på alle ordene : 
» Så får du ikke  .  .  . min brillantnål  .  .  . 
Når jeg en gang dør . « 
Med et forborgent lille smil betragtede Nanny 
ilden i sin cigaret . 
» Og dersom jeg nu gør det alligevel ? « 
» Ti stille ! Jeg vil ikke snakke mere med dig ! « 
Råbte han og sprang op .  » I er alle sammen splittergale 
i dette hus ! Jeg sætter ikke mine ben her 
mere ! Her er befængt ! Jeg har fået nok ! «  vedblev 
han i stigende raseri og trippede omkring 
på gulvet , — indtil han pludselig og uden et 
ord for ud af stuen 
Ivan og Nanny så’ betuttede på hinanden . 
Som sædvanlig vidste de ikke rigtig , om han 
havde talt i fuldt alvor eller halvt i spøg . 
» Hvad har i dog gjort ved onkel ? «  spurgte 

lidt efter Jakobe , der nu kom frem i døren .  » Han 
gik aldeles rasende bort . « 
» Å , ingenting , «  sagde Ivan noget mut .  » Du véd , 
ban kan aldrig lide mine venner , — og nu har 
han også set sig gal på Sidenius . Det er det 
hele ! Jeg fortalte ham , at Sidenius tænkte på at 
rejse , og bad ham om at interessere sig for ham , 
— og så blev han straks ubehagelig . « 
» Vil hr . Sidenius rejse ? «  spurgte Nanny og 
blev pludselig stærkt rød . 
Henne fra døren iagttog søsteren hende med 
et underfundigt smil . — 
» Jeg tror virkelig , at Nanny for alvor har 
fået et godt øje til hr . Sidenius , «  sagde Jakobe 
om aftenen , da hun og moderen sad alene i 
dagligstuen omkring den tændte lampe . 
» Å , hvor falder det dig ind ! «  sagde Fru Salomon 
i en lidt uvillig tone , — som var det en 
tanke , der havde beskæftiget også hende og 
foruroliget hende en smule .  » Hr . Sidenius er jo 
en halvt utilregnelig fusentast ,  . . . og Nanny 
mangler ikke forstand . « 
» Nej , men hun er lidt egensindig , véd du . Og 
jeg tror , at onkels — og måske andres — alt for 
ivrige bestræbelser for at nedsætte hr . Sidenius 
for hende ligefrem ægger hende op . Jeg 
kunne næsten tænke mig , at hun kunne gå hen 
og forelske sig i ham halvt på trods . « 

» Å , det har såmænd ingen nød . Desuden 
rejser han jo nu , — og dermed ophører vel i det 
hele vort bekendtskab med ham . « 
Der blev et øjebliks tavshed . 
» Jeg tror nu , at han ikke rejser , «  sagde Jakobe 
meget afgørende , — hun sad i sofahjørnet 
med armene korslagte over brystet og så’ tankefuldt 
frem for sig . 
» Men kære barn , hvor kan du egentlig vide 
noget om — — « 
» Å , jeg er da heller ikke helt blind , mor ! 
Fra den første gang , jeg så’ hr . Sidenius her , 
har jeg været klar over , hvad han kom her 
for .  .  . Og han hører vist ikke til dem , der så 
hastigt opgiver , hvad de en gang har sat sig i 
hovedet . Det siger også Ivan om ham . Hvor 
meget der ellers kan være at udsætte på ham , 
— og der er jo nok endda — noget af en karakter 
synes han virkelig at være . « 
Fru Salomon smilte lidt ved sig selv . 
» Jeg tror , du begynder at forlige dig med 
ham , Jakobe . « 
» Det gør jeg på en måde også . Jeg tænker 
undertiden på , hvad Eybert forleden fortalte os 
om hans slægt ,  . . . du husker denne gale præst 
derovre i Jylland . Når man betænker , at han 
har haft sådanne forfædre , må man virkelig 
have ham noget undskyldt .  . . Og for resten synes 
jeg også , at han har forbedret sig lidt i den 

sidste tid . Hvem véd ? Måske kan han virkelig 
udvikle sig til en gang at blive en ret antagelig 
mand for Nanny . I hvert fald tror jeg næsten , 
jeg ville foretrække ham til svoger frem for 
f . Eks . Dyhring . « 
» Hør , du er dog bleven en rigtig Kirsten 
giftekniv , Jakobe , «  sagde Fru Salomon .  » Forleden 
var det Eva Fraenkel , du havde travlt med ; og 
i dag er det din egen søster , du absolut vil gifte 
bort . « 
Jakobe blev rød . Hun følte sig truffet af moderens 
ord . 
» Ja , lille mor , «  sagde hun og lagde i sin 
forlegenhed hånden hen på moderens .  » Du 
véd , det er nu en gang gamle jomfruers svaghed . « 

det forholdt sig nu virkelig således , at Per 
var bleven en særdeles hyppig gæst i det salomonske 
hjem . Vistnok var det hovedsagelig 
Nanny , der så uimodståelig ! drog ham ; men 
samtidig øvede også selve det ham fremmedartede 
familjeliv , hvori han her fik del , en stadig 
stærkere tiltrækning på ham . Jakobe var 
ikke den eneste , som havde lagt mærke til den 
forandring , der var foregået med hans væsen 
i den senere tid . En aften , da han var gået , 
udbrød således Nanny : 
» Gud véd , hvad hr . Sidenius egentlig tænker 

1 
♦ 
148 
på , når han sidder sådan og stirrer rundt på 
os alle sammen uden at sige noget . « 
Han tænkte på sit eget barndomshjem . Han 
så’ for sig dagligstuen derhjemme , således som 
den stod tydeligst for hans erindring : i de lange 
vinteraftener , når den enlige lampe brændte mat 
på bordet foran hestehårssofaen , og faderen 
sad og halvslumrede i den stivryggede lænestol 
med sin grønne papskærm for øjnene , mens 
Signe og de mindre søstre krummede sig over 
syarbejdet og stadig løftede blikket fra de tykke , 
røde hænder op til uret på sekretæren for at 
se , om klokken ikke snart skulle blive ni , så 
de med aftensangen kunne slutte dagens gærning . 
Han hørte for sit øre den kogende lyd 
af lampen og disse små suk , der nu og da lød 
inde fra soveværelset ved siden af , og hvormed 
moderen inde i sengen gav sit altid lidt beklemte 
hjærte luft . Og det var nu ingenlunde særlig 
modsætningen mellem den strålende rigdom , 
han havde for øje , og barndomshjemmets kummerlighed , 
der slog ham ved denne sammenligning . 
Det var meget mere forskellen på tonen , 
luften , varmegraden , på selve livstemperaturen 
i de to hjem , der beskæftigede ham . Når 
han her hørte de kådmundede børn tale næsten 
kammeratligt til deres forældre ; når han hørte 
moderen drøfte forårsmoderne med sine døtre , 
tale indtrængende til dem om , hvad der klædte 

dem , og ligefrem pålægge dem som pligt at tage 
sig godt ud ; når han bestandig fandt sindene 
livfuldt optagne af alt , hvad der skete rundt 
om i verden , men aldrig hørte den mindste hentydning 
til det dunkle  » hinsidige «  , hvis gravluft 
havde gennemtrængt hans eget hjem , hvor man 
regelmæssigt begyndte og afsluttede dagen med 
i bøn og salmesang at bortvende sig fra verden ; 
hvor det at pynte sig , ja blot at være velklædt 
og ofre omhu på sin person noget nær betragtedes 
som uværdigt for et i ånden genfødt 
menneske ,  .  .  . han blev da greben af en lignende 
befrielsens glæde som den , der i sin 
tid havde knyttet ham til den muntre lille 
nybodersfamilie , blot mange gange , stærkere og 
mere vidtomfattende . Han følte , at han virkelig 
her havde fundet , hvad han havde villet søge i 
fremmede og fjerne egne , — palmeøen uden 
degnesjæle og uden kirkeklokker . 
Men også selve rigdommen havde gennem 
det salomonske hjem fået en ny værdi for 
ham . Han fik hurtigt øjnene op for den betydning , 
som de gode livsvilkår , hvorunder 
disse mennesker var vokset op , havde haft folderes 
sunde og ranke åndelige vækst . Og han 
begyndte at forstå den ærefrygt for guldet , 
som man tillagde jøderne , og som alle rettroende 
sideniusser så højlig forargedes over . Han 
tænkte på sin faders hovmodige foragt for 

folk , der var rige ; på den forkærlighed , hvormed 
han ved enhver lejlighed benyttede ordene 
om liljerne på Marken , der ikke så og ikke 
spinde , og om fuglene , der ikke sanke i lade . 
Han mindedes sin religionslærer i skolen , en 
bleg og luvslidt teolog , som med en hånd , der 
stank af bukselomme , strøg eleverne over kinden 
for ret indtrængende at formane dem til ingensinde 
at tragte efter andre skatte end dem , som  » Rust 
og møl ej kan fortære «  . Og idet han tænkte på , 
hvorledes slægt efter slægt i dette lille ludfattige 
land således opdroges til at nære en ophøjet 
ringeagt for det  » timelige gods «  , og hvorledes 
samtidigt åndelig forkommenhed og pjatteri og 
snuskethed i småt og stort prægede det hele 
samfund , følte han en trodsig lyst til at råbe 
ud over landet et :  » Respekt for pengene , godtfolk ! 
På knæ for mammon  .  .  . Menneskenes 
sande oprejser og forløser ! « 
Havde han altid selv været helt fremmed for 
denne lysskyhed overfor guldets glans ? Havde 
ikke også han — spurgte han sig selv — hidtil 
nærmest betragtet pengene fra overtroens standpunkt 
 .  .  . som en slags forgiftet snigmordervåben 
i kampen for tilværelsen ? Jo vist — 
han så’ det godt nu — der hang endnu rundt 
om ham laser af den troldeham , som han ved 
sin fødsel var bleven stukket ind i . Hvad havde 
hans tankeløse uvilje mod jøderne vel været andet 

end rester af dværgehadet til lysets børn , der 
havde mod til at leve livet efter dettes egne love ? 
Ja , var han ikke endnu langt dybere mærket ?  .  .  . 
Når han fra dette østerlandske solskinshjem 
så’ tilbage på hele sit forgangne liv med dets 
kummerlige glæder og uhygge og hjærtekulde , 
følte han med bitterhed , at han virkelig var , 
hvad faderen altid havde kaldt ham ,  » et mørkets 
barn «  , en skifting , — en Sidenius . 
Livet i det salomonske hus virkede i det hele 
på ham som et sanddru åndens spejl , der vakte 
ham til en begyndende selverkendelse . For første 
gang i sit liv traf han her mennesker , overfor 
hvem han følte sig underlegen . Selv i samtale 
med de unge piger måtte han stadig benytte 
allehånde kunstgreb for at bøde på manglerne 
ved sin kultur og skjule de store huller i sin viden . 
Han søgte da også i al hemmelighed at indhente 
det forsømte og havde navnlig med Iver 
kastet sig over studiet af dr . Nathans bøger , 
som han mere og mere optoges af . Men jo mere 
han hørte og læste , des skamfuldere blev han 
over sig selv , des stærkere voksede der i ham en 
ærgærrig tørst efter at erhverve sig en lige så 
omfattende verdenserfaring som disse mennesker , 
der syntes ham at kende og forstå alt og 
at kunne forklare alt . 
Derfor , skønt han stadig søgte til huset særlig 
for Nannys skyld , holdt han undertiden mest 

af at sidde og tale med Fru Salomon og Jakobe . 
Trods det ubehagelige indtryk , den sidste i begyndelsen 
havde gjort på ham , og skønt hun endnu 
langtfra altid viste sig for ham fra sin tilgængeligste 
side , havde han fået stor respekt for 
denne unge pige , hvem han hørte tale med lige 
stor lethed om gamle , græske filosofer og den 
nyeste politik , og som alligevel ikke var 
nogen blåstrømpe . Ledet af en Art instinkt — 
ligesom vandsøgeren , der anelsesfuldt drages mod 
det skjulte kildevæld — havde han allerede på 
et tidligt tidspunkt bestræbt sig for at overvinde 
hendes modstand og sin egen uvilje ; og der var 
da også efterhånden opstået en slags våbenstilstand 
imellem dem . Hertil bidrog ikke mindst 
Pers voksende begejstring for dr . Nathan , i hvem 
også Jakobe så’ landets eneste virkelige mand 
og en ny tids Herold . De havde her fundet 
et felt , hvor de kunne mødes i forståelse , og 
hvortil de hver på sin måde droges af det , der 
var dybest i dem begge , deres fælles , uforsonlige 
had til det samfund , hvori de levede . Det kunne 
desuden ikke andet end smigre Jakobe , at Per 
altid gerne talte til hende om , hvad nyt han havde 
læst eller var ved at læse , og tydeligt viste , at han 
satte pris på at høre hendes mening derom . I 
virkeligheden ledede hun hans udvikling langt 
mere , end hun selv anede . Men heller ikke Per 
vidste endnu , hvor stor en magt hendes personlighed 

havde fået over ham , skønt han mere end 
én gang havde grebet sig i at beskæftige sig 
med hende eller med noget , hun havde sagt , når 
han troede at tænke på Nanny , og ofte , når 
han sad overfor hende og i smug studerede hendes 
sære , sfinksagtige træk , havde haft en egen betagende 
fornemmelse af at sidde ansigt til ansigt 
med selve visdomsdybets ungdommelige bevogterske . 
Hun kunne , ligesom dr . Nathan , bruge 
ord , der i et glimt — ligesom et lyn — belyste 
fjerne , ham ganske fremmede tanke-egne , — 
himmelstormende tinder og solbelyste sletter , — 
der siden lokkede og drog ham som et fata Morgana . 
Hun kunne på sin skødesløse måde 
henkaste en ytring , der pludselig ligesom åbnede 
ham et helt nyt udsyn over menneskelivet , 
dets kår og kamp og mål . 
Således en aften , da de tilfældigt kom til at 
være nogle øjeblikke alene inde i dagligstuen . 
De havde plads hver på sin side af bordet , og 
Jakobe — der sad i sin sædvanlige stilling med 
hånden under kinden og bladede i et billedværk 
— gjorde da pludselig Per det spørgsmål , 
hvorledes det egentlig var gået til , at han , 
som var en præstesøn , havde fået lyst til at 
blive ingeniør . 
For at undgå en besvarelse , sagde han hurtigt : 
» Synes de måske ikke om den stilling ? « 
Hun svarede , at hun , dersom hun havde 

været mand , rimeligvis selv ville have valgt den 
og udtalte sig med varme om den betydning , 
århundredets storslåede ingeniør-virksomhed 
sikkert en gang ville få for menneskehedens 
frigørelse , idet hun ytrede , at man ved således 
gennem jernbaner , telegrafer og kanaler at formindske 
afstanden mellem landene efterhånden 
også ville bidrage til at udjævne de indbyrdes 
forskelligheder og dermed gøre det første skridt 
til den endelige virkeliggørelse af menneskenes 
gamle drøm om en broderlig forståelse mellem 
alle jordens folkeslag . 
Per så’ ved disse ord undrende hen på 
hende . Han havde aldrig selv betragtet sin virksomhed 
fra det standpunkt ; men han følte sig 
i høj grad tiltalt af således at se sit kanal-projekt 
stillet i en ophøjet idés tjeneste . Han var 
ikke langt fra at blive bevæget . Han slog blikket 
mod jorden og følte selv , at han blev rød . 
» Det er virkelig skade for mig , frøken , — at 
jeg ikke har lært dem at kende for længe siden , « 
Sagde han efter en stunds tavshed . 
Skønt han gjorde sig umage for at lægge lidt 
lystighed i sin stemme , hørte han godt , hvor 
flovt det lød . Men han havde følt trang til at 
bevidne hende sin taknemmelighed , fordi hun 
dér i et eneste øjeblik havde givet hans store 
livsværk en helt ny og uanet værdi for ham og 
for menneskeheden . 

Jakobe trak lidt uvilligt sine mørke øjenbryn 
sammen . 
» De tror vist dermed at have sagt mig en behagelighed , « 
Sagde hun tørt . 
» Ja , jeg véd det godt , det er dumt  .  .  . Men 
når det nu er delvis sandt alligevel ? . . . Jeg forsikrer , 
jeg går virkelig i denne tid omkring 
med en fornemmelse af , at jeg først nu begynder 
at blive rigtig menneske . Og deri har nu de en 
smule del , frøken  .  .  . enten de så bryder dem 
om det eller ej . « 
» Hvad slags skabning mener de da at have 
været før , om man tør spørge ? « 
» Å — jeg véd ikke , «  svarede han undvigende 
men fortsatte lidt efter : 
» Findes der ikke et sagn om en bakketrold 
— en underjordisk — der krøb op gennem en 
muldvarpetue for at leve mellem menneskene 
men nøs ganske forskrækkeligt , hver gang solen 
lyste gennem skyerne ? — å , jeg kunne fortælle 
dem en lang historie derom ! « 
Der påkom ham virkelig i dette øjeblik en 
trang til at bortkaste al forstillelse overfor hende 
og gøre hende til sin fortrolige . Men i det samme 
kom onkel Heinrich ind fra forstuen og afbrød 
deres samtale . 
Nanny var denne aften slet ikke hjemme . Per 
havde forundret sig lidt over , at han ikke var 
bleven mere skuffet , da han ved ankomsten erfarede , 

at hun var i middagsselskab ; og i aftenens 
løb havde han ganske glemt hendes fraværelse . 
Nu mindede onkel Heinrichs indtrædelse ham 
pludselig derom . Denne lystne kavaler forsømte 
sjælden nogen lejlighed , hvor han kunne komme 
til at se sine niecer i stort toilette . Hans første 
spørgsmål var da også , om Nanny var kommen 
hjem . 
Ikke mange minutter senere hørtes vognen 
rulle ind i porten , og et øjeblik efter viste hun 
sig i døren . Idet hun opdagede Per , lod hun skindslaget 
glide ned fra skuldrene og nikkede godaften . 
Per rejste sig betaget op  . . . Ja vist var hun dejlig , 
livsfrisk og ung , som hun stod dér smilende 
foran ham i en hvid , dybt nedringet silkekjole , 
endnu blussende af varme og med øjnene fulde 
af festglæde . Og dog , — da han lod blikket glide 
tilbage til søsterens sortklædte , alvorlige skikkelse , 
som sad derhenne under lampen med 
den fine hånd tænksomt under hagen og den 
høje pande omgydt af lampens rolige lys , slog 
det ham , hvor godt Jakobe tålte sammenligningen . 
Han havde i den sidste tid mere og 
mere forliget sig med hendes ejendommelige 
ydre ligesom med hendes væsen . I dette øjeblik 
syntes hun ham højtidsfuldt omstrålet af 
en Art overjordisk skønhed . 
Ligeledes undrede det ham , så ringe et indtryk 
det denne aften gjorde på ham , at onkelen 

— efter sin sædvane — under påskud af at ville 
befri Nanny helt for skindslaget gav sig til at 
fingre ved hendes skuldre . Han plejede ellers at 
dirre af raseri , når han så den gamle fyrs 
famlende hænder nærme sig det hvide jomfrulegeme . 

helt underlig til mode tog han lidt efter afsked 
og gik langsomt hjemad . Og midt på gaden 
standsede han og sagde halvt forskrækket til sig 
selv , idet han tog sig op til panden : 
» Jamen — du gode gud ! Kan det da være 
Jakobe , jeg elsker ? « 


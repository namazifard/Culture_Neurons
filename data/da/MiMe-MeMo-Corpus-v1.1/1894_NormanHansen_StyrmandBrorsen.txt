I . 
Easy — easy — stop ! 
Kaptajnen står på kommandobroen med hånden på signalapparatet til maskinen , første styrmand ved hans side , spejdende fremefter , ud i tågen . Men det er umuligt at se en skibslængde frem foran sig , og anden styrmand og udkigsmanden forude på bakken skimtes kun som utydelige skygger , der flytte sig frem og tilbage med overnaturligt store bevægelser . 
» Otte favne — ingen bund ! «  synger lod-hiveren ud , han står i røstet på bagbords side og hans gule sydvest og oljetøj skinner vådt og blankt gennem tågen . 
Henne agter har de få rejsende , der er ombord , samlet sig i en gruppe , indsvøbt i 

schawler og plaider , en har fået ild på en pibe , en anden har tændt en cigar , men det er helt vanskeligt at holde ilden , alt er så drivende fugtigt — fra rælingen , fra mast og tovværk drypper det , overalt siler klare dugdråber ned , og ser man ned i det stille glasklare vand , der næppe kruses ved skruens forsigtige omdrejninger , da er det , som om vandet går i et med tågen , ingen kan sige , hvor grænsen er — 
» Brænding om bagbord ! « 
» Hårdt bagbord — sagte fremad ! « 
Ja , når øret rigtig spændes , høres der tydelig en fjern brusen dybt inde fra tågen , og når en lytter og lytter og stirrer fast ind derimod , da er det til sidst , som om ens øjne virkelig skelne en hvid skumstribe derinde , en hvid skumstribe op imod en mørk fjeldmur . 
Plump , falder loddet igen —  » otte favne , ingen bund ! « 
Følende sig frem glider postdamperen ud af trangisvåg , til det pludselig lysner i tågen , blink af Sollys og pust af solvarme arbejde sig ovenfra ned gennem al klamheden , der 

føles rullende havdønning under kølen og dønningen kan følges på dens gang gennem vandet helt hen , hvor man nu skimter brændingen op mod klippevæggen — så med et er skibet ude på det blå solblinkende hav , og tågebanken ligger bag som en tæt mur , og ud af den skære fjeldene sig fri med skarpe Egge , skinnende i solen , og med brede grøn-klædte sider i dyb skygge . Men idet damperen sejler videre og passagererne samles på det øverste dæk for at sole sig , opdage de , at det kun var inde i de smalle fjorde og skar , at tågen lå — udenfor , hvor havbrisen fejede rent , stod fjeldene i lysglans , stejlt op af havet , med et blinkende Mylr af skrigende søfugle omkring , og kun nu og da , når brisen rev en flage løs af tågebankerne inde i skarene , kom en let florsky sejlende hen over de mørke fjeldsider eller heftedes til en af de solglitrende tinder , som den da svøbte sig om og skjulte et øjeblik , før den svandt hen i den klare blå luft . 
Kaptajnen er gået ned , så snart damperen er nået ud i rum sø , og anden styrmand Brorsen har vagten . Kahytspassagererne er samlede til middag i salonen , ude på fordækket 

ligge nogle franske fiskere fra et fartøj , der er forlist oppe under Island , og sove omkring formasten , et par fyrbødere på frivagt gå op og ned ad dækket med deres korte kridtpiber i munden , og opad rælingen sidder en ganske ung pige for sig selv , hun er kommet ombord i Thorshavn — nu sidder hun , svøbt ind i et stortærnet uldent schawl , og stirrer tungsindig , lidt søsyg , ud over havet , ind mod den sidste af hendes hjemstavns øer , der nu fjærner sig mere og mere , til de sorte klippevægge og de mørkegrønne fjeldrygge langsomt synke i havet , svøbt i et rødlig violet slør . Til sidst er der intet andet at se fra fordækket end hav , friskt mørkeblåt , glitrende med tusind solblink . Kun yderst ude i horisonten mod vest , der hvor anden styrmand holder sin kikkert rettet hen , finder et øvet øje  » Munken «  , Færøernes yderste klippeforpost , ikke mere end et mørkt punkt , som en skygge af et skib , med lysning omkring af den hvide brænding om dens fod . 
Sent og langsomt synker solen , drager sig langs havbrynet , og forsvinder højt mod nord , mens aftenrøden gløder langt ind i den korte lyse sommernat . Men forude , i syd , stå svære 

skybanker , og som morgenvagten lider , tændes der ingen morgenrøde , men dagen bryder frem med overtrukken himmel , det er kulet op fra nordvest , råkoldt med regntykning . Søerne komme jagende agten ind og damperen slingrer , forskibet tager vand ind gennem spygatterne og ved hver overhaling spules dækket fra luvart til læ . Der er ingen af passagererne oppe , kun damperens egne matroser trampe i deres søstøvler og sætte fokken , så skibet kan gå mere støt — så op ad formiddagen klarer vejret op . Luften holder sig endnu overtrukken , men der er mere lys , gråt lys , der skinner igen fra den skifergrå sø og skærer i øjnene — så dukker der land op langt forude til luvart , brede krumryggede øer midt i sydende brænding , som hvaler , der sprøjte langt borte — hvidt koger det om skærene , sorte som sten fra underverdenen tage klipperne imod havbølgerne , men indover fra skærene drage øernes langlige linier sig opad til kuppelrunde højder , grønne og smilende , alt som damperen kommer tværs af dem . Og der , i læ af Shetlandsøerne , er farvandet smult , solen bryder frem , skinner over dybblåt hav igen , skinner over kløfter og Dale inde 

på de krumryggede øer , svøber dem i en lysgrøn dis , som de gamle mosgroede øer , de er , langt ude i et urtidens hav , i dis af oldtids sagn , med genklang af vikingers heltefærd i brændingens brusen om deres skær . 
Noget sådant lå der i stemningen over første kahyt , da man igen var kommen op på dækket efter middag og i blid melankolsk mæthedsstemning holdt øje med en lille engelsk damper , der sejlede helt inde under øerne — som legetøj så den ud under højderne derinde , og dog var det ligesom et sympattisk væsen , et levende væsen af samme Art som en selv kommende ud fra de øde øer i soldisen . 
På fordækket er der nu tørt igen , matroserne er i gang med at pudse overalt og prøve gangspillet , om alt er i orden , til de næste morgen nå granton’s havn , foksejlet står endnu , spændt af brisen , og holder skibet støt ; omkring masten ligge de franske søfolk og spille kort , og den unge pigejfra Thorshavn sidder , som hun sad aftenen før , indhyllet i sit schawl og stirrer ud mellem to tov i røstet . 
Shetlandsøerne er atter dukkede ned i havet , som de kom frem — som brede rygge 

af hvaler langt borte ; en stund har havet ligget åbent , så komme andre klippeøer frem i horisonten , så større øer med blødt rundede konturer og lave bjærgåsers bølgelinier i tåge-dis bag dem . Så en bred åben port mellem det sidste skær og Skotlands bratte næs , og i denne port går solen ned , ødslende al sin glødende farvepragt over det fjerne hav langt hinsides de sorte klipper — mens forude Nordsøen ligger i farveløs skygge , glat og stille i læ af Skotlands kyst , uden en sejler , i øde storhed . 
Og kursen går under den skotske kyst , som tegner sig mørk mod den lysende himmel , det sidste spor af brise er ophørt , fokken er taget ned , intet afbryder stilheden uden de regelmæssige slag på skibsklokken — seks glas — otte glas . — det er anden styrmands tørn at tage hundevagten , og ved midnat afløser han da første styrmand på broen . Det er så lyst endnu , at han tydelig kan læse udskriften på et brev , han har taget op af brystlommen i sin jakke , og sommernatten er så lun og stille , at næsten ingen ombord er gået tilkøjs . Agterude har passagererne grupperet sig i magelige stillinger om deres whisky og 

vand på skylightet , forude er søfolkene gået ned , men den lille færøpige sidder endnu og stirrer ind mod land . En gang eller to har hun rejst sig , som om hun nu ville gå ned og finde sin dækspladskøje , men hver gang har hun betænkt sig , hyllet sig tættere i sit schawl , og igen sat sig ned , med skulderen hvilende mod rælingen . Styrmand Brorsen går frem og tilbage oppe på broen , spejder ind mod kysten , så fremefter — langt , langt forude lyser et blinkfyr , så lader han blikket løbe hen over skibet for at se , om lanternerne er i orden ; hver gang vender hans blik dog tilbage til den unge pige dernede på fordækket . Mærkeligt det , han kan ikke lade være at tænke på sin egen kæreste derhjemme . Akkurat sådan en stille lille pige er Agathe , hans egen kæreste , akkurat sådan ville hun kunne sidde alene , hensunken i tanker , som ingen kunne vide , hvad var , — mærkeligt også , så meget lighed der var mellem de to , i højde , i det lyse ansigt , men allermest i den måde , som hun sad og lænede sig mod rælingen — sådan tankefuld drømmende var også hans Agathe derhjemme . Så ser han første styrmand komme frem under broen , slå et par 

slag op og ned over fordækket , tænde sin shagpibe forude under bakken , så igen et par slag op og ned over dækket . Henne foran den unge pige standser han , taler til hende , tager fat med den ene hånd i et af tovene i røstet og bøjer sig helt ned over hende . Der er ingen , der kan høre , hvad han siger til hende , men Robert Brorsen er så sikker på , han véd det . Han kender første styrmand , han véd så vist , hvordan han nu fortæller den unge pige , at han skal på vagt hele natten , at han derfor ikke har brug for sin køje i nat , og at han har ondt af hende , fordi hun skal ligge dernede under banjerne på en hård briks nede i mørket mellem alle rotterne — om hun vil , kan hun få hans egen store lyse kahyt i nat , han selv skal jo dog ikke bruge den og vil derfor tilbyde hende den — å , Brorsen vidste , hvordan første styrmand kunne komme så kattevenlig og tillidsvækkende med sit gode tilbud . Men så underligt det var , som den unge pige lignede Agathe ! Og nu , da første styrmand rolig slentrede agterud og forsvandt under broen for at få sin aftengrog , og den unge pige . blev siddende og så helt taknemlig efter ham — netop dette usigelig 

taknemlige blik — sådan kunne Agathe også somme tider se på ham ! Brorsen blev ved at gå frem og tilbage på broen , fra styrbords side til bagbords — han følte blodet koge i sig og knyttede hænderne : sæt nu , at dette virkelig havde været Agathe ! Så rejste den unge pige sig og gik stille , uden at vende sig om eller betænke sig — intet ondt kunne hun have anelse om — ind under broen , hun med . 
Og damperen gik sin støtte gang , havet lå spejlglat , vejen forud var klar , ingen lanterne at opdage noget steds horisonten rundt , og langt forude sendte fyret sine blink inde fra den mørke kyst . — hallo der forude ! Styrmand Brorsen kaldte en Matros op til at afløse sig ved vagten et øjeblik , mens han selv gik ned fra kommandobroen . Han var helt ude af sig selv det var , som om det slet ikke var ham , Robert Brorsen , der nu gik og famlede sig gennem den mørke gang under broen — svagt oplyst var den af en osende lanterne i åbningen til maskinrummet , hvor en sværtet fyrbøder stod i halvdøren og gabede efter frisk luft med de hvide tænder grinende i det sorte ansigt . Gennem træmmerne over første styrmands kahyt lyste det . Brorsen 

bankede hårdt på , og rev så døren op — den unge pige var alene derinde , hun havde lagt sit shawl på den opredte køje og stod med opknappet kjoleliv ; hun skreg ikke , trykkede sig bare forskræmt op imod køjen . 
StyrMand Brorsen gjorde sig hård :  » Hvad står de her efter — hvad har de her at gøre ? Vær så god at gå ned på den plads , hvor de hører till «  hun fik intet ord frem , tårerne stod hende i øjnene , hun greb sit schawl igen med rystende hænder og svøbte det om sig i en hel bylt ; Brorsen tog hende i armen og førte hende ud . Hun snublede over kættingen , faldt over mod Maskinrummet , så famlede hun sig videre freMad . I det samme kom første styrMand fra agterdækket :  » Hvad satan går her for sig ? er det anden styrMand — hvem har vagten da ? «  men da fik han øje på den unge pige i lysningen forude , og med et forstod han det hele .  » Så de lister dem om her — «  i samme øjeblik tumlede de to mænd i vild brydekamp om i den sMalle gang . Der blev intet ord mælt , ingen skrigen eller spektakel , kun en skraben af fødder , et dumpt stød mod Maskinrummets jærnvæg og et tungt fald i dækket , og alt det overdøvedes af Ma 

skinens stampen — men fyrbøderen , som stod i maskindøren , havde gjort anskrig og en anden fyrbøder kom entrende op ad stigen til ham . Første styrmand var bleven liggende bevidstløs på dækket , til de to fyrbødere kom med lanternen og samlede ham op og fik ham ind i hans kahyt . Brorsen var vaklet tilbage , ør og svimmel , åndeløs endnu ; han følte ikke de slag og skrammer , han havde fået , men så snart han var kommen ud af den mørke gang , tog han et par dybe åndedrag , til hans tanker igen blev klare , klatrede så op ad lejderen og stod atter oppe på kommandobroen . 
Havet lå som før blankt og glat uden en sejler , uden en lanterne at opdage i synskredsen , og kun blinkfyret , som de nu var lige tværs af , sendte sit lys ud i den stille sommernat : en svag , rødlig glød , der spejlede sig i en lang stribe i vandet , og så et øjeblik en blændende lysglans , der for et kort nu tændte en flammende søjle af ild ned gennem havfladen — 

i . 
Konsul Brorsens firma i Helsingør var en af de gamle store forretninger fra sundtoldens tid . På Strandgaden lå det anselige købmandshus , bygget i gammel solid stil : i den høje stueetage var kontoret og skibshandelen , over indgangsdøren til butikken svævede en tyk bacchusfigur , omhængt med vindruklaser ; men over den anden dør , der førte til kontoret , var et Skjold med den tohovede russiske ørn naglet fast i muren , thi her var det russisk-finske konsulat . Imellem de to døre og de tre høje butiksvinduer stod firmamærket :  » Brorsen & son «  , de to vinduer tilvenste vare fyldte med sejldugsruller , lanterner og skibsgrejer , i det tredje til højre var der arrangeret en hel udstilling af geneverdunke og vinflasker , med 

røde og blå vimpler til baggrund og midt i det hele en tykmavet Matros af gibs ovenpå tre cigarkasser med en lige så buttet cigar i den ene mundvig . Udenfor butikken lukkede forsvarlige lemme , der tog plads over hele fortovsbredden , for mægtige kælderhalse , hvor i gamle travle tider sukkerfustagerne firedes ned og brændevinsankerne rulledes op ; og skrås overfor , på den anden side af den snævre , godt brolagte gade stod det høje grå pakhus , med tre rækker luger , alle med låsede skodder for , og øverst oppe en kranbjælke , hvorfra en jærnkrog hang ned i et stykke kjætting , altid det samme lige lange stykke kjætting år ud og år ind , til der kom det præg af melankoli over den jærnkrog , som der altid bliver over ting , der engang har været i virksomhed og som nu ingen har brug for . Lige overfor huset skilte et tjæret tremmegiter mellem gaden og konsulens lille strandhave , og udenfor haven igen , ned mod strandbredden , var hans ankerplads , hvor alle skibsankere , som fiskerne og kadrejerne fiskede op ude i sundet , blev lagt op og reparerede , til de kunne sælges igen til andre forbisejlende skibe , der selv havde mistet deres ankere i søen . Og oven 

over butikken og kontoret , i den herskabelige første sals etage , hvorfra der var vid udsigt over haven og pladsen ud over sundet , boede konsulen selv . 
Konsul Brorsen var født i dette hus , han var vokset op i butikken og kontoret og pakhuset , og frasét korte rejser til faderens handelsvenner i Riga og London havde han tilbragt det meste af sin ungdom på Helsingørs skibsbro sammen med de andre unge mænd fra byens forretninger , for hvem det gjaldt at kapre skipperne , i de tider , da hvert fartøj , der gik gennem sundet , måtte sende båd i land for at klarere tolden . Thi den gang var Helsingør tillige det sted , hvor hvert skib , der sejlede forbi , provianterede , da skipperen skulle i land alligevel ; det var den gode tid , i den gamle konsuls dage , da sejlskibene endnu ikke vare distancerede , da dampskibe endnu vare few and far between , med store hjulkasser på siderne og høje smalle skorstene — inden skruedamperne havde vist sig i farvandet , med deres sorte og rustrøde jærnskrog , der snart skulle sejle den fineste fuldrigger sønder og sammen . Store dage var der i den gamle konsuls tid , som 

den gang krimkrigen stod på , og stormagternes sejlflåde lå på reden — ja , den gamle konsul oplevede da sundtoldens ophævelse , men længe overlevede han ikke det slag og den stilstand , det på én gang medførte i hans egen forretning og for hele hans by . Hans søn , som dengang var den unge konsul , måtte da efterhånden slå ind i et andet spor : så stor en overvindelse det end var , skulle nu den gamle søforretning blive et stille provinshandelshus som i enhver anden lille købstad , ikke mere et kosmopolitisk samlingssted , kendt i alle lande •— trælast og vinhandel skulle være den faste grund for huset nu , og af den store handel på søen blev der nu , da skipperne ikke længer vare tvungne til at gå i land og damperne sejlede forbi med kul og proviant ombord til hele rejsen , ikke andet end skibshandelen i butikken og ankerne på pladsen tilbage af det fordums liv , ja , og så den russiske ørn over kontordøren — men den gamle tids fornemme præg blev over huset . Der blev ved at være den samme store forskel mellem shoppen i stueetagen og salon’erne på første sal , og konsul Brorsens familie var og blev den aristokratiske 

købmandsfamilie med traditionerne fra svundne storheds tider som adelsmærke . Og konsulens ældste søn var Robert . 
Roberts moder var også født i Helsingør , eneste datter i et andet af byens store handelshuse . Fra barn havde hun haft sin plads ved vinduet i den gamle købmandsgård ved havnen ; ud over sundet , hvor det sydefter ligger åbent som havet , havde hun ladet sine tanker og drømme flyve . I storm , når bølgerne kom væltende , tunge af tang , og brødes i skum mod havnens gamle kampestens mole , så det føg over træbolværket og færgelavets lange træskur ; når sejlerne gled forbi ude i sundet for rebede merssejl , og bådene og småfartøj-erne inde i havnen gyngede i dønningen , frem og tilbage i sagte sukkende takt — i stille , når sundets blanke flade sugede al en sommerdags varme lys ned i sig , kun hist og her , hvor strømmen gik , brudt i glitrende solblink ; når den skånske kyst synede højt med glimt fra hustagene i Helsingborg og fiskerlejerne langs stranden og med blå dis ind over landet ; når skibene , som lå stille og tørrede sejl ude i synskredsen , hvor vandspejlet gik i et med luften , så ud som blyantstegninger 

på et ark hvidt papir , gennem hendes hajskinds sømandskikkert — indtil tusmørket faldt og natten kom og lanternerne tændtes fjernt og nær udover sundet , og der glimtede lys fra kysterne på begge sider , lige til hveens blinkfyr længst ude — det var , som hun aldrig kunne føle sig alene . Og dagen igennem , når der lå tykt og tæt opad havnens bolværk med både og skibsjoller , ind og ud fra hvert fartøj , der kom forbi , når det gik med hallo og tilråb og eder på dansk og svensk og bro-engelsk , mens skibene derude måtte krydse for vinden og vente , til tolden var klareret inde på det gamle grå toldkontor — da havde den unge pige oppe fra sit vindue en hel stolt følelse af at høre til ved sunddronningens Hof , hvor alverdens nationer vare skatskyldige ; og hun vidste , at bagved lå Kronborg som en gammel vagthund , der endnu kunne vise tænder , ti det hørtes over byen , når saluten dundrede for orlogsmænd , der gik forbi for fulde sejl , eller når af og til et enkelt dumpt drøn rullede gennem luften : da var det et advarende skud , der løsnedes for bougen af et fartøj , som ville smutte forbi uden tribut . 

det var da ikke at undres over , at stolthed blev hendes inderste væsen og at havets evige skiften blev det , der prægede hendes sind . Smuk — dejlig var hun , med varm sydlandsk lød og store mørke øjne bag bredt hvælvede øjelåg , der oftest gav hendes blik et tungt dvælende udtryk ; med knejsende holdning , kold og fremmed midt i det glade overgivne liv , hun førtes ind i . Ti det var et liv i rigdom , der levedes omkring hende , med store gæstebud og overdådige fester , og alt , hvad hun blot ønskede sig , kunne hun få , men hun blev så træt , så træt deraf , til det blev som et fristed for hende igen at sidde stille ved sit vindue og stirre ud over sundet , og drømme om steder langt borte i det fjerne , hvor livet var anderledes — men festerne kom igen , de samme byens rige folk hver gang , og kom der unge mænd i besøg fra England og Frankrig , var heller ikke de anderledes end de andre — de lå for hendes fødder hver en , men aldrig følte hun , de rørte en fiber af hendes hjerte . Så var det , sundtolden blev ophævet ; al den brogede virksomhed nede i havnen stilnede af på én gang , men livet mellem købmandsfamilierne blev ved som før 

med gilder og fester , hvor vinen flød i strømme . Og ikke længe efter gik det gamle handelshus ved havnen fallit ; datteren forstod det ikke fuldt — ikke før den nat , hendes fader var gået ud i en sejlbåd og blevet derude — båden fandt de drivende næste dag på ret køl — siden da følte hun en rædsel for søen , hun og hendes moder rullede gardinerne ned for alle vinduerne ud til havnen , og sad sammen i de store Stuer , beskæftigede med læsning eller håndarbejde for ikke at falde hen i sløv melankoli , mens de lod livet udenfor gå , som det ville , blot man ville lade dem være ! Så søgte den unge konsul Brorsen dem op •— han havde friet til datteren en gang tidligere , men hun havde afvist ham — nu kom han lige hjem fra London og gentog sit tilbud , fik ja , og førte hende så igen ind i det samme liv , hun havde levet i før . 
Da Robert var syv år , var han ene barn i huset . Han havde haft to små søskende , lige store nok til at lege med , men så var der kommet en tid , der stod for hans erindring med sygdom og smag af kininmixtur og enebærrøg 

i stuerne , og siden den tid var Robert alene . En køn og rask dreng var han , kvik og lærenem , men også fuldt på det rene med , hvad han selv ville , og lige hjemme i kontoret og butikken som ude på havnen , hvor han hver dag fulgte med sin fader ud ad molen forbi færgeskuret til brohovedet , og lærte at kende skibe og flag en god stund , før han kunne bogstaver . Hans moder var mindre om ham , hun var nervøs og sygelig og havde været det , lige siden hun havde fået Robert . Måneder igennem kunne hun ligge til sengs eller inde i salen på en chaiselongue og tålte da ingen støj eller forstyrrelse omkring sig ; der var tjenestefolk nok til at styre huset , og selv lå hun og broderede , det var med lidenskab , med fuldendt kunst , hun broderede , blomsterbroderier af den fineste silke , og konsulen sørgede altid for de skønneste og sjældneste friske blomster om hendes leje . Det var altid med en vis højtidelighed , Robert kom ind i forældrenes sovekammer og så moderen sidde mellem puderne i fine kniplinger med de store mørke øjne dvælende ved en gruppe lyserøde provenceroser i en vase ved siden af sengen , mens hendes fine fingre med kunstner 

sikre sting fæstede et silkemaleri i sarte farvetoner på det hvide atlask , der lå foran hende . Men så kunne hun rent pludselig blive helt forandret , stå op , køre ud , fylde huset med sin nervøse livlighed , føre an ved en fest som en dronning — til hun med et blev træt og lå syg igen . Også overfor Robert var hun forskellig ; til tider tålte hun næppe at have ham siddende ved sin seng , og da hed det uafladeligt : vær dog stille , Robert ! — så igen kunne tårerne komme hende i øjnene , sådan følte hun , at hun holdt af ham , han var jo den eneste , hun havde tilbage , og hun kunne knuge ham ind til sig og kærtegne ham med en voldsomhed , der ganske skræmte drengen . 
Derfor holdt Robert sig helst til , hvor faderen var . Og allerbedst var der nede i butikken . Indenfor butiksdøren var der nittet en blikplade med et dansk , et engelsk og et russisk flag og et  » Velkommen «  i de tresprog nedenunder , og på det sandstrøede gulv foran disken samledes matroser og kadrejere i deres blå skjorter og søstøvler , mens kaptajnerne fulgte konsulen ind i kontoret . Og når de alvorligere forretninger afsluttedes derinde , blev der ude i butikken lét og snakket og handlet i 

alle tungemål , og om hvert kendt sprog slog fejl , da med fingerbevægelser og fagter ; mens solen skinnede ind gennem den røde og blå flagdug i vinduerne og luften fyldtes med tobaksrøg , der sammen med lugt af oljetøj , genever og svesker , og duften fra de vældige skråruller og krukken med frisk skråsauce , som stod på disken , gav en ganske egen atmosfære , der netop hørte denne butik til . Og Robert vidste besked med alt og kunne hente , hvad der forlangtes : kahytsudstyr og preservesdåser , bådshager og råbere , islandske trøjer og lodne helsingørshuer til at trække ned over ørene , tovværk og fernis , — han vidste , hvor hver ting havde sin plads ; kun brændevinsankeret og geneverdunkene , som alene gamle Johnsen , forretningens ældste faktotum , havde ret til at skænke af , en snaps på omgang mellem matroserne , dem måtte han ikke røre . Og inde i kontoret , hvor hans fader sad og talte med kaptajnerne ved gammeldags højbenede pulte , hvor væggene vare dækkede af store søkort og billeder af skibe , og røde og grønne skibslanterner hang ned fra loftet , der måtte han nok komme ind , men han måtte være stille som en mus , ikke snakke 

med , før han blev stor og selv skulle sættes ved en af pultene derinde . 
Robert havde gået i skole et årstid , da kom en dag en af lærerne i øverste klasse , hr . Wahl , ind i butikken med en lille blegnæbet fyr ved hånden . Han og konsulen talte sammen , Robert stod bag disken og lod , som han var en betroet mand i forretningen .  » En kæk fyr , deres dreng , konsul , se , min er bare en lille blegnæb , men han er nu så grulig klog ! «  hr . Wahl skød sin søn hen til Robert :  » sig i to nu goddag til hinanden og lad mig se , i bliver gode venner , nu i skal gå i klasse sammen ! «  Robert tog den anden nedladende i hånden , ti han gik sagtens kun i pigeskole ; så viste han ham vejen bag om disken til sveskeskuffen . 
Og da Eggert Wahl kort efter kom ind i drengeskolen , holdt han sig til Robert , det var den eneste af klassekammeraterne , han forud kendte . Først kaldte de andre drenge ham Eggert hvalfisk , det var jo et øgenavn , der lå lige for ; men da han var sådan en spinkel ledeløs fyr , var der jo derfra kun et skridt til at døbe ham Eggert ansjos . Og Eggert ansjos fik han lov at hedde hele sin skoletid , 

især da det snart viste sig , at han virkelig var så grulig klog , at han sprang alle kammeraterne forbi og altid holdt sig numer et i sin klasse . Eggert var en rigtig duxenatur helt igennem . Hævet over de andres smålige ængstelser for karakterer og kappestrid om numerpladser , men tillige kejtet i de andres lege , og dog selvbevidst — gennemtrængt som han var af den forvisning , at han var bestemt til noget usædvanligt , ud over det , de andre kunne nå , kunne han gribe sig i uvilkårligt at sammenligne sig selv med de store mænd , de læste om i historien , og vælge mellem deres skæbner , hvilken han ville tiltænke sig selv . Slige fantasier ville ikke kunne falde Robert ind . Han var flink nok og hævdede sig en honnet plads i klassen , men ellers gik hans tanker andre veje . Han var allerede da bestemt på at blive sømand , han holdt rede på alle byens skibe og læste skibslisten bag i aviserne , hvor i verden de nu var henne , alle de fartøjer , han tog i kikkerten hjemme — men også Eggert havde udlængsel , på sin mere ubestemte måde , trang til at opleve noget ; Eggert havde jo en voksen Broder , som var udvandret til Buenos aires og havde store fåreflokke 

der — de rejste da sammen på landkortet , han og Robert — med hinanden om halsen sad de i timerne bøjede over kortet og sejlede — til det gik galt med opmærksomheden , og en af lærerne , som ikke rigtig ville tro på det , at konsul Brorsens søn skulle gå tilsøs , greb Robert i ingenting at kunne af lektien , og sagde :  » Vi sømænd gør nok ej mange ord ! «  — uh , om den lærer en gang var ude på søen i en lille båd , og han , Robert , kom sejlende imod ham med sin damper , han skulle uden nåde styre lige på ! 
Helt holdt de sammen , Robert og Eggert , fra en lille hændelse en dag nede ved havnen . Robert havde just bundet Eggerts halstørklæde , som han altid gik med , i en flot sømandsknude , så kom de i følge med to større drenge , der disputerede om , hvordan en dampskibsskrue gik rundt . Den ene af de store drenge påstod , at skruen gik sådan : en halv gang rundt og så tilbage , på samme måde , som man vrikker en båd frem , den anden var uenig med ham ; så kunne Eggert ikke holde sig fra at blande sig i striden , han vidste , at en skrue gik helt rundt , og holdt fast ved det , til den 

dreng , der holdt på vrikningen , bød ham klø . Nu var Robert ikke ganske vis på , hvordan en skrue gik rundt , men han stillede sig straks på Eggerts side i det ulige parti , og så var slagsmålet i gang . Den store dreng havde fået fat i den ene ende af Eggerts halstørklæde og trak til , indtil Eggert blev blå i ansigtet og slap sit tag ; da Robert så det , blev han aldeles vild , slog til og fik Eggert befriet — det var jo ham , der havde bundet den knude , som nær havde kvalt Eggert . Og da Robert bagefter spurgte sin fader om skruen og fik at vide , at Eggert havde haft soleklar ret , forstod han for første gang , at det ikke altid er retten , der sejrer , og at der gives dem , i hvis lod det kan falde at lide og bukke under for en retfærdig sag . 
Mest af alt færdedes drengene nede ved havnen — forår og efterår , når havarister kom ind fra Kattegat med korn eller bomuld eller trælast , som da fyldte lossepladserne ; når lodsene gik ud med tre reb i sejlene og der stod frådende hav om Kronborg pynt — og sommerdage , når der intet andet var at gøre end pilke efter hvidlinger og ulke ; men tillige , havde de deres storartede legepladser 

på konsulens lofter og i de snævre gårde og skumle smøger mellem købmandsgårdene , hvor der lå fuldt af tomme brændevinsankere og petroleumsfade ; og så var der pladsen bag kirkemuren , hvor gamle ligsten stod ret op med dødningehoveder og korslagte ben ; der var stedet for boldspil , og til sidst var der konsulens ankerplads og båden , de fik lov at ro ud i — sejlene blev omhyggeligt gemt for dem . Mangen eftermiddag efter skoletid lå Robert og Eggert i båden og øvede sig i at tåle at tygge skrå af den allermindst stærke sort , og så ind mod den gamle by : over de grå huse med røde Tage bag de smalle strandhaver , hvor kadrejerbådene lå optrukne i strandkanten , til havnemolens lange krummede linje mecj de utilhugne kampesten og det tjærede bolværk , ud til Kronborg pynt og den svenske kyst , der høj og stejl ligesom lukkede for sundet — og så var dog derude , vejen gik ud i verden ! Ti det , de mest talte om , de to venner , det var færden og eventyr i fremmede lande , og sømands liv på de store have ; det , som fyldte deres fantasi , var søbyens liv , for alle vegne lugtede der af saltvand og tjære , fra skibene i havnen , fra pladsen , 

hvor de nytjærede ankere lå , fra butikken og fra tovværkslofterne — den lugt af frisk tjære blev sammen med deres venskab i alle årenes minder . 
Men den , der intet ville høre om Roberts sømandslyster , var hans fader konsulen . Hans mening var , at Robert lige som han selv skulle gå skolen igennem og så begynde på kontoret . Og en gang , da Robert som 13 Års dreng havde stjålet sig med den lille damper  » Bien «  på en tur nord om kulien og havde sat hele huset i ængstelse en dag og en nat , fik han alvorligt prygl , da han kom hjem , så stor han var . Og det hjalp ikke , at han truede med at løbe sin vej og gå til søs på egen hånd — i skolen fik han lov at blive , til præliminærexamen var taget , ikke glimrende , men det var jo også noget , han blev tvunget til —- og på kontoret blev han sat i sit sekstende år . 
Men det kontor ! 
Der hang på væggen mellem søkortene billeder af alle konsulens skibe , skonnerter og brigger , malede i tyske og engelske havne , men altid et og samme skematiske skib alligevel ; og øverst hang en fuldrigger , malet i Hongkong 

— det var Roberts øjenslyst , den slanke fregat glidende for fulde sejl hen over himmelblå bølger under en kyst med mørkeblå sukkertopsbjerge — og der kom skippere fra Østersøen og Nordsøen , fra det hvide hav og fra kinakysten ; der fortalte de deres historier ; der i den slidte læderbetrukne sofa brummede de deres sømandsviser ; der krammede de ud alle de eventyr , de vidste og i en fart kunne lave , for konsulens unge søn . Og hvad hjalp det , om de advarende brummede : 
havet er ej nogen fuldtro ven 
ingen véd , om han kommer hjem igen ! 
Der lugtede jo skibstjære over det hele — alt , hvad han hørte og hvad han tog fat i , var skibe , og han selv skulle sidde her på en kontorstol og skrive og føre bøger og intet leve med ! Og nu havde han en lille Broder igen , en , som var otte år allerede , så nu var han da ikke nødvendig den , der skulle holde navnet i forretningen ; det måtte være frit for ham som for alle andre at vælge sin egen vej ! Og han blev ved at plage , til konsulen foreløbig gav efter — skade kunne det jo ikke , om drengen fik se sig om — og lod ham gå 

som kahytsdreng med et af sine egne skibe , der skulle en sommertur til Østersøen og Finland . 
Da han kom hjem fra den tur , var han endnu mere opsat på at gå til søs for alvor . Det nyttede ikke , at faderen forestillede ham , hvordan han kun havde fået det liv at se fra den bedste side , heller ikke , at han gjorde nar ad ham og spurgte , om han mon kunne sove i en seng og ikke i en køje — ikke engang , da han alvorlig spurgte ham , om han da virkelig ville bedrøve sin syge moder dermed ? Robert blev kun trodsig , var tvær og uvillig på kontoret , gjorde sig med vilje helt dum , når han fik med noget regnskab at gøre , og russisk — hvor skulle han kunne lære det ? Sådan gik vinteren , til hans fader endelig tabte tålmodigheden :  » hellere end at se på dit surmurleride ansigt dag ud og dag ind , vil jeg da vide dig langt borte , så gå du til søs da , og se , om det liv er bedre ! «  — så blev det da bestemt , at Robert i April skulle ud som Jungmand med Barken  » Snekkersten «  , hvori konsulen havde part , på langtur . 

Iii . 
For stiv sydvestlig kuling med byger sejler  » Snekkersten «  en forårsdag ud fra Helsingørs havn , ballastet for quebec . På havnehovedet står konsulen selv og vinker farvel , sammen med ham andre af byens borgere , ti det er jo et af byens egne skibe , der går ud ; Barken kipper til svar med flaget under gaflen — helt bleg i farven syner den røde flagdug mod den grå luft — så fylder vinden sejlene og  » Snekkersten «  står nordpå ud i Kattegat . Det bliver sen sejlads at begynde med , ti det urolige bygevejr står over Nordsøen med skiftende vestlige vinde , først ude på Atlanterhavet går vinden østlig , og de sejle for let brise hen over det blå hav med alle sejl oppe og mandskabet solende sig på 

dækket ; men den fine sejlads varer kun en tid — foråret på Atlanterhavet er ikke at stole på — det blæser op til storm fra nord og Barken må ligge underdrejet for vejret med skalkede luger , skyllet over af brådsøer fra for til agter , indtil stormen er redet af og solen bryder frem mellem jagende skyer og kaptajnen får beregnet afdriften og rettet kursen igen , mens fartøjet endnu ruller i efterdønningen med sejlene beslået — vældigere end stormen er dette roligt svulmende hav , med sugende dønninger , som om selve havet drog ånde efter uvejret — så kommer tåge drivende fra vest , glatter dønningen ud og tætner sig , uigennemsigtig og klam , over skib og sø . 
Robert blev som Jungmand ombord dog stadig behandlet med en bagved liggende bevidsthed om , at han var konsulens søn , og skønt konsulen privat havde betroet kaptajnen , at han ville sætte pris på , om sønnen nu kunne få nok af sølivet , følte kaptajnen dog alt for stor respekt for konsul Brorsen , til at dette kunne tages i alvor , så hele Roberts stilling ombord var sådan , at der intet blev pillet ud af ham af de tanker , at han dog var 

født til engang at skulle tage kommando selv . Det var ikke det , at han havde finere fornemmelser end de andre ombord , langtfra , han tyggede sin skrå og bed sin Cavendish af til kridtpiben så godt som nogen , han entrede flinkt nok op i bramsalingen og tog det meget ilde op , når bådsmanden og de ældre matroser ikke ville tillade ham at gå tilvejrs i hårdt vejr ; han gik og fløjtede med malerpøsen langs rælingen , og passede at sætte vand til rotterne i lasten , for at de ikke skulle give sig til at gnave gennem skibssiden i vandgangen , når de hørte søen skvulpe udenfor , og i frivagten sad han med de andre på dækket og hørte på historier og splejsede skibmandsgarn , og det blev ingen kællingeknuder , hans ! Men dog lå den bevidsthed bag det alt sammen , at der ville jo ikke gå flere år end han kunne tælle på sine fingre , før han selv , Robert , ville have sit eget skib at føre , og da ville de andre , som nu var både ældre og mere søvante end han , endnu gå som matroser og kok og bådsmand , enten med dette samme skib eller ombord på andre fartøjer ! 
En lille damper er spændt for og bugserer  » Snekkersten «  op ad Saint Lawrence , solen 

skinner varmt og folkene stå ledige med albuerne på rælingen og se ind mod land , hvorfra frisk fyrretræsduft med morgenbrisen føres ud over den brede flod . Og ud af fyrreskovene kommer der glidende lave bjærgåse ned mod floden , de bøje af og følge dens løb , til inderst inde , hvor floden krummer sig , der skæres bjærgsiden af i en høj , brat skrænt , oppe på højden vajer det engelske flag over fæstningens skanser , og bagom skrænten ligger der et slør af røg over floden ; igennem det skimtes tårne og kirkespir inde i quebec . Den lille bugserdamper svajer  » Snekkersten «  op i en bredning af floden , tæt under fæstningsklippen , ankeret gøres klart og kastes et par kabellængder fra land , udfør en plads , hvor høje tømmerstabler stå i rækker omkring et savværk , der puster og hviner , og hvor en hel flåde af lægtere og pramme ligge fortøjede langs et bolværk ud til floden . 
Først kom nogle pramme ud for at tage mod ballasten , siden kom lægterne ud , stuvede fulde af tømmer , og der blev gået i gang med indladning , fra morgen til aften , kun med et hvil i den hedeste middagstid . Ude på floden gled oceandampere og sejlere på langfart 

forbi , op til quebec og Montreal , og fiskerfartøjer kom ind med flodbølgen fra newfoundland , lå fortøjede en dag eller to og drev så ud igen med strømmen — altid fulgte der måger kredsende efter dem , og det var da fiskernes stadige tidsfordriv , mens de lå stille , at fange måger på fiskekroge — men hen ad aften , når skyggen af bjerget lagde sig udover floden , blev der stille derude , når klokkerne ringede fra de mange kirker inde i quebec og skuddet løsnedes ved solnedgang oppe fra fæstningen , når flodbølgen fra Atlanterhavet kom ind og strøm og modstrøm vekslede inde i bredningen , så skibet svajede med agterenden helt ind under den mørke bjergside og så langsomt svingede udefter igen , idet flodens egen strøm fik overtaget — sådanne aftener var det , Robert sad ombord med de andre og læste breve fra hjemmet ; men hjemlængsel eller fortrydelse over det liv , han havde valgt sig , vakte de breve ikke hos ham — dertil var sølivet for rask og kækt , dertil var der alt for meget nyt i vente for ham ! 
Så en dag i middagshvilen kom en båd ned ad strømmen ; den havde lagt til ved de andre fartøjer og prajede nu  » Snekkersten «  — 

ombord var der piger fra byen , der kom ud med tørklæder og fine hæklede sager , som søfolk plejer at købe hjem til deres koner og kærester . Robert stod oppe på bakken og så matroserne flokkes om en af pigerne , som stod med sin kurv ved forlukafet . Noget havde hun fået solgt , så rakte hun kurven op mod Robert :  » Choose some for your sweetheart , please ! «   » Jeg har ingen sweetheart , «  siger Robert . Så lér pigen så hjerteligt :  » and how would i do , darling ? «  Robert vender sig uvillig fra hende — han var sky , som en sytten Års dreng instinktmæssig er , og ville igen gå forud .  » Kom , Lulu ! «  råbte pigen ned i båden , og Lulu kom op ad falderebet . 
Matroserne slap sagerne ned igen i kurven for at se på Lulu . Hun havde et sort fløjels-bånd om halsen som en kat , og sort glat indianerhår med et smalt højrødt tørklæde bundet som en ring om hovedet , hun var lille og mørk med smalle sorte øjne , som en halvblods indiansk pige er , og var klædt i en gul kjole og trøjeliv af ganske tyndt tøj , så halsens og brystets brune farve skinnede igennem . Pigen på dækket sagde nogle franske ord til hende , hun lo og i et sæt var 

hun oppe på bakken , hvor Robert stod , slog armene om halsen på ham og Kyssede ham , så det sved . Robert rev sig løs , han hørte matroserne le dernede , godt var det da , han fik hende rystet af sig — hun så ganske forundret på ham , sagde noget på fransk , han ikke forstod ; i næste øjeblik var hun nede mellem de andre matroser , og hun fik straks solgt alt , hvad der var i kurven , men ingen flere Kys — bådsmanden havde hun nær bidt en finger af , da han ville tage et i tilgift for den shilling , han mente , han havde betalt for meget for sit tørklæde . 
Robert fik ikke fred ombord den eftermiddag , sådan drillede de andre ham , der var absolut ingen ende på deres vittigheder . Og om aftenen , da han roede kaptajnen ind til quebec , var han helt glad ved at få vente en times tid efter ham inde ved bolværket , blot for at få lov at være alene . Så var det , Lulu kom ned til kajen , han kendte hende straks og ville helst have rot båden væk med det samme , men så begyndte hun at kalde ned til ham — først forstod han ingenting af hendes fransk-engelske pludren , men så morede det ham at svare igen på bro-engelsk , som 

han kunne hjemmefra , så lo de gensidig ad hinanden begge to og endte med at forstå hinanden helt udmærket . Næste dag , fortalte Robert , skulle de have landlov , og de aftalte at mødes — nu fandt han det helt fornøjeligt at have en , han kendte , der inde i quebec — så , der kom kaptajnen gående nedover til landingstrappen ! 
Fra den brede , moderne Hovedgade føre til begge sider gammeldags sidegader lige fra hidsigt , amerikansk forretningsliv ind i gammelfransk stilhed , forbi ærværdige kirker og klostermure ned til quebecs gamle volde og videre ind i snævre smøger mellem en stejl klippevæg på den ene side og gamle huse ud og ind på den anden —• derinde bor Lulu , hendes vindue vender ud mod den røde klippe , og fugtige bregner hænge ned i solen , der netop hen ad aften kan sende sine stråler på langs ind i smøgen , så der er drivhusvarme og drivhusluft inde i stuen , hvor helgenbilledet hænger over Lulus seng , et madonnahoved på guldgrund , af dem fra det store franske kloster — 
klokkerne er hørt op at ringe , skuddet fra fæstningen er faldet , og det er mørkt inde 

under klippemuren — det er på tide , Robert kommer ombord . I smøgen mellem husene og klippen viser Lulu ham vej . Der er lyst nok , for det skinner ud fra vinduerne i de mørke huse , og der færdes folk nok udenfor ; så sér de bådsmanden fra Snekkersten komme ud ad en af dørene . Han kender dem :  » Halløj , Jungmand , render du her ad hønsestigerne ! det er bedre , du lader mig afløse dig på den vagt ! «  og han griber fat i Lulu , men hun smutter hurtig ud under den halvdrukne båds-mands arm . Robert vil følge efter hende , men bådsmanden tager ham om skulderen , Robert må støtte ham , for at de ikke skal falde omkuld begge to ; så følges de ad , rent mekanisk finder bådsmanden vej :  » for jeg skal sige dig , Jungmand , jeg har været så tit i quebec , at jeg kender det hul ud og ind , men ser du , det er ikke godt for dig at kende det sådan ud og ind , det er slet ikke godt for din alder , Jungmand , damn you , om det er , — så lad os nu få frisk luft 1 kan du finde slæbestedet , om der er båd efter os , nå , jump så i , Jungmand ! « 
Men næste dag forklagede bådsmanden Robert for kaptajnen , og Robert blev kaldt 

agter og fik en formaningstale om at tage vare på sig selv , når han var i land — han , kaptajnen , havde jo ansvaret , og derfor måtte Robert vide , at der blev ikke mere landlov af , så længe de lå i quebec . Imidlertid kunne han more sig med at tømre en grisesti i stand til to grise , de skulle have ombord til den lange rejse , der forestod . Det skulle kaptajnen da mene , var god medicin for kærestesorger . Så tømrede Robert da hele dagen , mens de andre sled i det . halvnøgne , med trælasten , der nu nåde lige op til dæksplankerne . 
Indtil solen synker , og skyggen af bjerget lægger sig ud over floden og hyller den i tusmørke , køligt efter den lange dag , og muskiterne komme ud i sværme fra flodbredden , og dragefluer og svaler efter dem , da véd Robert , at nu venter Lulu ham — han tør end ikke se ind mod land , han tænder sin kridtpibe og læner sig mod masten forude og holder øje med smågrisene i den ny sti ; der er hujen og skrigen ovre fra fiskerfartøjerne , og mågerne kredse forsigtigt og mistroisk gennem luften , oppe fra fæstningen lyder 

hornsignaler , så drøner skuddet , mørket falder på . 
Og næste aften igen . Arbejdet for dagen er forbi , nu er de allerede begyndt at stuve dækslasten sammen . Både kaptajn og bådsmand er iland . Strømmen går strid , agterenden er svajet ud fra land , der agter går dæksvagten op og ned , han har intet mere at passe nu , da toplanternen er hejst for natten . Da får Robert øje på Lulu inde ved slæbestedet , under tømmerpladsen , han kender tørklædet om hendes sorte hår ; nu løser hun det og vinker til ham — han svinger med huen til tegn på , at han har kendt hende , men hvad skal han gøre — skibsjollen tør han ikke tage og — å hvad , der er jo kun et godt stenkast til land — så firer han sig stille som en mus ned ad ankerkættingen , ned i vandet , der helt varmt lukker sig over ham , svømmer så langt han kan under vandet for ikke at opdages , dukker så op og tager raske tag mod land , men strømmen tager ham , rivende som den er , fører ham udefter ; han vender sig , svømmer på ryggen imod , så blive fødderne tunge af vand , mens han stadig glider ned ad floden — et øjeblik 

griber skrækken ham , men i det samme kommer han ind i en strømhvirvel . Hovedet dukker under , det skummer og bobler omkring ham , så føler han , at en modstrøm har grebet ham , den fører ham lige ind mod bredden — åndeløs og udmattet når han ind til bolværket , klamrer sig fast , til han rigtig har fået vejret igen og er så med et par raske svømmetag henne ved slæbestedet — der står Lulu , hun ler og græder på en gang af angst og falder ham om halsen så drivende våd , han er — hvad gør det så varm en sommeraften ! 
Men næste morgen er der en grov næve , som dundrer på døren i den krogede smøge under klipperne , det er bådsmanden fra  » Snekkersten «  , han har nok vidst , hvor han skulle fange sin fugl — værsgo i tøjet , som endnu vådt og klamt hænger ved kaminen , hvor Lulu havde tændt nogle pinde for at varme Robert igennem , da de kom hjem , — og så fyren ved vingebenet , og hun , tøs , hun kan vove på at komme ud til skibet igen ! — 
» Ja , sådan er det at opleve lidt af hvert , Jungmand , pas nu på , når du skal klare de 

ærter med kaptajnen ! «  morgentågen lå tæt over floden ; det var som en hel afgrund , slæbestedet , hvor båden skurede imod bolværket — Robert tog forfrossen og forkommen den ene åre , og bådsmanden styrede forsigtig mellem fartøjerne på floden , der kom det ene skibsskrog frem af tågen efter det andet og blev borte igen , de små fiskerskonnerter så ud som store sejlere , og da de endelig kom ind under bougen på  » Snekkersten «  så også det helt fremmed ud , som et almægtig stort skib , Robert aldrig havde set før . Han var slet ikke modig , da han entrede op ad falderebet og skulle agter til kaptajnen — kokken stak hovedet ud fra kabyssen og grinede til ham , nu kunne han belave sig på mørk arrest , så længe de lå i quebec , og landlov det blev der nok ikke mere tale om på den rejse . 
Det var ikke så let at finde en mørk arrest ombord , nu fartøjet var lastet op til dækket , men da det kun drejede sig om en dag eller to , inden de skulle lette , blev Robert lukket inde i gangen agten om kaptajnens kahyt . Der var tilpas mørkt , og så kunne han sidde 

mellem kaptajnens oljetøj og endda gøre nytte med at pudse lanterner og lappe kokkens gamle bukser mod at få lidt ekstra til den knappe kost , kaptajnen havde sat ham på . Om dagen havde han det helt godt der i skyggen , mens han hørte de andre ase med dækslasten i den brændende sol ; men hen ad aften , da han følte , hvor skyggen fra bjerget kom krybende ind over dækket , da der blev stille og lydt ombord ; da er det , som hver lyd , der ude fra floden bæres ind til ham , kalder på ham — det ringer i luften fra alle kirkerne inde i quebec , skuddet fra fæstningen må jo være faldet , nu venter Lulu på ham derinde — der kommer en ildflue ind gennem lugen , én til , så er det altså mørk nat allerede — han hører rotterne gnave under dækket , de har vist glemt at sætte vand til dem nu — og uafbrudt skurer strømmen langs skibssiden . 
Men oppe på ruffet har kokken sat sig til rette , i skjorteærmer sidder han med sin harmonika og slår takt med hælene , lige over hovedet på Robert , og hans vise lyder ud i den stille aften : 

om min ven banker sagte på min kammerdør i nat , og det tror jeg vist , han gør , for han har gjort det før , så får han ikke lov at komme indenfor til mig , og det tror jeg dog han vil , om han kan komme til ! 
» Hold kæft , kok ! «  råbte Robert der nede fra . Men kokken blev ved , Vers efter Vers , og den vise er så lang som et ondt år , lige til han hørte kaptajnen praje inde fra tømmerpladsen :  » Snekkersten åhøj ! « 
Dagen efter var alt klart , dækslasten stuvet så højt , skibet kunne bære den , og efter skaffetid kommer bugserdamperen igen og svinger  » Snekkersten «  ud i løbet , merssejl og stagsejl sættes , og Barken glider stolt ned ad den brede Saint Lawrence . Og jungmanden blev lukket ud af sin arrest , fik endnu en formaningstale af kaptajnen og blev så sat til sit arbejde med de andre . 
Ud på det åbne hav igen , hvor saltvandsbrisen blæser frisk gennem næseborene , til den får blæst væk alle tanker om Polly og Susy , der blev tilbage iland — men Robert var så ung , hos ham lod tankerne sig ikke jage bort , uden de straks kom tilbage af sig selv . I frivagten satte han sig ned på en tovrulle og mærkede to dage i sin lille skibs 

almanak med tykke , røde streger , så kom der en forskræmt kat hen over dækket og gned sig op ad hans ene ben . Et halsbånd havde den på , og han kendte den straks , det var Lulus kat , som bådsmanden vel havde taget med sig den morgen , han hentede ham — en skibskat skal altid stjæles , ellers er der intet held ved den . Den kat blev Roberts trøst de første dage i rum sø , han tog sig af den og fodrede den , skønt bådsmanden gjorde nar : sådan en jomfrukat må sgu tage sig i vare for rotterne ! — thi tankerne blev ved at komme , hver nat i sin køje drømte Robert om Lulu , som en dreng drømmer , at han mødte hende på vejen under klipperne , eller at hun kom ud til ham , der sad i mørket agten om kaptajnens kahyt , og altid var det hende , der greb fat i ham . 
Men efterhånden fik søen vasket det bløde af ham . Og så var det igen nyt for ham at sejle i tropiske have , at vide , der fulgte hajer efter i kølvandet , og at se flyvefisk dykke op i det fjærne , som en flok spurve flyver op af en kornmark , virre med vingerne et stykke i solen , og så falde ned i vandet igen — en norsk bark , der sammen 

med dem var gået ud fra quebec , fulgtes de med hele tiden ; snart var den langt ude i synskredsen , snart så nær , at de kunne praje hinanden i råberen , det var som selskab i den store ensomhed . Nordmanden gik ind til Santos ,  » Snekkersten «  satte kursen videre til la Plata . 
I Buenos aires lå de ved kajen og lossede . Men Robert overholdt selv sin straf , han bad ikke om landlov , skønt kaptajnen måske ikke ville have nægtet ham det .  » Snekkersten «  lå med dansk flag under gaflen , og af og til kom der landsmænd ombord . En af dem , der kom , var Robert ganske vis på , var Eggert Wahls Broder ; den første dag mødte han i full dress , næste dag kom han i skindbukser med revolver i bæltet og ville absolut have kaptajnen en tur med ud på sin hacienda . Robert kunne ikke lade være at følge ham med øjnene , som han gik tilbage ad kajen op mod plazaen , hvor hans hest stod — her var noget af et liv , som var endnu friere end sømandens ! 
Så gik rejsen rundt om Cap horn til iquique . På det smalle , sandede forland under Andes bjergene ligger salpeterbyen . Ad 

lange Moler køre tipvogne ladede med salpeter ud til lægtere , en vognladning ad gangen væltes ned i lasten , og lægterne bugseres ud til skibene , der ligge opankrede på reden . Her kom Robert i land med kaptajnen , op i byen , skønt kaptajnen kunne rolig have sendt ham alene ind , han ville ikke have fulgt med de andre ind i sømandskipperne ved havnen — der var intet , der fristede ham , han delte ikke engang de andres begejstring over de mørkøjede duennas — med drenge-trofasthed og drengefantasi hænger han ved mindet om Lulu , ingen andres sorte øjne er som hendes , og ingen blændende blåsorte lokker er som hendes lange , stride indianer-hår ! Det eneste , han fandt i iquique , var en kineser , der malede  » Snekkersten «  til ham akkurat ligesom det gamle billede fra Hongkong hjemme i faderens kontor , med de samme blå sukkertopsbjerge stigende op af himmelblåt hav med skummende bølger . Det havde jo , så længe Robert kunne huske , været hans ærgerrigheds mål selv at bringe en sådan trofæ hjem engang . 
Og hjem kom han som en kæk søgut . Ti var der vel noget raskere liv end sø 

mandens liv på det fri hav , og var det ikke for en sømand alene at vinde de kækkeste og bedste pigers hjerter — og det ville nogen have budt ham at bytte for et støvet kontor ! En høj stjerne havde han også hos sin kaptajn , og ikke så lidt forkælet var han bleven af hele det ældre mandskab ombord , selv bådsmanden , der følte sin lykke hos pigerne i færd med at flygte for hans grå hår og følge de unge splejse med brune krøller bag ørene , ja , han kunne ikke nægte Robert sin sympati og agtelse alligevel , især siden den forvovne svømmetur gennem strømmen i Saint Lawrence . Og da Robert kom hjem med  » Snekkersten «  , var han lige fyldt nitten år . 

Iv . 
» Nå , har du ikke fået nok af søen endnu ? « 
Konsulen har endnu ikke opgivet at få sin søn til at gå ind i forretningen , og nu , da Robert er kommen hjem , gør han et sidste forsøg på at overtale ham til at blive på kontoret . Ikke for det , at tiderne just vare glimrende — tværtimod , usle tider var det for skibe , både for dampere og sejlskibe ; men når alt kom til alt , var det da ikke bedre at sidde som reder selv end at føre fartøj efter en reders ordrer — syntes Robert virkelig , det var så frit et liv ? Konsulen kendte sønnen godt nok til at vide , hvor hans svage punkt var , han kendte jo den uafhængighedstrang , den modvilje mod blot at være sin faders søn på kontoret , der nu drev Robert ud — alt 

det kendte han fra den tid , han selv havde været ung . Men han havde overvundet sig selv og bøjet sig i respekt for den gamle konsul den gang , og det samme forlangte han nu af Robert . Så tog han ham strengt , som den gamle konsul havde gjort , talte til ham om hans pligt mod det navn , han bar , mod hans moder , mod hans egen fremtid , men aldrig lod han Robert ane , at han kendte og forstod hver en af hans tanker . Derfor blev trodsen oppe i Robert , skønt han tvang sig til at holde ud på kontoret et halvt år igennem , skrev og regnede og lærte det nødvendigste russisk , og ekspederede skippere og styrmænd , der kom iland for at proviantere eller hente breve eller klage og give søforklaring , eller blot kom ind , når de sejlede forbi , for at hilse på konsulen og opfriske gamle minder fra dette kontor og denne gamle by — hvad nytter det alt sammen , at tvinge sig og tvinges — hvad nytter det , når søen kalder ? 
Så blev det da navigationsskolen og ikke handelsskolen , Robert kom ind til i København . Der var megen tør mattematik og anden besværlighed at arbejde sig igennem , men det var jo vejen til at komme ud at sejle igen , 

og kammeraterne var unge sømænd som Robert selv , gode venner at se hos sig en aftenstund på tagkamret omkring en flaske af konsulens rum hjemmefra — hver havde jo sine oplevelser fra søen at fortælle , og alle mødtes de i fælles foragt for landkrabber , og hver af dem gemte en true love i deres unge hjerter . Det kunne hænde , når de en sådan aften blev muntre , at de ville leve deres langfarts eventyr om igen , og drev ned i matrosknejper , af dem , der se ens ud i alverdens havne , mellem drukne søfolk og allemandspiger , der kunne stikke deres geneverglas ud og skråle en gemen vise så godt som nogen Polly i Liverpool og hutl — så ækel blev Robert ved det , han havde jo ikke glemt Lulu endnu — men Lulu , hun havde jo også været en sømandspige , ikke bedre end en knejpetøs , vel ? Ikke for ham ; måske for andre , men ikke for ham — Lulu var den true love , han gemte på , med hende i tankerne gav han sig ikke hen til den første , den bedste nu ! 
Om søndagene var Robert gerne hjemme i Helsingør , undtagen når han vidste , der var et middagsselskab under opsejling hos konsulens , så blev han helst på sit tagkammer i køben 

havn — ellers var han at finde søndag aften i sin fødeby , slentrende op og ned ad Stengade og ud ad havnemolen , med rigtig sej skibsdæksgang og begge hænderne i jakkelommerne ; da var der jo nok en og anden af de unge piger , han mødte , der vendte sig om efter konsulens søn , for han var bred over skuldrene og brun i huden , hans kinder og læber var tæt dunede , og han havde øjne så kække , at man følte , dem slog han ikke ned for noget i verden . Lige til den sidste søndag efter at styrmandsexamen er taget og han skal ind til orlogs , går han der ; på Stengaden møder han jævnlig Eggert Wahl , som går og promenerer med studenterhue og lorgnet . Lidt labansagtig den ene , sømandssejg den anden — helt fremmede følte de sig overfor hinanden . 
Til orlogs , det vil sige , en tid indespærret på det mørke , sure logisskib og så ud med en lille , lyst malet vagerdamper på sejlads i indenlands farvande . Der var lovlig stor besætning ombord i det lille fartøj og trangt nok med køjeplads under banjerne , og så var der landkrabber og befarne folk imellem hverandre — der var harboørefiskere og der var gamle søfolk , som i mange år havde faret på 

kinakysten og nu var nappede under et besøg i hjemmet og puttede i den blå trøje , der var proviantforvalterens smørstikker , en bondeknold , der aldrig havde sét søen før — hver gang damperen kom ud i rum sø , duede han til ingenting , men lå den i læ , tog han dobbelt foder til sig — og så Roberts bakskammerat , en slagtersvend fra helsingørkanten , som sammen med sejlmageren og skomageren var blandt dem , der gjorde mest nytte for føden ombord . Og over dem bådsmandens ogunderbådsmændenes godmodigt gemytlige fanden-brandstage-mig kommando , sådan som nu sproget en gang for alle har fæstnet sig i munden på holmens faste stok . 
De lå og målte grunde op under Anholt . Så blæste det op til storm , og en søndag morgen , tidlig i maj , kom vagerdamperen ind i Helsingørs havn , vasket over af søerne fra for til agter og med kager af salt op ad den gule skorsten . Der fortøjedes ved bolværket , mandskabet blev i overtrækstøjet og gik i gang med at spule dæk . Klokkerne ringe til kirke inde fra byen , på broen stå to , tre lodser med kikkerten rettet mod et fartøj langt ude , der hejser signal , udenfor skummer sundet i 

nordvestkulingen , helt inde i havnen skvulper vandet i små toppede bølger mod slæbestederne , hvor kvaserne ligge og fiskehandleren står og flår fisk for de søndagsklædte tjenestepiger ; og solen skinner forårsvarmt ind over den brolagte plads , der i læ af toldboden og gamle pakhuse fører op til Strandgaden , på hjørnet sidder en kagekone med sine kurve og ude på pladsen diskutere et par høje hatte vejret og dagens begivenheder . Så afbrydes stilheden af vogne , der komme fra jærnbanen oppe bag byen ned til broen , og der bliver ti minuters travlhed , indtil damperen til Helsingborg er gået ud af havnen , så bliver der stille igen , og kun vinden blæser og toldbodsurets visere flytte sig , til det bliver skaffetid ombord i vagerdamperen og bådsmandspiben lyder :  » Skej ud , kongens kvarter , til landlov ! « 
Robert går over pladsen , om hjørnet , til huset på Strandgaden . Konsulen er ikke hjemme , Roberts yngre Broder tager imod ham :  » Farer ude og mor er i færd med at prøve en ny kjole inde hos sig selv , for vi skal have selskab i dag ! «   » Nå , skal i have middagsselskab — så tak for mig , så kan du hilse og sige , jeg sejler min egen kurs i dag ! «  og dermed gik 

Robert igen , ud for at finde en af de andre orlogsgaster , der havde landlov sammen med ham . 
Oppe på torvet traf han sin bakskammerat , slagtersvenden . Han stod sammen med to unge piger og tingede om en tosædet vogn med en mager hest for .  » Hallo , kammerat , «  råbte han Robert i møde ,  » sådan skal en landlov skæres ! her har jeg fundet min kæreste «  — han tog den ene af de unge piger om livet —  » og det er min søster Agathe «  — han nikkede til den anden , helt blonde unge pige —  » nå sit op , tøser ! der er ikke noget at være bange for , når det er mig , der kører , sit op med , kammerat ! nå , allejup , hyp , kamel ! «  og ud ad byen gik det som et slagterkøretøj , slagtersvenden piskede løs , hans kæreste sad ved siden af ham , hans søster Agathe og Robert sad sammen på bagsædet . 
Det gik i slingrende fart ud ad vejen langs stranden nordpå . Lige imod blæsten , der kom susende ned fra bakkerne og hvirvlede støvet op om køretøjet ; hvert vindstød rev i de nysudsprungne bøge på bakkekammen , så løvet glitrede i solskinnet , men inde under bøgene stod hvidtjørnen i blomst , i læ under 

skrænten ; til den anden side var sundet i oprør , grøn sø stod ind fra Kattegat og bølgerne slog tungt og hult mod strandbredden , mens den svenske kyst tegnede sig højt i den klare forårsluft med lyse skrænter og mørke skove og flad sandstrand op imod kuliens blånende bølgelinje . Fra den ene side af vejen til den anden slingrede vognen , slagtersvendens kæreste hvinede , og Agathe blev et øjeblik helt bleg af angst , så greb Robert hårdt fat i hans arm :  » Kør nu ordentlig , eller tror du , det er med lam , du kører ? «  slagtersvenden grinede :  » hi , hi , kører jeg ikke med lam — jo begribeligvis kører jeg netop med lam — og kan-skesens med et kalvehode også ! «  alligevel lod han pisken være og den magre hest sagtnede straks sit trav . 
Skrænten og stranden nærme sig , til de næsten mødes , der gror marehalm på begge sider af vejen , og der , til venstre , lige under bakkerne , ligger glasværket , en fabriksbygning fra gammel tid , med kalket mur uden vinduer , med stejlt rødt tegltag og en høj , tilrøget skorsten op i luften . En hel lille by med lave huse ligger der ind under bakkerne , Agathe peger derind :  » der bor vi , i det hus under 

birketræerne ! «  men hendes Broder gør ikke mine til at stanse , han pisker igen på hesten ,  » for tøserne skal ha’ sig en riæl skovtur ! « 
Ja vist , ud til Hellebæk skulle de og spise middag , de havde jo nok skaffet ombord , men at spise iland , som fri og egne herrer var dog noget andet ! Robert blev ved at sidde og se på Agathe , hun var lige høj med ham , når de sad sammen i vognen , skønt han havde syntes , hun var mindre , dengang hun stod op ; hendes ansigt var som et barns , alle træk så fine og bløde ; i øjeblikket var hun rødkindet af blæsten og hendes øjne strålede , munden holdt hun halvt åben og bed i sløret for at holde det fast , der var en skygge over de midterste fortænder , men læberne vare friske og smalle som barnelæber . Hun havde sin vintertrøje på , knappet helt op i halsen , og håret var samlet i en tung knude dybt i nakken , men hvert øjeblik tog vinden fat i det lyse hår foran øret , der ikke var kommet med i fletningen , så hun den ene gang efter den anden må stryge det tilbage under sløret med hånden — sådan fin lille hånd hun havde og sådan smidig ankel og ubegribelig lille fod , den , der stikker frem under vogn 

tæppet ved siden af Roberts reglementerede marinesko ! 
Men endnu sødere var hun , syntes han , da hun fik vintertrøjen af og satte sig til bords med dem , ganske tarvelig klædt , i rødt liv og tærnet kjole — og så havde hun et sort fløjelsbånd om halsen . Nu , hun var inde fra blæsten , var hendes ansigtsfarve blegere , en mathvid , uigennemsigtig bleghed , der for en solbrændt sømand er det fineste af alt —  » véd du , hvad fatter derhjemme kalder Agathe ? «  faldt hendes Broder ind ,  » han er jo en gammel tysker som alle de rigtige glaspustere — Schneewitteke kalder han hende , so rot wie blut un’ so witt wie Schnee —• ikke sandt , Agathe ! « 
De havde vinden på ryggen hjemad , og det gik igen i karriere , til de nåde glasværket , der blev Agathe sat af . De andre tre kørte videre , Robert sad nu alene på bagsædet , men han havde ikke tankerne fra den lille snehvide , der havde siddet ved siden af ham — fra dreng af var han jo kendt ude ved glasværket ; mere end en aften , når drengene på en skovtur var komne forbi , havde de været inde for at se glaspusterne arbejde som mørke skygger i det glødende ildskær fra smelte 

ovnene — hvordan var det , det gamle eventyr om snehvide og de sodede dværge , der havde den skat i gemme ? 
Vagerdamperen stod ud af havnen igen , tilbage til sin station under Anholt ; senere gik den ned gennem bæltet og krydsede resten af somren mellem Fyn og småøerne , med ophold , så i en , så i en anden af kystbyerne . Det var et ensformigt liv , syntes Robert , sådan at sejle vandet tyndt , og det skaldede land derinde — ja det kaldte han det , så smilende det var — det fristede knap nok til at benytte den landlov , en fik , lige så godt kunne en blive ombord og hænge over rælingen og spytte ned i vandet og tænke på en ung pige , der var hvid og rød og så ud som et barn — hvoraf kom dog det , at hun bestandig var i hans tanker ? Jo det var , som om det bløde danske landskab , der dag efter dag lå for ham — der dukkede ned agter og kom frem igen forude , lige varmt og blødt — som om det netop nærede en sådan varm og blød kærlighed og gav den sit præg af solfyldt fred og drømmende lykke . Helt anderledes end fremmed vild natur og fremmed vild elskov — de minder , der levede i ham , blegnedes og 

døde , han syntes , det var , som de sank ned bag disse lave kyster og blev borte , ligesom fjerne bjærge synke ned og forsvinde i horisonten for den , der sejler ud på havet . Men ville han tale med sin bakskammerat om Agathe , så fik han til svar :  » Lad du hende passe sig selv , Robert , for du hører nu alligevel storborgerlavet til ; det er du aldrig helt kommet ud af , og der havner du nok igen ! « 
En stille klar dag i september løber vagerdamperen igen ind i Helsingørs havn . På broen står slagtersvendens kæreste ; endnu før damperen er fortøjet , er hun helt henne ved rælingen og vinker med sin parasol , men hendes ven lader som ingenting :  » Inte så essig , du ka’nte komme herover alligevel , for du véd vel , hvad der står i krigsartiklerne :  » Svin , ost og fruentimmer må ikke findes ombord i en orlogsmand . «  når du så er så meget klogere , kan du vel vente , til båds-manden har pebet , at det kan gå regederligt til med os ! «  så trak skønjomfruen sig tilbage og lidt efter kom landlovsholdet iland . 
Robert gik alene ud ad vejen til glasværket . Ikke ad landevejen , men ad skovstien under bakkerne . Der står bøg og Birk 

opad skrænter og kløfter , søm små vandløb har brudt gennem bakkedraget , med brunt løv og rødliggult og grønt løv , og tjørn står med røde hyben i solskinnet , der falder i lyspletter ind over stien . Til glaspusternes lille by begynder med lave gærder om haver , hvor solsikker ranke sig øp over visne kartoffelplanter , og små pyramider af grønne glasslagger glinse i solen , Robert finder let den gamle himmeisbachs hus lige under birketræerne , som Agathe den dag havde vist ham , ad de to stentrin ind i den blåmalede forstue og gennem døren med den gammeldags klinke lige ind i stuen , der står Agathes moder i færd med at lægge dugen sammen fra bordet og ned i dragkisten , manden har rendt sin pibe og hviler sig i den højryggede sofa . Robert hilser fra sin kammerat ombord . De se begge lidt forundrede på ham , så byder manden ham sidde ned , mens konen henter en flaske øl , Robert må fortælle om livet til orlogs , om sin kammerat , der nok havde brugt tiden godt og udset sig en by nede på en af øerne , hvor han ville etablere sig , så snart han blev afmønstret ; hele tiden sad han på nåle — øm han skulle få Agathe at se 

eller om hun måske slet ikke var hjemme . Konen beder ham undskylde , at hun forlader ham et øjeblik for at lave kaffe , manden er det lidt svært at underholde sig med , så tunghør han er . Så rejser han sig op , strækker sig og siger farvel , han skal over på værket igen , hvor han er formand — ude i køkkenet hører Robert ham tale med sin kone , højt , som tunghøre folk pleje :  » Nai , nai , den konsul sin søn er alt for fin , alt for høj på strå , lat Agathe blive ute , vi må være vorsichtigl «  — så gik yderdøren , så hørte han konen skylle tallerkener derude , det var lummert i stuen og fluerne summede ind og ud ad de lave vinduer , et søndagsblad lå på bordet med et portræt af en eller anden samfundsstøtte med ordner på brystet — igennem den anden stue skinner solen ind ad et smalt vindue og højrøde stokroser stå i blomst udenfor , gennem vinduet kom der lyd af børnestemmer og en anden stemme — det er Agathe , der synger for børnene : 
og jeg vil mig en sømand ha’ ja piger , i kan stole derpå ! en sømand , som klyver op i højen mast med en arm så sej og et blik så hvast , til en landkrabbe splejser jeg mig aldrig fast , men en sømand , ham kan jeg forstå ! 

men tror i , jeg en Matros vil ha’ , nej piger dermed vil jeg ej nøj’s i kan han klyve i et mærs og brase en rå , straks tror han , hver en pige , han sér , kan han få så let , som han vender i munden sin skrå , nej , lad ham gå alene tilkøjs ! 
Og jeg vil heller ingen fyrbøder ha’ , nej piger , i kan stole derpå ! han er svedt og sort og et trevent drog , der snapper efter vejret som en torsk på krog , nej piger , så var jeg nok ej rigtig klog , nej , den fyrbøder lader vi gå ! 
Men jeg vil mig en styrmand ha’ , hvad piger , en styrmand tilmands ! en styrmand , som sætter alle andre til væg , som er køn , som er kæk og pillen som et æg , med solbrune kinder og salt i sit skæg og som kysser mig fra samling og Sans ! 
Og får jeg mig min styrmand da , ja piger , i kan stole derpå , jeg skal elske ham og knuse ham et øjeblik , så han glemmer hver en ting , hvor han stod og gik , så han glemmer både fartøj og kaptajn og bestik , så han glemmer selve havet det blå ! 
Hvad var dog det for en sang — en af de sømandsviser , de kunne få pigerne til at synge for sig nede på knejperne ved havnen — men så uskyldig Agathe sang den , som et barn selv , mellem de børn , hun sang for , — Agathe sang altid , huskede Robert , havde hendes 

Broder engang sagt . Han følte sig med et så underlig bevæget . Han havde hørt ældre søfolk fortælle om , hvordan det var , når de for med fremmede skibe og da i en fremmed havn uventet havde hørt en sang synge i deres modersmål — en sådan ubestemt rørelse , som om han var ved at få tårer i øjnene , var det Robert følte . Sådan en glad og uskyldig lille brud , som altid sang , det skulle en sømand have ! 
Men nu kom Agathes moder ind fra køkkenet og gjorde mange undskyldninger , fordi hun havde ladet ham sidde ene , nu var kaffen straks færdig — nej tak , Robert skulle ingen kaffe have , han havde set , at hun kun satte to kopper frem , altså intet håb om at få Agathe ind . Han siger da farvel og vil gå ud gennem den lille have bag huset , idet han lader , som han tager fejl af døren ; men moderen stiller sig i vejen — min sandten mente de det alvorligt herude . All right , Robert går ud gennem forstuen , ned ad stentrinene , der giver han sig til at fløjte idet han går — nå , hvor skulle Agathe kende hans fløjten fra , og om så end var , hvad skulle hun bryde sig om ham ! Der glitrede solen i birkeløvet og op 

ad skrænten stod lyngen i blomst — nu skulle hun bryde ud af sit fængsel , ud til ham — i stedet for fik han gå alene ind til byen — han havde ventet sig mere af denne tur , og dog følte han sig egentlig ikke skuffet — han havde jo hørt hendes stemme — at det kunne fornøje ham sådan — og hun sang altid ! 
Da han kom ned til havnen , stod konsulen ude på broen og ventede på ham .  » Hvorfor har vi slet ikke set dig hjemme ? Jeg har ellers godt nyt til dig , jeg har skaffet dig ind i det forenede dampskibsselskab , der bliver en anden styrmands plads til dig , så snart du er færdig med værnepligten . «   » Tak , far , det var brilliant ! « 
Fjorten dage efter løb vagerdamperen ind i flådens leje og mandskabet blev afmønstret og hjemsendt . Robert Brorsen tiltrådte straks sin ny plads ombord i en englandsdamper og sejlede mellem København og newcastle hele vinteren . Når damperen lå i København , tog han gerne hjem en dag eller to ligesom da han læste til styrmandsexamen , men nu var han noget mere end den gang , nu havde han sin kasket med det hvide kors på mørke 

blå bund i kokarden . Og så mødte han Agathe igen . 
Agathe var inde i Helsingør denne vinter for at lære skrædersyning , hun boede hos sin moster , jomfru lind , der havde sit eget lille hus i et af byens stille stræder , langt borte fra havnen . Fra drengeårene kendte Robert godt gamle jomfru lind og hendes hus , ti bag det lille hvidkalkede sted lå der et bindingsværksskur , hvor en gammel svensk sandkører , der var skoleungdommens fryd , havde sit tilhold — flere end en gang havde drengene fulgt hujende efter ham ind i gangen gennem jomfru linds hus , til det blev den skikkelige gamle jomfru for grovt og hun selv måtte ud og tale Donner til drengene . Robert huskede en gang , han havde hjulpet hende med at klare gangen ; siden da havde han en høj stjerne hos hende . For jomfru lind havde sin egen mening om hver af de drenge , hun år ud og år ind så gå til og fra skole forbi sit vindue . 
Derfor vidste Robert , hvor på lag i de stille stræder han kunne træffe Agathe , når hun om aftenen gik hjem fra sit arbejde . Og mødte de hinanden , så fulgtes de ad — der 

var jo næsten altid en rejse mellem hver gang — og efter hvert møde længtes de inderligere efter hinanden . Robert følte , hvordan kærligheden ligesom voksede i ham , rolig og selvsikker , og Agathe — hun beundrede ham , så op til ham , elskede ham ! 
Og en aften kyssede han hende for første gang . Han nåde at kysse hende lige under det ene øje , for hun bøjede ansigtet til side uden dog at stride imod . Og som han gik fra hende hjemad , faldt det ham ind , hvad han en gang havde hørt bådsmanden på  » Snekkersten «  sige :  » Når du kysser et pigebarn og hun ikke véd bedre besked , end hun lader dig kysse oven på næsen , så kan du bede fanden tage  dig på , at det pigebarn har aldrig kysset noget mandfolk før ! «  dette , at Agathe aldrig havde kysset nogen mand før — hvor det dog var ubegribelig godt at tænke på , og hvor lidt han dog fortjente det af hende ! 
Turen kan være hård over Nordsøen i februar og marts , men hvad gør det , når en farer som styrmand og har en kæreste ventende iland ! Og nu er der igen en fridag , at mødes med hende — det er søndag morgen ganske tidlig , Robert kører med jernbanen fra køben 

havn til Helsingør , han kan ikke finde rum nok i den snævre kupé , rejser sig op og lader sig falde ned igen , går frem og tilbage og nynner , synger til sidst ganske højt , det samme Vers om og om igen : 
» Den dag kommer snart , da en sømand vender hjem , den sømand , som vide i verden drog ud , 
gud nåde da den landkrabbe , finder jeg ham frem , som har stjålet en sømands brud ! « 
Å for snak , der var ingen , der skulle vove at stjæle hans brud ! Og om eftermiddagen fandt han Agathe , han tog hende med sig og de gik sammen ud ad strandvejen , ud i det klare solskin . Der var forår i luften , og byens folk var ude at spasere samme vej . Robert tog Agathes arm og lagde den i sin , og så dem udfordrende i øjnene , hver en , om nogen ville sige et ondt ord om hans kæreste . Langt ud gik de , forbi det første lille fiskerleje , til de nåde en eng , en strandeng mellem skoven og vejen , hvor der stod et gammelt sort trækors , holdt opret ved en lille dynge sten — ingen vidste ret , fra hvad tid det kors stod , men på forsiden var en gammel indskrift , der af og til opmaledes med friske hvide bogstaver :  » Her fandt mangen 

sømand hvile . «  Agathe kendte jo godt nok det kors , hun havde set det mange gange før , men i dag kom der en angst over hende , da hun så det , det var , som hun skulle kvæles , hun greb Robert fast i hånden , gemte sit ansigt ved hans bryst og græd og græd , til hun rystede i hans arme . 
Da vendte Robert om , han gik med hende hjem , hjem i konsulens fine lejlighed . Og han sagde :  » her bringer jeg min kæreste , som jeg selv har valgt , og nu vil jeg helst holde venskabet med eder , så det er bedst , i siger ja dertil og tager imod hende ! «  Agathe stod forskræmt med nedslagne øjne , der hang endnu tårer i hendes øjelåg , og hun kunne ikke få et ord frem . Konsulen så forbavset på dem begge to , han vidste ikke ret , hvordan han skulle tage det , men hans moder så bebrejdende på ham og sagde :  » Ja , Robert , jeg véd nok , vi har ikke megen magt over dig , og jeg har jo nok hørt nogen tale om , at du har gået og spaseret med en ung pige her i byen  .  .  .  . « 
Længere kom hun ikke , så afbrød Robert hende :  » Ja ja , er det meningen , måske Agathe ikke er fin nok for mig ? Never mind ! så kan 

vi vel spare os forlovelseskort og alle de bikser og grejer , der høre med til fornemheden — Agathe er lige godt min kæreste for det , hun har mit ord og det stoler hun på , så bliver det min sag at snakke med hvem der kommer imellem os ! « 
Og han fulgte Agathe hjem til det lille stræde , hvor hun boede , og da han bøjede sig ned og Kyssede hende , Kyssede hun ham igen så fuldt og inderligt , at ingen bådsmand skulle fundet noget at udsætte på det Kys . Derfra gik Robert igen ud på englandstur , og da han kom hjem i April , blev han forsat til islandsdamperen . 
Da gik der længere tid mellem hver gang , han kom hjem , og så var det endda et lykketræf , om han fik Agathe at se . Hun var taget hjem fra sin moster , men gik han ud for at søge hende på glasværket , fik han samme modtagelse som den første gang , han havde været der . Hans egne forældre lod , som de havde glemt det hele , og mellem dem blev der ikke talt et ord om Agathe . 
Og Robert fandt på mange tanker at plage sig med , som det ofte falder sømænd ind , lige til ugrundet jalousi på Eggert ansjos . 

for Eggert studerede til præst , og det var nok til at mistænke ham for alskens lumskeri . Robert havde jo sat sig den idé i hovedet , at alle mennesker i byen nu talte om styrmand Brorsens nydelige kæreste , og han var parat til at mørbanke enhver , der blot så på hende , selv sine bedste venner fra gamle dage . 

v . 
Så kom Robert hjem den sommerdag sidst i Avgust , da han på rejsen havde slået første styrmand i dækket . Allerede ombord har kaptajnen tydelig nok ladet ham forstå , at han ikke behøver at holde sig klar til næste tur , og kort efter får han formelt sin afsked fra selskabet , fordi han havde forladt sin vagt i Nordsøen og yppet klammeri med sin foresatte . Robert har ikke villet indlade sig på nogen- forklaring overfor selskabet , når ikke engang hans egen kaptajn har villet forstå , at han var i sin gode ret —  » javel slagsmål om et pigebarn , «  havde kaptajnen sagt ,  » det er den gamle historie , men det gør ikke sagen bedre , disciplin må vi have ombord «  — og krybe til korset og bede om forladelse er han for stolt til — så heller tage imod det med 

trods , der er vel plads for ham i verden endnu( 
å ja , men ikke megen udsigt til plads i danske skibe for en , der er jaget ud af det forenede dampskibsselskab — alle andre dampskibsselskaber er med det samme lukkede for ham . Og Robert fik snart at høre , hvordan sladderen gik i byen om konsul Brorsens søn : nogle troede , han havde drukket sig fuld på sin vagt ; andre vidste bedre besked og fortalte , hvordan de to styrmænd havde sloges om en pige , de begge var kærest med — i hvert fald måtte han have gjort noget , som både selskabet og han selv helst ville dække over — 
heller ikke hjemme har Robert givet hel og fuld forklaring over , hvad der skete den nat . Ti da brevet med Roberts afsked kom , var hans fader faret op mod ham , bleg af vrede :  » Skal du da sætte hele din fremtid på spil for hver en tøs , du møder på din vej ? — i stedet for at passe dine egne sager og lade andre passe deres , går du hen og gør dig selv og os alle den skam — og indrømme , at du har uret , det får ingen dig til ! «  den fine , altid korrekte konsul glemte rent sig selv —  » så 

meget kan jeg nu se , at det er en skidt opdragelse , du har fået ! «  da havde Robert uden at sige et ord taget sin hat og villet gå , men hans moder havde holdt ham tilbage :  » Du må ikke gå fra dit hjem på den måde , Robert , «  sagde hun ,  » din fader , véd du , er hidsig , og mener det ikke så slemt , sæt dig nu her hos mig og fortæl mig alt — du er jo vokset sådan fra mig , Robert ! «  et øjeblik slog Robert øjnene ned for hendes blik , et øjeblik følte han , hvor langt han dog var kommen bort fra dem i hjemmet , et øjeblik fortrød han sin trods og ville bede dem tilgive ham — så var det , moderen igen begyndte at tale til ham — om at beherske sit sind , erkende sin uret og bøje sig — også hun talte til ham , som om han havde haft uret — da lukkede hans fortrolighed sig til med det samme og han svarede blot :  » Ja mor , jeg véd , du mener mig det godt alt sammen , jeg går jo heller ikke bort fra jer — men i skal lade mig handle , som jeg vil ! « 
Kun Agathe vil han fortælle alt . Nu skal det være alvor , nu skal ingen hindre dem i at mødes . Og han går ud , først til jomfru lind for at få at vide , om Agathe er hjemme , så 

ud ad glasværket til for at finde hende . Det er som den samme dag for et år siden , da han gik denne vej ud klædt i den blå orlogs-trøje , solen skinner gennem det gulbrune løv ned på stien og lyngen står i blomst op ad skrænten , og der ligger det kendte lille hus med haven foran under birketræerne . En tyk pølseduft fylder forstuen , skønt døren står åben ud til den friske luft , Robert løfter klinken og går rask ind i stuen , der sidder Agathe ved middagsbordet med sine forældre og de små søskende . Så tarveligt , så lavt til loftet — alt det skal Agathe fries ud af ! Men den gamle Himmelsbach rejser sig :  » Wat ønsker de ? wat vil de her ? « 
Så gik Robert hen mod Agathes stol :  » jeg kommer for at tage Agathe hjem med mig i dag . « 
Den gamle dirrede af harme :  » En Mai har de Agathe hjem med dem haft — jeg vet ikke , om der kom noget godt ud deraf ! « 
Robert ville give et heftigt svar , men han så i Agathes øjne , hvor hun bad ham om fred , så tog han hendes hånd og sagde roligt :  » jeg beder dem om lov at tage Agathe med som min forlovede . De véd jo , hvem 

jeg er , og jeg svarer dem for , at hun skal blive vel modtaget i mit hjem . « 
Agathe havde rejst sig , det trak i musklerne i hendes ansigt og store tårer kom frem i hendes øjne , Robert drog hende tæt ind til sig — der var ikke den ting i verden , han ikke ville byde trods nu ! Og den gamle glaspuster faldt til føje :  » Mit gottes segen , «  sagde han . Men hans kone blev stående helt forvirret midt på gulvet med en stol , hun ville byde den unge styrmand :  » Men er det virkelig alvor , dette her — skal vor lille Agathe virkelig blive sådan en fin dame — men tænk på , hr . Brorsen , hun er jo bare barn endnu , ikke tre år siden hun blev konfirmeret — og skal du følge med hr . Brorsen ind , som du står og går — du må da ved gud tage en anden kjole på — og se , hvordan er det , du har båret dig ad , dit hår er ganske uglet ! Ak ja , ak ja , hr . Brorsen , vi må rigtignok bede dem undskylde--------- «  hun lod stolen stå , hvor den stod , og tog Agathe med sig ind i det andet værelse . Den gamle glaspuster blev endnu et øjeblik hos Robert , inden han gik over til sit arbejde ; så sagde han til afsked :  » De ser , at vi stoler på , at de narrer 

os ikke , ti den ding vil jeg sige dem , som de må ikke glemme at erindre , at Agathe , hun vil aldrich narre dem ! « 
De gik sammen , Robert og Agathe , ad stien ind til Helsingør . Han havde lagt sin arm om hendes Hals og fortalte hende helt ud , at han havde mistet sin plads og hvorledes det var gået til .  » Men Robert , det er jo , som det var for min skyld , du er kastet ud , som du siger — men at nogen kan kaste dig ud ! og så uretfærdigt , så uretfærdigt ! Men vil du da ikke gøre noget derimod — fortæller du dem ikke sagen , som du har fortalt mig den — hvor kan da nogen gøre andet end give dig ret ? Forskel på hvem der er over og under , siger du — hvor kan det have noget med ret og uret at gøre ? Å ja , Robert , jeg har vel også fået prøve , at ikke alt dømmes , som ret er — du kan tro , de har talt for mig derhjemme imod dig , de har sagt , at du ville mig intet godt ; forlangt , at jeg skulle holde mig inde , når de vidste , du kom hertil — ja , jeg tror endda , de har gemt breve fra dig til mig — og de er dog mine forældre og har vel ment 

det bedste ! Men nu Robert , nu er der jo slet ingen imod os , er der vel ? « 
De første huse i byen skinnede i eftermiddagssolen for enden af alléen , Robert sagtnede uvilkårligt sin gang , og tog vejen ned om havnen og gennem Strandgaden til konsulens hus . Agathe fulgte ham ængstelig op ad trappen , hun tænkte på den sidste gang , de havde gået sammen her , hun så endnu tydelig for sig konsulens grå whiskers og fruens fornemt forundrede blik —  » er du også sikker på , de vil tage imod mig i dag , Robert ? « 
Inde i dagligstuen sad Roberts moder i sin chaiselongue og broderede . Hun havde siddet der med sit broderi , siden sønnen var gået , og havde tænkt over mangt og meget , og mest over det , hvorledes hun skulle vinde ham tilbage , ham og hans fortrolighed — lade ham handle , som han ville , havde han sagt , ja , måske havde han ret , han var vel voksen og selvstændig nok dertil ! Og nu , idet Robert kom ind med Agathe , nu syntes hun , at hun forstod , hvad han havde ment — nu måtte hun ikke miste ham denne gang — så rejste hun sig , gik hen mod Agathe og rakte hende 

hånden :  » Kom kun ind , kom kun ind , måske det er dem , Robert trænger til for at komme over dette og blive til noget igen ! « 
Der gik et udtryk af glad overraskelse hen over Roberts ansigt ; forberedt som han havde været på hvadsomhelst , næsten lo han :  » ja , ikke sandt , mor , du kender jo Agathe , du kender jo Agathe  .  .  . «  så afbrød moderen ham :  » Lad du nu Agathe blive her hos mig og gå du ind og tal med din fader , han er nok inde i sit værelse endnu , jeg har da ikke hørt ham gå ned på kontoret . «  og Robert gik gennem en anden stue og bankede på —  » Kom ind , «  lød konsulens stemme derindefra . 
Inde i dette værelse kom der altid en egen følelse over Robert , som om han pludselig blev mindre , som om hans vilje svandt ind til en ren skygge i denne luft , hvor alt var fyldt af respekt for faderen . Det store verdenskort , der dækkede hele den ene væg , den udskårne skibsmodel mellem de to vinduer , det gamle kobberstik over sofaen , som forestillede den hollandske flåde , der slår sig igennem Øresund , med Carl Gustafs banner vajende fra Kronborg og den morsomme galgebakke med to hængte syndere i galgen oppe bag hel 

singørs by — alle disse ting , der så på ham nu uforandrede som den gang han var en lille dreng — det var dem , der gav denne trykkende følelse af faderens myndighed ; derfor kom der ikke den rette klang og trods i ordene , da Robert endelig fik dem frem :  » Nu har jeg taget Agathe med mig her hjem , nu er jeg vel ikke for fin for hende ? « 
Konsulen var iskold , han havde opgivet Robert .  » Du kan for mig gøre ganske som du vil nu , «  svarede han uden at se på ham . Så gav han sig til at gå op og ned ad gulvet , mens Robert satte sig i sofaen .  » Jeg forstår i grunden slet ikke , hvad der er i vejen med dig den sidste tid , du véd vist heller ikke selv , hvad du egentlig vil ! « 
» Helst vil jeg rejse langt bort , ud af landet — jeg er led ved alting herhjemme . « 
» Og hvorhen da ? « 
Der hang verdenskortet lige overfor Robert , han lod blikket løbe hen over landene et minut eller to , så slog det ned i ham som en indskydelse , hjulpen frem af erindringer fra hans første sørejse :  » hvorhen , det er vel ikke så vanskeligt at finde ud af — til Buenos aires har jeg tænkt mig . « 

» Narrestreger , hvad skulle du der ? «  konsulen blev ved at gå frem og tilbage ,  » det er jo overilet snak , du behøver da ikke straks at rejse fra landet for dette — om du gør en undskyldning , hvad det jo er din simple pligt at gøre , så kommer du vel nok ind i din plads igen — om du kunne bøje dit stridige sind — nå , men i stedet for kommer du med din kæreste , som om du mindst var blevet kaptajn — vil hun med til Buenos aires , tror du ? « 
» Vil du så tage imod hende , far ? « 
» Tage imod hende — ja , har du taget hende med dig , så vil du vel ikke forlange af mig , at jeg skal jage hende ud ! «  konsulen havde fået talt sin vrede af sig , han kom til at smile ad sit eget indfald og helt velvillig stemt gik han ind i stuen , hvor fruen og Agathe sad . Nu var klokken desuden fem og middagsbordet stod dækket og ventede . 
Roberts Broder blev sendt ned i kælderen og kom op med rigtig tilstøvede flasker , konsulen klinkede med Robert og efter spændingen kom der en glad forsonlig stemning over dem alle . Pigerne havde nær tabt fadene af forbavselse over at se Agathe ved konsulens bord og endnu mere over at se konsulen klinke med 

hende og Robert — nu blev der nok nyt at bringe ud i byen ! 
Efter bordet samledes de i dagligstuen , konsulen og fruen havde deres bestemte pladser , hvor de altid sad i mørkningen , Agathe satte sig hen ved et af vinduerne . Udenfor faldt tusmørket , men straks efter lysnede det , da månen stod op over den svenske kyst . Der var stille i stuen — der var altid stille i konsulens hus , ingen af dem talte meget . Kun Robert gik urolig frem og tilbage , snart var han henne ved siden af Agathe , snart stod han eftertænksom med armene over en høj stoleryg i baggrunden af stuen , hans sind havde ikke lagt sig til ro endnu — han havde vundet meget i dag , sat sin vilje igennem , men nu lå fremtiden foran — der var jo stængt for ham herhjemme , hvorfor da ikke ud , langt bort — og Buenos aires — han havde slet ikke gjort sig det klart eller tænkt for alvor derover , før hans fader stillede det spørgsmål til ham , men nu lå det jo lige for , at tage over til Eggerts Broder og leve som han — underligt , at det aldrig var faldet ham ind før ! 
Det blev lysere og lysere inde i værelset . Høstmånen stod fuld og gul og lyste over 

sundet i en bred glimtende stribe , ved det mørke vindue sad Agathe , hendes profil tegnede sig som en silhuet på guldgrund — Robert så hen på hende , det var , som vejret gik fra ham , hvor havde han dog set dette før — det var jo Lulus helgenbillede — helgenbilledet på guldgrund , der hang over hendes seng — Lulu og Agathe ! 
Men et øjeblik efter er det , som månen skinner mindre klart derude , der kommer lette slør af tåge glidende hen over vandet , svøbende sig lindt om skibene , der ligge på reden med tændte lanterner , så stigende opad , til månen kun ses som en hvid rund Skive uden glans — til sidst ligger tågen tæt over sundet og damperne begynde at tude , så det giver genlyd ind over byen . 
Robert følger Agathe hjem . Det er tyk tåge , og så snart de er komne ud i Alleen , kan de ikke se et skridt frem for sig , men begge kende vejen , Robert har taget Agathe i hånden , og hun klemmer hans hånd igen — hun vil sige ham tak for alt , han har gjort for hende i dag , men kan ikke finde ord dertil . Damperne tude derude over sundet , som hunde hyle , nu svarer sirenen fra Kronborg med sit 

tyrebrøl , og fyrskibets skingre klokke ringer gennem tågen , og langs stien , hvor de gå , falde regndråber fra bøgenes stive blade ned i tjørnekrattet og en fin støvregn fylder luften . Og Robert taler om fremmede lande , hvor de nu skal drage hen sammen , solvarme lande , hvor brede dybe floder skære deres leje gennem umålte sletter , hvor livet kan leves frit for alle hensyn — tør du følge med , Agathe ? Agathe går og hører til i tavshed , hun trykker hans hånd igen :  » Ja Robert , jeg tør . « 
På lyden af fyrskibsklokken kan Robert dømme , hvor langt de er , et og andet træ kender han også , til sidst finder han i mørket det våde havegærde , hvor Agathes hjem er . Et sidste Kys , så skilles de —  » Godnat du , «  siger Agathe ,  » om du vidste , hvor glad jeg er , så lykkelig er jeg , at jeg næsten er bange — sig mig , Robert , er du ikke bange for at være så helt lykkelig , at der skal komme noget , der ødelægger det ! « 
Næste dag gik Robert op og besøgte sin gamle lærer hr . Wahl for at få alt at vide om Eggerts Broder i Sydamerika , og hvad hr . 

Wahl fortalte , gav ham endnu mere lyst til at rejse derover — bort fra hjemmet , bort fra livet tilsøs , som han jo nu havde følt , var et slaveliv som alt andet , bort til noget helt nyt , med Agathe over på la Platas sletter ! 
Han talte med sin fader derom .  » Gud hjælpe os , du er jo ikke mere end en dreng endnu , og du vil både gifte dig og afsted — nå , du duer vel ikke til at stå under kommando af nogen , så kan du jo gerne prøve , hvordan det er at klare sig selv — hm , penge skal du få , og skulle det gå dig galt , kan du jo vende hjem igen ! Det har jo altid gjort mig ondt , at du ikke har kunnet finde dig i det her hjemme , men nu vokser din Broder jo til , så kan han hjælpe mig — ja ja , i guds navn da , min dreng ! « 
Så gik september måned med forberedelser til rejsen , med at lære det nødvendigste spansk , og skrive over til Wahl for at forberede ham på et byesbarns ankomst . Agathe havde travlt med at sy , hun kom ofte om eftermiddagen hjem i konsulens hus , men hun sang aldrig mere , hverken på vejen dertil eller når hun sad ved vinduet og syede — ikke fordi nogen var uvenlig mod hende ; tværtimod , de 

kom alle til at holde af hende , og Roberts moder vidste ikke alt det , hun ville gøre for hende — alligevel , det var , som selve luften derinde trykkede hende for brystet . Det var , som om der ikke kunne trives munterhed eller sang i det hus . 
De , som vanskeligst ville tro det hele , at deres datter kunne få konsulens søn , var den gamle glaspuster og hans kone , og da de fik troen i hænderne , gav de sig straks til at hyle og klage over , at hun skulle rejse så langt bort , til fremmede lande . Og rent galt blev det , da virkelig det store bryllup stod for døren og de skulle give møde i det fornemme hus som brudens forældre . Ti hvad der end var i vejen , konsulen ville holde sin søns bryllup med honnør . Ingen skulle have noget at sige på ham , om han så ti gange var sparket ud af dampskibsselskabet ! Og festen stod da . I begyndelsen var stemningen lidt trykket , da ingen af gæsterne ret var sikker på , hvad mine de skulle møde frem med , men konsulen udbragte selv brudeparrets skål og sparede ikke på sine lagrede vine , så stemningen løftedes snart . Og Agathe så så nydelig og lykkelig ud i sin hvide dragt — 

nu var der ingen trykkende luft i disse Stuer — var dette også virkelig rigtige Stuer1 med loft og gulv og ikke sale , sådan som en kun lever at se i drømme ! 
Bordet var hævet og der blev budt kaffe og likør rundt i salen . Det var lige i aftenskumringen , men man nænnede ikke at tænde lys og rulle ned , udsigten over sundet var alt for pragtfuld — det blæste en frisk fralandsvind med mørkeblå linger jagende gennem vandet og sejlerne strygende forbi i rask fart — Agathe satte sig hen ved vinduet , hvor hun havde siddet den første aften , ligesom for at sige farvel til alt det , hun rejste fra — udenfor hang reflektionsspejlet , hvori man kunne se hele Strandgaden , som den krummede sig fra sydvest til nordost , og over den smalle gade spejledes himlen — i sydvest var det klart endnu , hvor aftenrøden stod , i nordost , i det andet spejl var himlen hel mørk , som truende stormluft . Og det var , som det ene spejl var fortid og det andet fremtid , to spand af tid , et mørkt , et lyst , men hvilket — der var dog nogen vemod i al lykke ! Men der stod Robert ved hendes side — hun knugede hans hånd 

mellem sine :  » å Robert , Robert , at vi to skal følges ad ! « 
De ældre herrer sad med konsulen og diskuterede skibe omkring små cognac’er — en var bange for et af sine fartøjer , han længe ikke havde hørt fra , en anden talte om en af byens unge folk , der var skyllet overbord i en storm , havnekaptajnen opfriskede minder fra sin ungdom da han som styrmand i Brasilien havde været med til at sy hver mand af besætningen ind i sække og sænke dem i havet , sådan havde den gule feber gjort rent ombord , til kun han selv og to matroser var tilbage — til sidst fortalte konsulen om et af hans faders skibe , som de engang havde fået efterretning om , var forlist med mand og mus — først længe efter , da sorgen hos dem , der blev tilbage , havde sat sig noget , fik man at vide , at folkene havde drevet om på havet i mange dage og så vare sultede eller tørstede ihjel — et andet skib havde fundet båden drivende med de døde mænd i — det var uhyggeligt ! Ja , hvad det uhyggelige angår , så havde havnekaptajnen sine dykkerhistorier — men der blev spillet op til Dans inde i stuen , hvor de havde spist ; de ældre herrer flyttede ind i 

konsulens eget værelse og diskuterede videre , om byens fremtid , om det ny jærnskibsværft , der taltes om , og som måske inden få år ville give bedre tider for byen , så kom konsulen med et spil kort og bad dem trække : spar , ruder , hjerter eller klør ? 
Robert og Agathe kørte hele natten igennem landet til Esbjerg , hvorfra de næste dag skulle sejle til London . Agathe havde straks lagt sig til at blunde i kupéen , hun var ikke vant til gilder med vin og champagne . Robert løste hendes sko og dækkede rejsetæppet over hende ; hver gang de skulle skifte tog , og det gik flere gange på , vækkede han hende sagte og næsten bar hende på sine arme over i tog og dampfærge . Hver gang smilede hun til ham og faldt så i søvn igen . Det var blæst op til storm , det hylede om jærn-banetoget og færgen huggede mod søerne , men hun sov trygt , med hovedet lænet mod hans skulder — Robert følte sig så stærk , han , som nu skulle værge hende , det barn hun var , mod alt , de gik i møde i det fremmede land . Og af og til åbnede hun øjnene og 

så på ham med al den tiltro , der var i hendes blik — ja , rolig kunne hun sove i hans arm ! Det trak ind gennem kupéen , den grå morgen dæmrede allerede udenfor , Robert begyndte at fryse , han dækkede også hende bedre til — til sidst , hen ad morgenstunden , sov også han . 
Det var lys dag , da de nåde Esbjerg . En vogn kørte dem til et hotel , der lå højt med udsigt over havnen ; de spiste frokost sammen , så gik Robert alene ned til dampskibet . Havet var uroligt endnu , skønt stormen allerede havde lagt sig . I læ af bølgebryderen lå damperen ved den yderste Kaj ; den var lige kommen fra England , forsinket af det hårde vejr — Robert gik ombord og fik den besked , at damperen havde fået bræk på maskinen og kunne ikke afgå efter bestemmelsen , men først om en dag eller to ; måske måtte de endda vente , til den næste damper kom ind i overmorgen . 
Det hele var en ubetydelighed , der ville intet være spildt ved at vente ; selv om de kom tre , fire dage senere til London end bestemmelsen , ville de komme tidsnok til la plata-skibet alligevel , men der var i dette første 

rejseuheld noget , der virkede på Robert , som om nogen med et holdt havde standset ham i hans løb . Alt , hvad der var foregået i den sidste måned , fra den dag , han var jaget bort som styrmand , hans rejseplan , hans bryllup , alle hans handlinger , alt syntes han var sket ved pludselige indskydelser , uden tænksomt overlæg , blot for at komme ud fra hjemmet , hvor der ikke længer var nogen plads for ham — nu var det , som han fik et stød , der med ét gjorde ham ædru , og det var , som han næppe fuldt ud var klar over alt , hvad han i den tid havde foretaget sig . 
Men oppe i hotelværelset sad Agathe i en sofa med ryggen mod vinduet og så på udsigten i spejlet : der lå havnen med tremastede sejlskibe og en stor engelsk kuldamper , hvor dragerne gik og lossede , yderst lå englandsdamperen med den sortrøde skorsten , og udenfor bølgebryderen skummede Vesterhavet , helt ovre på Fanø snurrede vejrmøllerne rundt , solen brød frem i blink mellem skyerne — der kom Robert gående tilbage ned over havnen — nu forsvandt han under spejlrammen — Agathe rejste sig og løb ned ad trappen for at møde ham .  » Hvad 

siger du , kan vi ikke sejle i dag — men kan vi blot komme tidsnok til London ? «   » Ja , det har ingen fare . «   » Men så er det jo det samme , enten vi venter her eller i London , ikke sandt — for mig i det mindste . « 
De gik sammen ned over havnen . I dokhavnen , hvor den engelske kuldamper lå , var vandet ganske stille , Agathe gik op på bolværket , holdt sig ved Roberts arm for ikke at falde og gik der oppe helt ud til , hvor englandsdamperen lå . Et øjeblik blev hun stående og så ned i vandet : der var fuldt af klare , geléagtige vandmænd ; så kom en stor , rød vandmand ind mellem dem , spredte sine fangetråde ud og lod sig langsomt synke ned over den , den havde valgt sig , til den var ganske forsvunden under dens klokke —  » så du , Robert , hvor den valgte og vragede , inden den fandt en , der var værd at havet «  så tog hun hans arm , og de gik ombord i damperen og valgte deres kahyt . Køjerne var opredte dernede , gennem koøjet faldt lyset dæmpet ind over en kant af bolværket . Agathe lagde sig på den underste køje , hun var træt og ville hvile lidt .  » Hvor rart det er at ligge i en køje ! Å , Robert , om det nu var din 

kahyt , og du var kaptajn på sådan en damper ! «  Robert sad på køjekanten ved hendes side :  » Ville du dog helst have mig som sømand , Agathe ? «   » Måske , men alligevel , derovre , når vi lever sådan ganske for os selv , det bliver også godt . For hvis du var sømand , kunne jeg jo ikke have dig hos mig altid , og så ville jeg lidt være så ængstelig for dig ! « 
Sådan talte de sammen . Og ovenover gik de og skrabede med jærn hen ad dækket og spulede med store svabere . 
» Du Robert , jeg synes ligefrem , jeg holder af den lyd over hovedet med , véd du , jeg har vist dog været bestemt til at være sømandskone — tænk , at jeg er rigtig din kone nu , ja hvordan det så går , bliver det dog det samme som sømandskone alligevel ! « 
Og Robert sad der og holdt hendes hånd i sin og lod sig også betage af alle de kendte ting ombord , og la Platas får var langt borte fra hans tanker . 

vi . 
Et af gardinerne er rullet halvt op , ad den duggede rude bag det rinde regndråberne ned i brede strimer , og gråt , koldt morgenlys falder ind i sovekamret . Vestenvinden står på og pisker regnen mod ruderne , hvert vindstød farer hylende og pibende om hjørnet af hotellet , og gennem vejret lyder uafbrudt en dyb undertone , det er havet , der brøler i det fjerne . 
Agathe er lige vågnet , hun ligger med armen foran sig over sengetæppet og med sin tykke , lyse hårfletning løst ned over natkjolens broderede brystlinning . Robert sidder halvpåklædt på kanten af hendes seng . På det lille bord ved siden af står hotellets to stearinlys , det ene næsten nedbrændt , slukte 

tændstikker ligge spredte omkring på den hæklede lysdug . 
» Du fryser , Robert «  — siger Agathe . 
» Nej nej , min ven ! « 
» Jo jo , din hånd er kold , lad mig varme den , — du — du , jeg er angst , jeg tør ikke — « 
» Hvad tør du ikke ? « 
» Du — husker du iaftes , jeg sagde , jeg var en sømands brud , og du — det tør jeg godt være — men det andet , det at rejse langt bort og aldrig vende tilbage — « 
» Er du bange for det ? « 
» Forstå mig , Robert , jeg er ikke bange for at følge dig , men jeg er bange for , at du ikke tror rigtig på det selv , at du ikke er med af hele dit hjerte deri — sig mig ikke imod , for jeg kan se det på dig , Robert ! « 
» Men min egen ven , hvad vil du da , vi skal gøre ? « 
» For ser du , Robert , det er jo ligesom hele vort liv , vi sætter på spil , og jeg har jo slet ikke været bange før , men det er så underligt , når jeg tænker på det nu , det er så nær — den kom sådan over mig , den tanke , at nu sætter vi livet ind — og så 

tør jeg ikke vove det , tør det ikke — jo vist fryser du , Robert ! « 
Robert havde bøjet sig ned over hende , for hun næsten hviskedee ; han klappede hendes hænder , som havde sluppet hans :  » Du lille hare , sådan en lille hare , «  sagde han ,  » er det mig , der har skræmt dig ? « 
Hun så forundret op på ham :  » Du — nej slet ikke ! Men det er jo alligevel for din skyld , at jeg ikke tør— for jeg tror slet ikke , det vil blive et liv for dig at leve — jeg har jo aldrig set fremmede lande , men når jeg tænker mig dem , tænker jeg mig noget så vidt og stor , hvor øjet ikke finder hvile , og sindet ikke finder fred , fordi vi slet ikke véd , hvad det er , vi vil nå — sér du , det er vist , fordi det er så nær på os nu , at alt dette falder mig ind — og det er jo kun , fordi jeg holder så meget af dig — « 
» Men hvad skal jeg gøre , kæreste , her i landet ? Der er lukket og stængt for mig nu . Nej nej , Agathe , vi to taber ikke modet for så lidt — lad os rejse , som vi har bestemt , det er jo ikke til så fremmed land endda ; husk på , jeg har været derovre før ! « 
» Ja Robert , du har jo ret . Det var et øjeblik , jeg véd ikke hvordan , at modet gik 

fra mig . Det var vist , fordi jeg syntes , at du selv ikke var ved så godt mod som ellers . Måske det stygge vejr også er skyld deri — det var lige , da jeg vågnede , den ængstelse kom over mig . Og jeg har det jo så godt , bare jeg er hos dig , Robert min egen ! Nu er det ovre alt sammen . Jeg er slet ingen lille hare — jeg går med dig , hvorhen du vil ! « 
Men regnen udenfor blev ved at piske mod ruderne , og vindstødene hylede , og det grå morgenlys blev ikke lysere . Agathe tav og svøbte tæppet tættere om sig , som om hunfrøs . 
Robert lagde armen om hendes nakke og kyssede hende . Hendes læber var kolde .  » Det er dig , som er kold , og ikke jeg . Rigtig så kold som en fisk ! « 
Agathe smilede til ham ganske svagt , så drejede hun hovedet om mod vinduet og blev liggende tavs med halvt lukkede øjne , seende ud mod det fjerne . 
Først om eftermiddagen sagtnede vejret ; Robert tog sine tyksålede ankelsko på og gik ad den sølede vej , hvor^nu alle små-bækkene fra klitbakkerne havde afløb , ned til 

havnepladsen for at høre , om der var udsigt til snart at komme afsted . Nej , endnu kunne ingen bestemt tid siges ; man blev sagtens nødt til at afvente den anden dampers ankomst i morgen . Med den besked gik Robert hjem til Agathe , men han havde ingen ro på sig , og kort efter gik han ned til havnen igen . Klitbakkerne lå i halvmørke , petroleumslygterne var allerede tændte og flakkede i blæsten , tunge regnskyer kom endnu uden ophold drivende ude fra havet . Robert var ganske alene på den brede havneplads , kun henne ved den engelske damper så han en kone gå op og ned , formodentlig i færd med at samle kulstykker sammen . Frem og tilbage gik han og lod sig blæse igennem ; der var en mismodsstemning over ham , som han aldrig havde kendt til før — den skulle blæses bort af frisk søluft . Han , Robert Brorsen tabt modet — og hvad var det da , der havde knækket kækheden i ham ? Ventetiden , uvirksomheden , uvisheden af det , han gik i møde — snak , det var intet at tale om . Eller var det Agathes modløshed , der havde smittet ham — det var jo dog kun et øjeblik , hun havde været forsagt , og var det 

at undres over , når hun vågner op til kulde og regn den første morgen , hun er ude ? 
Nej , det var ikke det ; men der havde ligget og slumret minder i ham om , hvad elskov var , minder , der var lidenskab og vildhed i — og så var den , han nu ejede , en lille pige , for hvem vildhed og lidenskab ikke var — kun hengivelse og kærlighed , som hun selv forstod — den samme stille hengivelse uden lidenskab , hvormed hun havde i agt sig i hans arm — måtte han ikke takke og elske hende så inderligt for det — og dog havde der været så dyb en skuffelse deri , at det mest af alt var det , der havde frosset modet ud af hans sind . 
Han skammede sig for sig selv og samlede al sin selvforagt i et eneste udbrud :  » En fordømt landkrabbe er du bleven , Robert ! «  så gik han igen op og ned ad kajen og lyttede til bølgeskvulpet mod bolværket . Oppe i hotellet blev der tændt lys — det var i deres eget værelse , det måtte være Agathe , som tændte det . Og et øjeblik , kun et eneste øjeblik fløj det gennem hans tanker , mindet om den aften , da Lulu havde ståt og vinket under bjerget — og nu Agathe , ville han vove livet nu for at nå ind til hende ? 

der lød et skrig nede fra vandet tæt under hans fødder , og gennem mørket skimtede han hovedet af et menneske , der kæmpede for at holde sig oppe , kun en favns længde fra bolværket . Robert råbte ned , men fik kun en ynkelig stønnen til svar , mens mennesket syntes at drive længere ud ; han så sig om efter hjælp , men øjnede ingen , så skød han uden betænkning skoene af sig , og sprang ud . Han fik fat i et bovnende skørt , der flød øverst på vandet og holdt oppe , så klamrede den druknende sig om hans arm og trak ham et øjeblik under vandet , men med den anden arm tog han et stærkt tag og vandt op igen — i det samme blev der kastetlen Bøje ud fra den engelske damper , hvor skriget også var blevet hørt . Robert nåde den og arbejdede sig hen til skibssiden , faldrebstrappen blev firet ned og et par kraftige irske fyrbødere slog klo i ham og den kone , han havde reddet . Konen måtte blive ombord , til hun kom til sig selv igen , men Robert gik hjem til hotellet , drivvåd . 
» Men Robert dog ! « 
» Ja , jeg gik dernede ved havnen og så mig ikke for i mørket og så plumpede jeg i , du ! « 

» Og dine gode klæder , de må straks i blød — og dit ur , mon det tåler søvand ? «  — Agathe gik ud for at bede om kogt vand , en hel ballie fuld —  » men tænk , Robert , om du nu ikke havde kunnet komme op igen , hvad skulle der da blevet af mig ? nej værsgo , nu skal du pænt gå i seng og blive der ovenpå det kolde bad ; jeg vil også selv gå tidlig til ro , jeg har været så træt i dag . «  så kunne hun ikke mere , hun faldt ham om halsen og brast i gråd :  » å gudskelov , å gudskelov , at der ingen ulykke skete ! « 
Men nede i hotellets skænkestue kom folk ind og fortalte , hvad der var sket nede ved havnen . Den kone der ville have druknet sig , var en bondekone inde fra landet , som nok var gjort tosset af den indre mission ; nu var hun kommet helt til sig selv igen , men om ikke styrmand Brorsen havde sprunget ud efter hende , var hun nok pænt blevet nede hos fiskene — hele aftenen blev der talt om hans kække bedrift , og en deputation blev sendt op for at bede ham ned ; men døren var ikke blevet åbnet for deres banken og Robert havde kun svaret derindefra , at han var i seng og ikke ville komme ned den aften . 

men næste morgen slap han ikke . Straks til frokost var værten der med en lykønskning og præsenterede ham Esbjerg Avis , hvor hele begivenheden stod malerisk beskrevet . Agathe så på ham med store forundrede øjne :  » Men det har du jo slet ikke fortalt mig , Robert , og jeg , som slet ikke var venlig mod dig , som du fortjente , bare skændte på dig — men hvor har du lov at udsætte dit liv sådan — dit liv , Robert , dit liv , husk på , vi er to om det nu 1 « 
Robert skar skiver af oksestegen med lange sindige tag :  » De fandens aviser , alting skal de gøre et stort numer af ! « 
Efter frokosten kom kaptajnen fra den engelske damper op på hotellet for at tale med Robert . Han var i kattepine , fortalte han , i morgen skulle han sejle , og i går havde han måttet lægge sin styrmand ind på hospitalet , han var på en gang bleven lam i begge benene og der var ingen udsigt til at få ham kureret for det første — nu var det blevet ham fortalt om Robert , at han var ledig , og han havde jo sét i aftes , hvad han duede til — nu ville han tilbyde ham plads som styrmand ombord på sin damper — om Robert da 

følte sig tilfreds , kunne han sejle et år med ham og så tage skibsførereksamen i England og selv få skib at føre — for et stort rederi i Southampton ; han gad se den , der kunne byde et bedre tilbud ! 
Robert sad uden at svare og så gennem vinduet . Han tænkte på Agathe og alt det , de havde talt sammen morgenen før . Og han bad om betænkningstid til næste dag . 
» Ja mr . Brorson , i morgen eftermiddag skal vi lette , men jeg stoler på , de slår til , så skal de få betænkningstid til i morgen tidlig — husk på , bedre tilbud kan ingen give dem ! « 
Der blev holdt fest til ære for Robert om aftenen i hotellets sal . Det var værten og et par af byens folk , der havde fået ideen , så kom styrmanden fra  » det forenede « s damper , der stadig lå og reparerede på maskinen , han kendte Robert fra før og havde ståt på hans side overfor selskabet og syntes det var en skam med hans afsked , så kom endelig kaptajnen på den engelske kuldamper med — det hele blev et muntert improviseret gilde og Robert og Agathe indbødes højtideligt som æresgæster . Der blev holdt 

taler for dem og drukket skåler og sunget sømandsviser , både på dansk og engelsk . Agathe var munter og helt overgiven , men Robert var adspredt , var ikke rigtig med i lystigheden , bad dem blot holde taler for andre ting end for ham . Og han fik sin ven styrmanden til at give sin vise om damperen  » Reform «  : 
visen om - » Reform «  .* ) 
syv matroser er vi , ude nu på sjov , fulde , ja som alliker , må vi be’ om lov ! Nåda krabber , se jer for , slå et par slag bak — syv matroser kommer her , ind fra skagerak ! 
Vi stod ud fra hartlepool , det var med  » Reforme , lastede med stangjern op til skot og luger , stak så næsen lige i en hård novemberstorm , så vor gamle plimsollbåd knagede i alle Fuger . 
Malt og fikset udenbords , rådden som hun var , 
fandens hurtigt , lover jeg , forgyldningen gik a’ den , lækkede som en hummerdåse , sejlede som et kar , styrede som et vandtrug , rullede som katten . 
Snuden op og snuden ned , hytten fuld af vand , alle kullene i drift , lasten ligedan , lå der så med slagside , styrbords side op , ramlede for hver overhaling som en smedeshop — 
* ) visen om  » Reform «  er en fri efterdigtning efter 
rudyard kipling’s  » The cruise of the Bolivar . « 

nå , vi hev ved pumperne , ej et øjes hvil huggede , rullede dag og nat , det var sømands reel ! Sju , kompasset snurrede som en kattekilling rundt , nå , så gav vi dansen op , damen hun fik ondt ! 
Skipperen han stod deroppe midt i søens sprøjt  » Skidt med skuden , «  sagde  han ,  » den er assurert i Lloyd , men om i gir op , Manne , så er i levért og i har fanden ikke hos Vorherre assurért ! « 
» Vel kaptajn , så tager vi da et snuptag , så det dur inden også pumperne med resten går en tur ! «  ja , for der var spulet dæk — ad helvede til med alt bare mast og skorsten stod , hvide helt af salt . 
Sådan gik da hele rejsen , vejret det var sødt , livet holdt vi da , om også vi blev gennemblødt , vi som skulle været tyve gange mindst tilbunds , klarede vi ej skuden flot , lige ind midtsunds ! 
Syv matroser er vi , jo jeg siger tak som vi klarede skuden gennem skagerak ! Syv matroser er vi ude nu på sjov fulde , ja som alliker , spør’ vi om forlov ! 
Rundtom klappede de og råbte bravo . Agathe havde givet sig helt hen i festens stemning og nynnede det sidste Vers med , som styrmanden gentog flere gange . Så brød Robert op og takkede dem alle , Agathe fulgte med ham bordet rundt og sagde godnat til hver især . Den engelske kaptajn så spørgende på ham —  » till to—morrow «  , nikkede Robert . 

Agathe løb forud op på deres værelse . Robert lukkede døren efter sig , så spurgte han hende alvorligt :  » Lagde du mærke til den engelske kaptajn , som var med ? « 
» Han med det store røde skæg , der sang  » O my Charlie «  , ja vist lagde jeg mærke til ham ! « 
» Hør nu , Agathe , han har tilbudt mig pladsen som styrmand på sin damper , og jeg har lovet at give ham svar i morgen tidlig — ser du , om jeg tager imod , så kan jeg jo blive ved søen , og så lader vi fårene i Buenos aires blive , hvor de er , ville du så være glad — men ser du , så må vi jo skilles ad en lille tid , til jeg finder plads til dig i England — jeg ved ikke engang hvad by vi kommer til at høre hjemme i — « 
Agathe stod ved sengen og så på ham . Al hendes overgivenhed var borte med et og hun havde fået tårer i øjnene . 
» Skal vi skilles ad — er det nødvendigt ? « 
» Kun ganske kort tid , så kommer du over til mig . Græd nu ikke , det var jo dog sådan , du selv ville have det , var det ikke ? Og jeg er jo dog sømand og ikke fåre-klipper i « 

» Ja , du har vist ret Robert — å Robert , jeg véd ikke , hvordan det er , jeg har været — jeg har været rent ude af mig selv i disse dage — jeg er ellers helt anderledes , slet ikke nogen lille hare ! « 
Robert vågnede tidlig , op til en solklar , frisk efterårsmorgen . Han stod længe ved vinduet og så ud over det blå hav , så vendte han sig mod sengen , hvor Agathe sov trygt endnu — nu var han sig selv igen , nu var der ingen uvished , intet mismod længer , nu var det søen , der kaldte ! Han gik uden at vække Agathe ned til havnen , ombord på den engelske damper — sort og snavset var den , men et godt søskib , og den tilhørte jo et rederi , der var godt at komme ind i — kaptajnen modtog ham og de gav hinanden håndslag —  » jeg ventede dem så sikkert , se nu skal jeg vise dem deres kahyt , snævert har vi det , hverken kaptajn eller styrmand kan have kone med ombord , men så meget bedre plads til fragten — og vort mandskab er mest irlændere , har de haft med de folk at gøre 

før , mr . Brorson ? De véd , enten ven for livet eller fjende til døden , sådan er irlænderne ! « 
Da alt var afgjort , gik Robert hjemad til hotellet for at hente sine papirer og pakke sit tøj . Han fløjtede — hvordan var det , han havde ikke fløjtet siden han var styrmand ombord i islandsdamperen ! Og oppe i hotelvinduet stod Agathe , også hun så ud over havet — han hilste fornøjet op til hende . Så pakkede han deres kufferter om , hans tøj for sig og hendes tøj for sig . Imens forklarede han hende , hvordan de skulle indrette alt : nu skulle hun rolig vente her i Esbjerg , måske en uge , måske fjorten dage , så snart han så var kommet til England og kunne indrette alt for hende , ville han skrive eller telegrafere til hende , så skulle hun rejse over med Englandsdamperen — 
så standsede han pludselig , han hørte , hvor hun kæmpede med gråden .  » Men græder du nu igen , Agathe ? « 
» Hvorfor skal jeg blive alene tilbage — kan jeg ikke følge med dig ? « 
» Ikke i den kuldamper , Agathe , ikke engang kaptajnen kan have sin kone med . Desuden , det er da langt bedre for dig siden at sejle i 

en rigtig passagerbåd , den samme , vi skulle gået ombord i , om vi havde været på vejen til Buenos aires ! Tro mig , jeg vil ordne alt på det bedste for dig , og når vi da mødes i England —- « 
» Men om vi nu aldrig mere mødtes , Robert ! « 
» Nej , nu må du være fornuftig , barn — det er jo fint vejr nu , stormen har raset ud for denne gang — hør nu på mig , hvordan jeg ordner det — du bliver så her i Esbjerg — penge skal du få «  — der var virkelig i dette øjeblik noget i Roberts stemme , der mindede om den gamle konsul , ham , Agathe ikke turde tænke på at modsige —  » så bliv du her , til du hører fra mig , og husk på , du er ingen lille pige ude fra glasværket nu , men du er min hustru , Robert Brorsens hustru ! « 
Der stok tyk sort røg efter den engelske damper ud gennem grådyb . På havnemolen gik Agathe frem og tilbage , så længe hun kunne øjne den — sådan var det at være en sømands brud — hun tvang sig til at være rolig og ikke briste i gråd , hun havde jo intet at græde for — om få dage skulle hun jo 

selv følge efter ham samme vej ud gennem grådyb , der slet ikke var gråt som navnet sagde , men smilende blåt i eftermiddagssolen ! 
Men så snart Robert var rejst og hun blev alene , kom alt det uforståelige fra disse dage ligesom væltende ind på hende . Hvorledes var alt det kommet , her var sket og hvad var det , der havde forandret både hende og ham ? Ti helt anderledes end ellers havde de begge været . Og ingenting forstod hun . 
Og her i Esbjerg , hvor hun ingen kendte — ja , værten og nogle af dem , der havde været med til festen for Robert ; men ingen , der kendte hende , sådan at de kunne forstå hende — å så trist og modløs og ulykkelig følte hun sig der ! Dagene gik , to tre , så uendelig lange , intet brev — å nej , endnu kunne der intet komme , og intet endnu i en hel uge — da fik hun så syg en længsel efter hjemmet — hun havde jo aldrig været udenfor sit hjem før og var jo — selv om hun var Roberts hustru , og han havde sagt , hun skulle huske det , hvad havde han ment dermed ? — hun var jo dog kun den lille pige fra glasværket endnu ! 

og så pakkede hun sin kuffert og købte en billet til Helsingør på stationen og bad hotelværten sende breve til hendes hjem der . Hun kunne ikke holde ventetiden ud i Esbjerg , hun måtte derfra — Robert kunne da ikke have noget imod det ! Solen skinnede , mens hun kørte gennem landet , på dampfærgen over Storebælt tog hun sin brudebuket frem , den var vissen nu , hun tog en enkelt blomst ud for at gemme , så kastede hun buketten ned i kølvandet . Mågerne , som kredsede om færgen , dykkede ned efter den , men ville ikke have den . Agathe blev ved at se efter den , hvor den flød i skumstriben . Det var som at vie sig til havet , syntes hun . Hun havde engang læst de ord etsteds . Og der var en så vemodig klang i dette : at vie sig til havet . 

vi . 
Langt ude på det ville hav , hvor solen ildrød og kold synker ned bag revne skyer , der fødes i jævndøgnsnætterne de store storme . Der er ingen , der ser det uden en enlig måge , som i dagevis har fulgt en damper over havet og nu er på vejen hjem — med ét føler den , hvor stormen suser den ind under vingerne og letter den flugten , og når morgenen gryer , sér den bølgerne skumme hvidt dybt nede under sig — til den øj ner en sandet kyst i det fjerne og møder strandmågerne , der flyve lavt hen over revlerne og dyppe vingerne i brændingen ; ind over land slår den følge med dem , skrigende : nu kommer stormen , vi bringe stormen med os ! Og stormen farer hen over det lave land , pisker skagerak i skum og kommer susende ned gennem Kattegat . Sejlerne 

søge nødhavn og damperne hugge i den hårde krappe sø , fiskerne , der ligge ude med sildegarn , sætte klyveren op og jage hjem til lejerne , hvor de høre til , og ude over grundene gø sælhundene mod vejret . Men videre , ned over Sjællands kyst suser stormen , fejer gennem de små fiskerlejer og sommergæsternes forladte villaer , sætter vandet ind i sundet og skyller badebroer og strandhaver væk , fyger ned langs bakkehældet og river de sidste blade af træerne , tuder på vejen gennem det gamle glasværks skorsten og slår røgen ned over glaspusternes små huse mellem bakkerne og stranden . 
I sin faders lille hus sidder Agathe ved vinduet , hvor de afblomstrede stokroser svaje udenfor som tørre pinde i blæsten ; foran hende ligger Roberts første brev , skrevet i antwerpen og sendt hende fra Esbjerg . Han skriver , langt og kærligt , at han har haft en god rejse , at han hele tiden tænker på hende , der går i den fremmede by og venter ; men nu skal ventetiden snart være slut — fra antwerpen sejler hans damper direkte til hjemstedet , Southampton , så snart han da kommer dertil , skal han ordne alt til hende der og sende hende 

bud , og så på et glad og lykkeligt gensyn ! Og ind imellem fortæller han om , hvordan han har klaret sin første kommando under fremmed flag : folkene havde det ikke været så svært at tumle , men kaptajnen troede han nok , holdt mere af at sidde i sin kahyt og lege med en flaske whisky end af at stå på kommandobroen — Agathe smiler , glad og stolt , mens hun vælger et rigtig fint ark af sit eget brevpapir og fugter en ny stålpen mellem læberne for straks at skrive svar til ham . 
» Kære , kære Robert , «  skriver hun ,  » først må jeg fortælle dig , at jeg ikke er i Esbjerg , som du tror , men jeg er hjemme i Helsingør igen . For jeg kunne slet ikke holde ud at gå derovre , hvor jeg ingen kendte , og længes efter dig hver time både dag og nat . For jeg har jo aldrig før længtes så inderlig efter dig som nu . Jeg har jo ikke glemt , at du sagde , jeg skulle vente på dig der , men du kan da umulig blive vred på mig , fordi jeg ikke har adlydt dig , du må ikke tro , at jeg i fremtiden vil være ulydig mod dig . Og herhjemme er de så venlige mod mig , både din fader og din moder , og de synes også , det er rigtigt af mig at vente her , til jeg kan komme over til 

dig , hellere end at vente alene i Esbjerg . Straks , da jeg kom tilbage , sagde de til mig , at jeg skulle bo hjemme hos dem og de indrettede så nydeligt et værelse ovenover deres egen lejlighed , det samme værelse , som har været dit engang . Og dog synes jeg , jeg har været så sørgmodig , lige siden du rejste , og jeg har næsten ikke kunnet sove om nætterne blot for at tænke på dig , og det er næsten ligesom det var noget , jeg havde drømt , vort bryllup og alting , og hver morgen var jeg henne på postkontoret for at høre , om der var sendt et brev til mig fra Esbjerg . Men nu i morges , da jeg fik det , var det ligesom det blev søndag og solskin og det skønt det stormer og tuder . Er det ikke mærkeligt , at jeg kan føle mig så tryg og slet ikke er ængstelig for dig , sådan ro giver det mig at læse dit brev , det er vist , fordi du selv er så tillidsfuld og ikke kender til frygt — og dog , som det stormer nu ! 
Men véd du , så snart jeg havde læst dit brev og vist dine forældre det , tog jeg mit tøj på og gik ud , her ud til glasværket , for jeg ville skrive mit svar til dig fra den samme stue her i mit barndomshjem , hvor jeg altid 

før har skrevet til dig . Jeg er bleven varm af at gå imod blæsten , kan du tro , og når far og mor sér mig komme , gør de stads af mig som en prinsesse , og siger jeg , at jeg vil skrive , så bliver de små jaget ud af stuen for ikke at forstyrre mig . Kan du se ind til mig i den lille blå stue ud mod haven , hvor jeg sidder og skriver ? du kender jo glaskuglerne , der stå i pyramide i vinduet , dem vi altid må flytte , når solen skinner , for at de ikke skal tænde ild i vinduskarmen som et brændeglas — véd du , i dag er luften så tyk og grå , at der end ikke falder en lysning igennem dem ned på karmen , og jeg må flytte ganske tæt hen til vinduet for at se ! Og når jeg ser ud i haven , så er alle blade revne af buskene og de bare , tørre grene klaprer mod hverandre i blæsten — det går dem som os andre : den første storm tåler vi nok , men vi holder det ikke ud , når det bliver ved at storme dag ud og dag ind , altid ! Men det er vist kun , når stormen hyler sådan som i dag , at disse sørgmodige tanker falder mig ind , nu vil jeg kun gå og glæde mig til dit næste brev — glæde mig til , at den ligger i solskin langt derude , 

den fremmede havn , hvor vi snart skal møde hinanden ! « 
» Din egen Agathe «  — hun blev ved at gentage underskriften , til papirets fjerde side var fyldt ,  » din egen Agathe , din egen Agathe . «  så foldede hun konvoluten sammen , tog sin kåbe på — sin nye fruekåbe , som hun forsigtig havde lagt over en stol — lagde brevet i en lille taske , hun bar i hånden , og sagde farvel — udskriften til rederiet ville hun ikke skrive , før hun kom hjem og fik konsulen til at se efter , om den var stavet rigtig- 
det var sandt , hvad hun skrev til Robert , at hun var bleven venlig modtaget , da hun kom tilbage — forundret var konsulen bleven , men ikke vred ; tværtimod , det var , som der havde hvilet et tryk over huset siden Robert rejste , og som om virkelig det tryk hævedes ved at se Agathes lille forknytte ansigt igen . Konsulen morede sig med at lære hende engelsk , både for nyttens skyld og for at adsprede hende , hun var flittig og lærenem , men alligevel sky , hun kunne ikke frigøre sig for den tanke , at konsulen dog inderst inde mente , at det var gået skævt med Robert og at han gav 

hende , Agathe , skylden derfor — så kunne gråden stå hende i halsen , mens konsulen smilende gennemgik den lille engelske læsebog med hende , sådan ville hun bede ham om forladelse for alt , hvad Robert havde gjort mod hans vilje , og det skønt det ikke var hendes skyld — det var ikke hendes skyld ! Men konsulen forstod hende ikke , han klappede hende på kinden og sagde muntert :  » i morgen kommer der nok brev til dig , i morgen ! « 
Så kom Roberts brev og al forknythed var blæst bort med ét . Med røde kinder og strålende øjne kom hun om eftermiddagen lige fra den friske skovluft ind i konsulens mørke kontor med brevet med den vanskelige udskrift . Roberts langbenede Broder sad derinde bag pulten , han så altid så nysgerrigt på Agathe , siden hun var kommen tilbage ; han tog meget vigtig mod brevet , rettede et enkelt bogstav i adressen og gav hende det tilbage :  » Nu kan du stole på , det er rigtigt . « 
Agathe stak igen brevet ned i sin taske .  » Hør , tror du , «  spurgte hun ,  » at din fader er vred på Robert , fordi han nu igen har bestemt sig om ? « 

» Nej , kan du ikke mærke det — han er slet ikke ked over det , ikke som før , da Robert ville til Sydamerika — han finder vist , Robert har båret sig helt fornuftig ad nu , om et par år fører han måske en stor engelsk damper , og så kan blæse ad dem , der har smidt ham ud herhjemme ! « 
» Har du ingen lyst at gå tilsøs da ? « 
» Jeg , nej véd du hvad , når jeg kan have det godt herhjemme — nej du , det gad jeg dog ikke — jo en tur for fornøjelse , men andet — nej , jeg siger ikke nej til kontoret her — her skal jeg sidde og nikke til jer , når du og Robert sejler forbi på jeres kuldamper , ikke sandt ! « 
» Pyt , vigtigper ! «  Agathe dansede ud af kontoret , gik med brevet hen på posthuset og vendte så tilbage , op til Roberts moder , som lå på chaiselonguen inde i dagligstuen . Hun tog kåben af og satte sig ved hendes side , endnu med det glade smil på læberne . Der var så hyggeligt og varmt derinde , og søen udenfor så så kold ud i skumringen . Hun nynnede ganske sagte en af de gamle sømandssange . Fru Brorsen smilede til hende , hendes blik søgte stuen rundt . Henne i hjørnet stod 

klaveret opslået .  » Hvor det er synd , du aldrig har lært at spille , Agathe ! «  sagde hun . 
Så gik dagene , til Agathe begyndte at vente brev igen . Med slud og skyet himmel kom de og gik , og næsten hver dag var stormsignalet — to kurve for stiv kuling og tre kurve for storm — hejst på den gamle flagstang nede på skibsbroen . Agathe holdt sig kæk , hun var ikke ængstelig for Robert , hun var som en sømands brud skal være , det følte hun — det hjalp hende jo også , at alle omkring hende var så rolige . Men en aften , da stormen tog fat igen , kom konsulen til at sige :  » Fanden véd , hvad det er for en rådden kasse , Robert sejler med ! «  og fra det øjeblik brast det for Agathe . 
Hvorfor kom der intet brev — hvorfor kom der intet brev ? det var dog så tungt at vente og intet vide . Hvor stormen dog hylede her oppe i det lille værelse — Agathe kom helt til at ryste , mens hun klædte sig af . Om det var en gammel rådden skude , Robert nu var ude med , langt ude på havet måske eller ind under en kyst , hvor de ikke kunne redde sig , om skibet stødte på grund — om det nu kæntrede i brændingen og skiltes ad — å nej , 

nej , hun lukkede øjnene tæt i , så syntes hun , hun kunne se det dybe vand , dybt dybt nede , hvor der altid er fred , hvor det ikke høres , om bølgerne rase vildt højt ovenover eller om havet ligger blankt — dybt dernede hvile de , som er druknede , i evig fred — hun slog øjnene op igen — å gud , hun var måske enke nu , skulle altid blive her i dette Kammer , hver aften klæde sig af og lægge sig til sengs , ganske alene , og så ville hun hver aften tænke på Robert , før hun faldt isøvn , roligere og roligere , efterhånden som hun blev gammel og grå — så kom hun til at tænke på makrelerne , som de kom ind kogte på bordet , det mørke kød i dem , vidste hun , kom af de døde folk , de åd — å gud , at hun tænkte på sligt nu ,  » å gud , du , som er i himlen , det er dog vist forkert , at jeg ikke tænker mere på dig , det er dog dig , der styrer både hans og min skæbne «  — så faldt Agathe til ro med en gammel aftenbøn , hun havde bedt med sine små søskende derhjemme fra den tid , hun gik til præsten . Og mens lyset flakkende brændte ned i stagen , fulgte de samme tanker hende i drømme : hun var ude i sin faders hus ved glasværket , hun kendte 

den høje skorsten igen og stranden med marehalmen og sundet udenfor , det blæste en forrygende storm ind fra Kattegat , og langt ude kom en sort damper — hun kendte den straks , det var den engelske damper , Robert var ombord i . Den drev ind , den stødte , den skiltes ad , der hang en bevidstløs mand over en bjælke , som flød mellem bølgekammene , så kom en brådsø og slængte den helt ind mod land . Agathe følte en kraft i sig , som kunne overvinde alt , hun løb ud i brændingen og greb fat i den druknende sømand , en ring så hun , han havde på fingeren , det var hendes ring , det var Robert , Robert ! 
Da Agathe vågnede , skinnede solen ind til hende , vinden var drejet mod nord og det var klart vejr . Hun var glad igen som før og skyndte sig med at klæde sig på , der var måske brev til hende i dag . Nej , intet brev endnu — men ved middagsbordet læste konsulen sit engelske blad :  » se her ,  » Blarney castle «  , det er jo Roberts damper , den er kommen til Southampton med alt vel , det er da mærkeligt , vi intet brev har fået ! « 
Heller intet brev næste morgen . Ingen af dem kunne forstå det , allermindst Agathe , hvad 

kunne der da være i vejen ? Et brev kunne jo gå fejl , men alligevel — Agathe blev forknyt igen , nu vidste hun jo slet ikke , hvordan eller hvornår hun skulle komme over til Robert . Og den eftermiddag gik hun op til sin moster , gamle jomfru lind , hun måtte jo dog sige hende farvel , før hun rejste . 
Gamle jomfru lind var da egentlig moster til Agathes moder , men hun kunne godt blive ved at være moster for en generation endnu , ti de sidste tyve år havde ikke gjort jomfru lind ældre . Med sit sorte fløjls net over de grå hår gik hun , lille og vims og altid fornøjet , om i sine to små Stuer , hvor hun var sin egen herre , for hun ejede jo det lille sted selv og svarede sin skat deraf til kommunen .  » Men er det dig , Agathe , der kommer igen — lille frue skulle jeg da sige , og en fin lille frue er du da bleven — ja , jeg havde jo hørt , at du var kommen tilbage og at i skal bo i England — det er da også langt bedre end at rejse så langt bort , og så bliver du dog styrmandsfrue , ja kaptajnsfrue også — ak ja , lille Agathe , sæt dig nu hos mig ligesom den vinter , kan du huske , når du havde mødt din kæreste her udenfor — ja , gudskelov , det dog 

går nogen godt her i verden , at de får den , de holder af ! Kom skal du se , her i min skuffe har jeg en gammel stilebog af dine , kan du huske , det halvår , du læste til konfirmation herinde , da kom du så tit ind til mig og så skrev du i den bog ligesom i en dagbog — se , her har du skrevet : jeg ville ønske , mit liv blev en roman ! Herregud ja , den er jo næsten en roman — ja , livet er nok en roman for os alle , kun er den tit trist for mange af os . Ja , lille Agathe , jeg var jo også engang sådan en ung pige som du er , og jeg var forlovet med en sømand også , men han var på de lange rejser , og hans moder ville ikke have , han måtte få mig , men hun gik så lumsk med det , og sagde det ikke rentud hverken til ham eller mig — men ser du , i den tid var det jo så kostbart at sende breve langt borte fra , derfor sendte han altid sine breve til mig indeni dem , han skrev til sin moder og han vidste jo ikke andet end at hans moder gav dem til mig , og jeg gav hans moder breve til ham , men jeg kunne jo ikke forstå , hvorfor han aldrig svarede — så til sidst kom jeg en dag op til hans moder , netop som hun fik et brev fra ham , og da kunne hun ikke 

skjule et brev , der lå indeni til mig — et kort brev var det , bare to ord , ikke mere — han skrev fra et sted i Amerika , at han havde giftet sig der , fordi jeg havde glemt ham og aldrig svaret ham tilbage — å Agathe , du kan tro , det var drøjt , da jeg begyndte at forstå , hvorledes det hele var gået til . Ser du , lille Agathe , sådan har hver af os sin roman , somme tider er den trist og somme tider er den glædelig , men Vorherre må vel have en mening med begge dele ! « 
» Men hvad du må have gået igennem , moster , for at blive glad igen ! « 
» Å , lille Agathe , det var endda ikke så svært . For sér du , han kunne jo ikke gøre for det , han ville jo ikke have bedraget mig . Og derfor siger jeg dig , om alle andre mennesker kan du have lov at tro , hvad du vil , men tro aldrig , at en sømand er falsk — tro aldrig , at en sømand farer med svig ! « 
Hele den aften syntes både konsulen og fruen , at Agathe var helt underlig i sit væsen . Og konsulen svor på , at om der ikke i morgen tidlig kom brev fra Robert , ville han telegrafere 

over til ham for at få at vide , hvad der var i vejen . Men næste morgen var brevet der . Agathe fløj konsulen om halsen , da han kom op fra kontoret med det , hun kyssede brevet , kyssede dronning Victoria , der sad på frimærket , så løb hun op på sit eget værelse for at åbne det . 
Og så var det et kort , koldt brev . Ja , var det ikke — sådan som han skrev , at det undrede ham , hun var rejst hjem ligesom et lille barn , der ikke turde være ude , og at nu havde hun det vel så godt derhjemme , at hun slet ikke brød sig om at komme over til ham ; alligevel havde han lejet en lejlighed hos en mrs . Percy i Kent street i Southampton — så skrev han , at han nok hele vinteren skulle sejle i fragtfart mellem Bilbao og Southampton , regelmæssige ture altså ; men han skrev intet bestemt om , at hun skulle komme , bare det , at hun kunne jo gøre ganske som hun ville — hvad var dog dette , hvor kunne Robert skrive således til hende ? 
Hun græd længe over det brev , så lod hun det ligge åbent på bordet og gik ud . Ud til sit gamle hjem , ud til stranden mod Kattegat . Det var mildt og stille vejr , let 

overtrukket , med en klar stribe op over kulien , der stadig kom højere op , til det blev helt solskin . Havet var roligt , kun lige ind mod strandbredden slikkede sagte bølger op ad sandet . Og Agathe kom til at tænke på , hvor ofte hun som lille pige havde gået her , og senere , når hun var bedrøvet , og hvordan hun da havde lavet ord til den Melodi , der var i bølgeslaget og sådan ligesom sunget sin sorg bort . Da var det , som de dage kom igen , hun var jo kun et barn endnu — barn , det havde Robert jo også kaldt hende — og ordene kom igen , ligesom dengang , til hun gik og sang hen for sig selv : 
havet skinner solblankt og glat , slikker langs stranden med kattetunge , sletter mine fodspor , i sandet sat , tager med dem mine drømme unge , suger dem ad sine dybe strømme langt , langt bort , hvor jeg aldrig f6r — det er kun en stakkels lille piges spor , det er kun en stakkels lille piges drømme ! Træt er min fod , sorgtung min gang , hel dybt mine fodspor træde . 
I bølger , som vige , tag med jer min sang til ham , der er al min glæde ! 
Find hans skib , hvor det ligger for Anker , nyn for dets stævn og skvulp om dets ror , — det er kun en stakkels lille piges spor , det er kun en stakkels lille piges tAnker ! 

det var også nu som dengang , hun kunne virkelig endnu synge sin sorg bort — og da hun kom tilbage til konsulens , havde hun næsten glemt , at der lå et brev derinde , som hun slet ikke kunne forstå . Fru Brorsen ventede på hende . Da hun kom , kaldte hun hende hen til sig .  » Lille Agathe , «  sagde hun ,  » vi har læst det brev , du har fået fra Robert , du havde jo ladet det ligge åbent på dit bord . Vi ville gerne beholde dig her , det véd du ; men nu er det min tro , at du bør rejse til ham straks . « 
» Det vil jeg jo også gerne , men hvad kan jeg have gjort ham , at han skriver sådan , som om det var ham ét , enten jeg kommer eller ikke ? « 
» Vær ikke bange , mit barn , det klarer sig nok . Men rejs over til ham . Og vær gode mod hinanden derovre i det fremmede land ! « 
I de samme dage sejlede Robert med  » Blarney castle «  igennem den spanske sø . Der var kommet en bitterhed i hans sind , som han ikke selv helt kunne forklare sig eller 

forstå . Han havde følt den fra det øjeblik , han i Southampton havde fået Agathes brev , hvori hun skrev til ham , at hun var vendt tilbage til Helsingør . Det var den dag , han lige kom fra mrs . Percy og straks ville telegrafere over til Agathe , at nu havde han den nydeligste lille lejlighed til hende , da lå det til ham på posthuset , det brev — og så var det , den underlige bitre følelse med et var kommet op i ham . Der var noget , som krænkede ham deri , at Agathe ikke havde holdt sig til , hvad han havde bestemt for hende . Hvad ville de tro og sige i hans hjem , når han således sendte sin unge hustru alene tilbage ? Det var , syntes han , som om Agathe havde mindre ærefølelse end han . Et barn var hun endnu , et barn uden omtanke for , hvordan hun bar sig ad — og han , hvordan var det dog gået til , at han havde bundet sig til et barn ? Så var det , han lod dagene gå hen uden at skrive , og først lige før  » Blarney castle «  stak i søen igen , skrev han det korte brev hjem til hende . Og jo mere han nu tænkte på Agathe , des mere stod den regnvejrs morgen i Esbjerg ham i tankerne — den regnvejrs morgenstund voksede og voksede 

i hans erindring , til den tog lys og liv fra alle andre minder om hende . Selv hans gamle skinsyge vågnede : om hun havde haft en anden i tankerne og kun taget ham , fordi han var konsulens søn ! Om hun nu gik i Helsingør og lod sig glo på af Eggert og byens andre unge flabe — hun , Robert Brorsens hustru ! 
Gud hjælpe da den landkrabbe , finder jeg ham frem , som har stjålet en sømands brud ! 
Robert fløjtede sit gamle yndlingsomkvæd mellem tænderne , mens han gik frem og tilbage på kommandobroen og så bistert ud over det oprørte hav . Og så var det jo vrøvl og nonsens det hele , ingen grund i verden til hans idiotiske mistænksomhed — hvorfor skulle han også altid tænke på det ene og ikke på al den kærlighed , der var dem imellem — god damn , som om der ikke var andre ting at tænke på under en efterårsstorm i den spanske sø ! 
Men medens  » Blarney castle « lå og lastede i Bilbao , sejlede Agathe over Nordsøen . Betaget af den første aften på havet havde hun stået 

lænet til rælingen og spejdet ud mod den synkende sol , så var hun gået tilkøjs , men kunne ikke falde i søvn for vandets buldren mod skibssiden ; nu stampede og rullede damperen , så hun følte sig syg , hele dagen efter var hun søsyg , lå og stirrede sig svimmel på koøjet , der bevægede sig op og ned , mens søerne vaskede opad det , op og ned uden stands , op i blegt hvidt lys og ned i boblende grønligklart gennemsigtigt vand . Indtil damperen næste morgen nåde England og Agathe bleg og forkommen sammen med de andre passagerer kom op på dækket for at gå i land ; det sneede , kold , våd tøsne , men de havde alle deres billetter i orden og på kajen holdt toget og ventede . Ind over land lå der en brandtåge , tættere og tættere blev den , alt som toget kørte , forbi byer , hvor gas og elektriske blus brændte i gaderne midt på dagen , til det blev en eneste by , de kørte igennem , forbi den ene store station efter den anden , alle fuldt belyste , krydsende tog efter tog med tændte lanterner ; til sidst standsede toget , Agathe viste sin billet og blev ført over i et andet træn , der stod og hvæsede og så så legetøjsagtig lille ud under stationens 

vældige Buer , så gik farten videre , ud i den samme underlige nat , til gadernes lysrækker hørte op at flimre gennem tågen , og der blot blev en ensformig grå tåge ud over flade marker , så med ét lysnede det , brand-tågen lå igen over landet bagved , men foran var det klart og solen skinnede mildt over sydengland . 
Toget sagtnede farten og gled ind på Southamptons banegård . Agathe tog et andet papir op af sin pengepung , rakte det til en drager og fem minuter efter kørte hun i en cab op foran Percys hus i Kent street . 
Men Roberts damper var ikke i Southampton endnu . 

Viii . 
På Southamptons stensatte Kaj går Agathe sammen med mrs . Percy . Hun kan næppe forstå , at det er en dag først i december , så klart skinner solen , så blikstille ligger det brede sund mellem øen wight og fastlandet foran dem som et ubrudt spejl , hvori kølvandsstriben fra en damper langt ude glimter som en stålklinge — det er som en sommerdag ved Øresund , og kun de afbladede skove ovre på wight , der se ud som bløde skygger , tegnede med tusch ned ad øens hvide skrænter , minde om den årstid , det virkelig er . Agathe føler sig glad igen , som den , der har taget en dristig beslutning og udført den , så fik der følge på , hvad skæbnen måtte bringe — men hun havde jo ikke taget fejl : efterårets slud lå bag hende 

nu og her var den fremmede havn , som hun havde set den i drømme , i skinnende Sollys , med livets lykke i gem for hende og den , hun ventede på ! 
Alt det var nu mere end hun kunne udtale for mrs . Percy , ti endnu var det kun de mest dagligdags ting , hun kendte de engelske ord for , men hendes lykkelige smil talte tydelig nok og mrs . Percy forstod hende fuldkommen . Hun pegede ind over havnen , hvor damperne lå i række i en sky af hvidblå damp — derovre var det ,  » Blarney castle «  plejede at lægge til , og at den ventedes , kunne man se , ellers ville de andre dampere ligge tættere sammen ved bolværket ! Mrs . Percy havde rede på alt , hvad der angik søfolk ; og hvert øjeblik mødte de matroser og dokarbeidere , der rev huen af og hilste hende , og hun kendte hver en af dem ved navn — det var for Agathe ligesom når hun spadserede med Robert på broen i Helsingør . 
Fra kajen gik det op ad bakke til Kent street . Det morede Agathe at gå gennem disse travle gader , det var jo første gang , hun var ude på egen hånd og i en stor fremmed by tilmed ; hun var helt stolt af det , at hun 

kunne klare sig så godt — det skulle blive morsomt , når Robert kom , at hun vidste bedre besked med alle ting end han — dont you think so , mrs . Percy i 
alle husene i Kent street så ens ud , to etager høje , med fremspringende karnap på midten og to døre ved siden af hinanden , den ene af dørene førte til trappegangen op til første sal , den anden med dørhammeren på førte lige ind i stuen . Foran alle husene var en smal stribe græs , hist og her med et spinkelt afbladet træ , der om somren lige kunne nå at skygge for vinduerne . Til den side , hvor percy’s hus lå , skrånede terrænet sådan , at husene til gården havde tre etager ; i den nederste etage havde familjerne da deres køkken , medens en hel udbygning af bjælker og brædder dannede brede verandaer både ovenpå og nedenunder , hvorfra der var fri udsigt over gaderne langs havnen og helt ud ud over sundet til øen wight’s skrænter . 
Mrs . Percy gik med Agathe ind i stuen , nikkede til sin mand , der sad sammensunken i en lænestol foran kaminen , tog hatten af , så alle papilotterne i hendes fyldige hår rakte sig , smilede til sin egen runde buttede 

skikkelse i spejlet og skyndte sig så ned i køkkenet . Agathe fulgte med , i disse dage , indtil Robert kom , levede hun ganske sammen med mrs . Percy , så opmærksomt til , hvordan hun lavede mad og indrettede sit hus , spiste hos hende og talte med hende , indtil mrs . Percy’s ord og vendinger og tonefald snart blev hende lige så kendte som hendes eget modersmål . 
Om aftenen sad de sammen ved kaminen , hvor der altid knitrede et forsvarligt stykke favnebrænde , i lænestolen sad mr . Percy , han havde været embedsmand i Indien og var for et par år siden sendt hjem til England som invalid , han var ikke mere end fyrretyve år , og lam i begge ben , men han kunne fortælle historier fra Indien , og nu , da her var en fremmed i huset , fortalte han dem om igen med livlige gebærder og fægten med armene for at gøre dem begribelige for Agathe . Hun sad også og lyttede til , men han var ikke så let at forstå som hans kone var . Nej , så var det bedre , når mrs . Percy gav sig til at fortælle om sit arbejde : hun udgav sammen med nogle andre damer et ugeblad for søfolk , et kristeligt af holdsblad , hvori hun skrev små 

historier af livet , sådanne som kunne fornøje og adsprede sømænd på de lange rejser og lære dem noget tilmed , derfor var det , de alle kendte hende , for hun skrev ikke som et hængehovede — nej , nej , mrs . Percy var ikke noget hængehoved , hun vidste nok , hvordan hun skulle få en britisk sømand i tale . Og hun fortalte om , hvordan hun var kommen ind på det arbejde — først havde hun lært en ung Matros at kende , dengang hun rejste med sin syge mand hjem fra Indien , han havde bedt hende skrive til sig , når han igen skulle ud ; så havde han vist hendes brev til en af sine kammerater , der var så forladt i livet , at han slet ingen havde , der brød sig om ham , så havde denne mand bedt mrs . Percy om et brev , for det var ligesom at have en ven , sagde han — nu ja , sådan blev vort blad til , lidt efter lidt ! Og Agathe sad og stirrede ind i ilden , mens mrs . Percy fortalte , og tænkte på , hvor tungt det måtte være , at stå ensom i verden uden en eneste ven — å hvor hun dog længtes efter Robert , længtes efter at se ham , kysse ham — der kunne jo dog ikke være noget imellem dem , når de mødtes her , alt det , der havde ængstet hende , havde søen 

skyllet bort — hvad andet der var , ville hun kysse bort — og i morgen måtte damperen da komme — dont you think so , mrs . Percy i 
det var tykt i vejret , da Agathe stod op næste morgen og så ud gennem vinduet . Tunge skyer lå i lag over sundet og ingen farve var der noget steds , så man næppe kunne skelne , hvad der var kystlinje og hvad der var skyer . Men Agathe lo , mens hun klædte sig på — det var i eventyrene , hvor prinsen kom sejlende i guldbåd med silkesejl , der hørte solskin til , absolut ; men her , i hendes eget eventyr , hvor han kom i en sort kuldamper , her kunne det være det samme —  » og jeg vil mig en styrmand ha’ «  nej , nej , hvad er det dog for en styg vise , der rinder hende i tankerne — tænk , at hun har kunnet gå og synge den højt engang — gudskelov , at Robert aldrig har hørt det ! Ned til havnen ad den kendte vej går Agathe , nej hun løber , sådan skynder hun sig — derovre foran fabrikkerne med de korte skorstene , ligesom afskårne rør , hvor røgen vælter ud i skyer , der ligger jo  » Blarney castle «  , Agathe tager ikke fejl , hendes skarpe øjne læse navnet — gennem fodtykt kulstøv , 

forbi sværtede dragere , udenom lokomotiver , der sagte hvæser sig frem langs kajen , skynder hun sig — kulstøvet står som en tåge i luften , og hun , der har klædt sig så fint på for at møde Robert — der står damp over hele dækket på  » Blarney castle «  og tunge blokvogne holde nedenfor , jærnmalm er den lastet med . Over en trappestige kommer Agathe ombord —  » Mr . Brorson ? han ligger vist og sover i sin kahyt , han har haft vagt hele natten . « 
Der var slet ikke ordentlig inde i Roberts kahyt , et par kufferter stod på gulvet , urørte som Agathe havde pakket dem den dag i Esbjerg , og grønne blikdåser med tobak stod på hylderne , selv lå han og sov i køjen . Han vågnede , idet døren skødes til side , i næste øjeblik lå Agathe om hans Hals , kyssede ham , knugede ham , gav ham ikke lov til at sige et ord — 
» Er du vred på mig , Robert , at jeg ikke gjorde , som du havde sagt ? « 
» Tys barn , det er jo mig , som har gjort dig uret , gjort dig uret , barn — « 
» Se Robert , nu er vi igen sammen i kahyt ligesom den første dag og nu er det din egen 

kahyt . Hør hvor de slæbe og støje ovenover os , det er også ligesom den dag , og se , nu flimrer det gennem koøjet , det er vist solen . der kommer frem ! « 
» Ja , om det var mit eget fartøj , jeg kunne byde dig velkommen i . Men det kommer snart , det kommer til næste år , darling ! « 
Og han tog hende i sine arm og klemte hende ind til sig . 
» Du Robert , du kan tro , det er flinke folk , du har fundet til mig at bo hos — jeg forstår nu alt , hvad mrs . Percy siger , og vi er inviterede til at holde engelsk jul hos dem med plumpudding og mistelten — for du bliver jo julen over , mrs . Percy har fortalt mig det og hun ved besked med alt — ja hvor du har tænkt på alting , at jeg kan have en veninde , når du er borte , ja , for en veninde er hun — og du Robert , hvor dine forældre var gode og venlige mod mig , du kan tro , det var slet ikke galt handlet af mig at tage til dem — men slip mig nu , Robert , at jeg kan ordne din kahyt for dig , du skal tage de ting op af kufferten , du har at pynte med , og gemme de grimme tobaksdåser — lad nu mig , jeg kommer ikke hen til dig , før her er pænt — 

ja , lig du bare der i køjen og følg mig med øjnene — å , din stakkel , som har været oppe hele natten — ja , nu kommer jeg , Robert — å Robert , Robert , du er så god mod mig , altid så flink og god mod mig ! « 
Der blev næsten ingen vinter i Southampton . Ved nytårstid stod der violer og stedmodersblomster i små græsplæner i Kent street , og hen i januar skinnede solen så varmt , at dørene kunne åbnes ud til verandaen , derude sad da Agathe og så ud over søen , ud i det fjerne , hvor Robert nu sejlede . Den første gang , hun havde sagt farvel til ham , og da hun næste dag gik ned til havnen og ikke fandt hans damper på den vante plads , var det for hende , som om noget rent umuligt var hændt , som om der var et åbent hul i vandet der , hvor  » Blarney castle «  havde ligget ; så havde hun gået hjem og grædt , men siden havde hun vænnet sig til det , at Robert kom og rejste igen , og længere var hans ture jo ikke , end at hun straks fra det sidste farvel kunne glæde sig til den dag , hun skulle se ham igen . Så brugte hun ventetiden til at 

skrive brev hjem til Helsingør både for Robert og sig selv , thi hun vidste , hvor doven Robert var til at skrive breve . Merry as a cricket •— kvik som en fåreky iiing , sagde mrs . Percy om hende , når hun kom løbende ned ad trappen , nynnende en stump af en engelsk vise , hun havde lært sig — når hun var alene , spiste hun gerne sammen med percy’s , men ventede hun Robert hjem , så fik hun travlt med at skaffe gode ting til sit eget køkken , så gik hun på fisketorvet og valgte mellem østers og de mange underlige fisk , hun aldrig før havde set , eller på kødtorvet , hvor hun ikke følte sig så lidt vigtig over at kunne handle og have penge nok at købe for . 
Men alligevel kunne hun have urolige timer , når Robert var borte ; der kunne komme med et , uden grund , midt på en solklar dag , sådan ængstelse over hende — da tyede hun til mrs . Percy , for hun var den , der bedst kunne tale hende til ro . Når hun da tog nogle af sine sømandsbreve frem og læste for hende ; de kunne jo somme tider være noget overspændte , men der var altid sådan fortrøstning i dem — et brev især fandt Agathe så kønt : det var engang i fjerne fjærne tider , på en 

øde strandbred i østerland . Solen var ved at synke i havet , og de store skyer , som sejlede ind over land , de var farvede af aftensolens strålende røde skin . Og inde på strandbredden lå trætte søfolk , der havde været ude på havet i deres underlige tunge fartøjer , og hvilede sig i sandet . Og som solen sank dybere , helt under vandet , da skiftede skyernes farve , først til skarpt lyserødt , så til en vidunderlig farve mellem rødt og blåt , der holdt sig og bredte sit genskin over hav og land og over dem , der lå i sandet , til aftenrøden sluktes og mørket slugte alle farver . I den time var det da , at søfolkene der på stranden fandt purpurmuslingen , den kostelige . Det var i fjerne fjærne tider og langt borte , men også for os vil aftenrøden engang gyde sit purpurskær over de skyer , der har hængt tungt over os dagen igennem , og da vil også vi finde den lykkens kostelige skat i sandet , som vi forgæves have søgt på verdens det vide hav . 
Sådan var mrs . Percy’s breve , og det gjorde Agathe godt at læse dem og bagefter tale med hende om dem . Ti mere og mere forandredes Agathes væsen , der kom en 

hæftighed og lidenskab i hendes sind , sådan at hun levede i jublende lykke , når Robert var hjemme , men var rent forpint af nervøs ængstelse al den tid , han var borte — mrs Percy kunne ikke rigtig forstå det , at både hendes glæde og hendes ængstelse således tog til fra måned til måned , ellers plejede adskillelsen at være værst den første gang og sidenhen roligere — Robert faldt det ikke ind , at der var noget usædvanligt deri ; han åndede frit og rolig nu , han vidste , han ejede hende med liv og sjæl — der var det ved deres kærlighed , prøvet og modnet som den nu var , at den gav Robert sådan ro i sindet , netop den samme kærlighed , der fyldte Agathes dage med en evig uro . 
En sommerdag på øen wight . Ned ad en bakke , med højskov på begge sider , kommer Agathe og Robert kørende i en lille gig ; forude , hvor vejen slutter , blinker skifertaget på et sommerhotel ved stranden .  » Husker du vor første køretur , Robert ? Dengang havde jeg aldrig kendt , hvad det er at længes eller at ængstes , heller ikke , hvad det er at være lykke 

lig , alt det , som jeg nu kender så godt — tænk alt , hvad jeg har oplevet siden da ! det er som det var mange år siden , og som om det , jeg har levet forud , slet ikke var nogen tid . Når jeg blot kunne lade være at ængstes for dig , når du er ude ! « 
» Du må se at blive mere rolig , Agathe . Og til næste år , når jeg får mit eget skib , kan du jo sejle med mig . « 
» Ja , når du selv bliver kaptajn . Så sejler vi gennem Øresund igen , ikke sandt ? « 
» Ville du gerne til Øresund igen ? « 
» Ja , det ville jeg , skønt jeg længes ikke efter nogen . Og jeg føler slet ingen hjemvé . Blot jeg véd , jeg engang skal få det at se igen , det er nok til at holde mig glad . « 
Mens de spiste middag i hotellet , trak en tordenbyge op . Søen udenfor blev mørk og urolig , asfalten foran hotellet tegnede sig gnistrende hvid mod den sorte himmel , bygen kom jagende som en skypompe hen over sundet , mens lynene flammede gennem mørket og det tordnede , så ruderne i hotellet klirrede . Agathe og Robert stod ved vinduet .  » Du Robert , om et lyn nu slog ned og dræbte os begge , som 

vi stå her , netop nu , da vi er så lykkelige , så helt , helt lykkelige ! « 
Robert kyssede hende : - » Poorgirlie «  . , sagde han , - » poor silly girlie ! « 
» I emit no poor girlie , «  svarede hun med sin kælneste southamptondialekt . 
Så brød solen frem igen , lavt nede , lystyachterne udenfor fik travlt med at hejse deres sejl til Tørring , de skinnede i aftensolen og de blågrå skyer , der drev i horisonten , fik en dyb rødlig farve —  » Se , Robert , nu skinner purpurfarven over os , det betyder , at nu får vi livets bedste skat i eje ! « 
»  you silly girlie ! « 
De gå ned ad den våde asfalt til den lille hjuldamper , der om ti minuter sejler over til Southampton . Den er allerede fyldt med passagerer , og med nød finder de sig en plads lige i stævnen . Agathe bøjede sig udover og så ned i vandet , hun smilede og gennem hendes halvåbne læber skinnede solen , så tænderne lyste .  » Se vandmændene dernede , Robert , det er ligesom den dag på broen i Esbjerg , husker du — se , hvor den store tvinger den lille ind under sig , kvæler den , sluger den — «  hun knugede ham heftig ind til 

sig —  » å Robert , tag mig , tag mig helt ind til dig og slip mig aldrig ! « 
Damperen rørte skovlene og i den klare solnedgang sejlede de ind til byen . Ind gennem sundet stod fartøjer fra øst og vest med alle sejl oppe , hvide sejl og blågrå sejl og sejl skinnende i solglød , hvert fartøj med sit spejlbillede under sig , kun hist og her afbrudt af blå briselinjer i det stille vand . Og Agathe så al skønheden deri og hun følte , hvor det dog var blevet hendes hjem , dette sund og denne by , lige til havnen og gaderne op ad bakke til deres eget hus , det , som hun og Robert aldrig mere ville forlade , — hvor hun ville blive altid , til de engang , når de blev gamle , skulle sidde sammen hånd i hånd og se ud over søen . 
Så var det en dag hen på efteråret , at mrs Percy i en samtale sagde til Robert , at hun syntes , Agathe havde begyndt at tabe sig i den sidste tid . Havde Robert selv ikke lagt mærke dertil ? Nej , Robert kunne nok se , hun var lidt bleg , men hun var jo dog rask , fejlede ingenting , hvad skulle hun fejle ? Men da han 

kom tilbage fra næste rejse , kunne han tydelig se , at Agathe virkelig havde tabt sig . Hun var blevet endnu blegere , også magrere i ansigtet , med spidsere træk , hendes læber var smalere og hendes øren var blevne tynde i brusken . Hendes grå øjne var helt blanke og det hvide i dem mat som porcellæn . Men hun spiste jo heller ingen ting , sagde mrs . Percy . Vist skulle hun spise , hun måtte spise , om han så skulle tvinge hende dertil — nå , hvad var så det hele , det var jo slet ikke nogen sygdom , ikke andet end naturens orden for en ung kone , og han rejste igen fra hende med en munter spøg til farvel . 
Men helt rolig var han ikke . Og ombord fandt han mellem kaptajnens bøger en lægebog for søfarende , deri stod også alt om barnefødsel , for det tilfælde at sligt hænder kaptajnens kone ombord , der stod en hel del om svangerskab med , og Robert læste og studerede med skræk alt , hvad der kunne indtræffe af alvorlige tilfælde under sligt . Men så trøstede han sig igen , der stod jo , at i fem og halvfems af hundrede tilfælde gik alt godt og normalt , femoghalvfems af hundrede — så uhyggeligt det alligevel var at spekulere over ; 

han ville ønske , han slet ikke havde fået fat på den bog ! 
En søndag sidst i november sidde de sammen ude på verandaen i solen . Agathe hviler i en hængekøje , med en kåbe lagt løst over sig , Robert sidder tavs ved hendes side og stirrer ud over sundet , over mod wight , hvor kulrøgen hænger i luften som en tåge over øen , det ser ud som slørede bjerge , sådan som andesbjergene lå bag forlandet ved iquique . Der er engelsk søndagsstilhed over byen , og de to holder deres egen stille fest , ti i disse dage har Robert taget sin engelske skibsførereksamen og har løfte fra rederiet om snart at få sin egen damper at føre . Før middagen har han været en tur med Agathe udenfor byen , gennem parkerne derude har de spadseret , Agathe har hvilet så tungt ved Roberts arm , mens de gik gennem Alleen , hvor det gule løv dryssede ned over dem , duften af det er i hendes hår endnu — nu hviler hun der i hængekøjen og spiser druer , som Robert har haft med fra almeria , og morer sig med at gennemlæse de breve , de har fået hjemmefra i hele det sidste år , og ordne dem i pakker — brevene fra Roberts forældre 

for sig og de store konvolutter med hendes faders ubehjælpsomme udskrift for sig —  » hvor mange venlige tanker der dog er sendt til os , Robert ! « 
» Ja , nu vi er borte , aggie , men jeg er ikke så vis på , at venligheden havde været den samme , om vi var blevne hjemme — jeg kan nu ikke så let glemme den uret , de gjorde mig hjemme i det gamle land — ja , aggie , det er sådan , når jeg er ude , at jeg skyer at træffe sammen med danske , at jeg næsten ikke tåler at se det danske flag — det ripper op i så meget , som jeg helst vil glemme — kan du ikke nok forstå det , aggie , når der en gang er overgået en så bitter en uret — « 
» Men , Robert , jeg troede ikke du tænkte på de ting mere , nu da du er din egen mand her— jeg synes , du skulle slette alt det ud af din erindring , slette det helt ud ! « 
Hun havde taget hans hånd mellem sine hænder og klappede sagte hen over den . Robert så op på hende , hans stemme var bleven så blød :  » Hvor dine hænder er små og fine , aggie , men helt gennemsigtige synes jeg , de bliver , det må de ikke blive , aggie , véd du , nu er det mig , der er ængstelig , når 

jeg er borte fra dig — det er dig , der har smittet mig , tror jeg — « 
» Ja Robert , jeg tror også , den ene af os mere og mere kommer til at føle det samme som den anden — véd du , derfor er jeg så sikker på , at vi to vil blive ved at holde af hinanden — fordi vi holde af de samme ting — alt det derhjemme — for du holder af det alligevel , hvad du så end siger — og skibene og vort hjem og udsigten her — og så for det , vi har gået igennem sammen — véd du , Robert , når du nu er borte , vil jeg brodere en ramme med et valgsprog til os , ligesom percy’s og alle andre har deres bibelsprog på væggen ; men jeg vil ikke tage et bibelsprog , jeg vil vælge det engelske ordsprog om kærligheden , det , der siger , at den sande kærlighed løber aldrig smult — er det ikke sådan — og synes du ikke , det ord kunne tage sig rigtig kønt ud på vor væg : 
the course of true love never ran smooth . 

Ix . 
Det havde regnet hele dagen og skyerne hang lavt , helt ned over antwerpens Tage og de spidse gavle med telefontrådenes stilladser , der passede så snurrigt til de gammeldags huse , bagved skimtedes noget af domkirkens vældige konturer , dens tårn og spir forsvandt ganske i skyerne . Mod bolværket , hvor  » Blarney castle «  lå og lastede klude , skummede den gule Schelde , mange dages regnvejr havde givet floden fart og vandet bruste og boblede i tusind små hvirvler og malstrømme , så det så ud som en strøm af gule ærter , der kogte . Men oppe på stenbroen , der ganske skjultes af søle , holdt den ene vogn bag den anden , med sorte presenninger over de høje læs , en for en kørte de frem på siden af damperen , ombord var spillet i gang og kættingen for raslende 

op og ned gennem taljen under gaflen , slog klo i den ene bylt klude efter den anden fra læssene , svang dem ind over dækket og ned i lasten . Uafladelig dryppede regndråberne ned i pytterne på dækket og langs bolværket , uden ophold kørte vognene frem , og uden et øjebliks hvil arbejdede folkene ved spillet og nede i lasten ; ved lugen stod styrmand Brorsen med en fløjte mellem tænderne og ledede arbejdet . Og sindig og støt gik det i takt til deres opsang : 
sailorman , sailorman out on the sea o my lad o my boy ! 
T’is my own Polly , that’s crying for me haul sailor my boy ! 
Så stemte styrmanden omkvædet i med for at holde dem i fart : 
o Polly dont kry 
pil never say good-bye 
i’ll stay 'with you , till your eyes are dry , haul sailor my boy ! 
Hal væk Manne , at vi kan være klar til at lette inden aften , i vil jo dog nok hjem og holde jul i Gammel England ! hal væk , alle kræfter i ! Der kommer kaptajnen skrævende 

hen over bolværket , han har nok drukket lidt mere end han kan tåle — nå , det er ikke første gang det sker — klar til at lette om to timer , kaptajn ! Kaptajnen er kommet forud , han støtter sig til masten , for dækket er glat :  » hvad fanden er det for en fordømt lusefragt , vi får ombord , styrmand ? er det fragt at byde mig at sejle med — er det i det hele taget et fartøj at byde mig at føre , denne skude , der ikke gør sine syv knob , ja , som ville revne , om man lod den prøve på at gøre ni — at byde mig det , jeg , som har været med på blokadebryder — ja , mr Brorsen , jeg var ombord på alabama , styrmand ombord på alabama var jeg , og det før de var tør bag ørene — og så byder de mig at sejle med lusefragt ! « 
Folkene grinede i skægget , men styrmand Brorsens fløjte skingrede igen og de tog fat på det sidste læs ; kaptajnen stod endnu lidt og filosoferede over , hvad skæbnen kan føre en gammel alabamagast til , så fandt han , der blev for vådt udenfor og gik ind for at få sig en tør whisky eller to . Så blev lugerne lagt over , den sidste vogn kørte bort fra bolværket , og der blev fyret op under kedlerne 

nede i maskinen . Der blev pebet til skafning , folkene skiftede tøj og fik varmt øl , styrmand Brorsen stak hovedet ind i kabyssen , han var også sulten :  » Hallo kok , bras dygtig op nu og lad os få noget godt , for du kan tage  gift på , vi får hårdt vejr ude i kanalen , så snart det er hørt op at regne «  — så tændte han sin pibe og gik op på kommandobroen , det blev nok ham , der fik tage denne tørn , som han havde taget den mangen en rejse , når kaptajnen havde ligget og sovet i sin kahyt — nå , nu varede det vel ikke længe , før han fik sit eget skib at føre , og så skulle det blive stolt at komme hjem til Agathe . Han kom til at smile ved at tænke på hende — altid når han var i arbejde , som han nu havde været , så var alle ængstelige tanker borte — og på denne tur havde han sin kahyt fuld af julegaver til hende . Hvem var nu det , som gik der agter — et postbud eller telegrafbud med et papir under regnslaget , han spurgte efter nogen , en Matros pegede op mod kommandobroen , han kom op , med sine røde valne hænder rakte han styrmanden et telegram . Hvorfra — fra England , fra Agathe sagtens , hvad kan hun have at telegrafere om , 

en spænding , der føltes helt ned i fodsålerne , greb ham — han rev telegrammet op , hvad var det , der stod — hvad var det dog , der stod :  » Aggie meget syg . Kan de komme hurtigt ? « 
Hvad var det , der susede for hans øren — nå , det var blot skruen , der rørtes , og strømmen , der brusede langs skibssiden — det skulle blive hurtig fart ned ad floden i aften — hurtig , ja det var , hvad det gjaldt om , men hvordan skulle han komme hurtig over kanalen med  » Blarney castle «  , måtte han ikke hellere bede kaptajnen om orlov og tage med expres-damperen — men kaptajnen , hvordan skulle han kunne føre skuden — det var da godt , de alligevel skulle sejle straks . Nu væltede røgen tyk og sort ud af skorstenen , godt var det , ja vent til vi kommer udenfor , så skal der blive fyret op , det skal blive en rejse , som gamle  » Blarney castle «  aldrig har gjort mage til . Hvad venter det telegrafbud på — svar tilbage , ja vist skal der svar tilbage — kan du læse min skrift her , den er helt utydelig , synes jeg , de står og ryster og skælver , de bogstaver , nå , du kan vel læse dem alligevel — det er kulden og regnen , der gør det , ser du i 

hvad er det for en krabbe , som kommer ombord der — er det lodsen , ja vel , jeg kender hans vandstøvler igen — og kokken , hvad vil han ? Maden på bordet , styrmand , siger han — gå ad helvede til , jeg vil ingenting spise — lad os komme afsted , vi har ingen tid til at spise , mad vil vende sig i munden på mig nu — hallo kaptajn , kan vi kaste los — alt er klart og lodsen ombord ? Kaptajnen gav blot et gnavent grynt til svar . Så tog styrmand Brorsen kommandoen ved siden af lodsen : klar overalt — kast los trossen for , hal tot agter ! 
Og blarney castle svajede forstævnen ud i strømmen , lodsen svor og bandede for at få den vanskelige manøvre til at gå villig , og ombord i de andre skibe stod matroser klare med friholter , hvis damperen skulle tørne imod ; så blev der alburum for skruen , og den tungtlastede damper gled ned ad floden , til havnen og byen svandt ud af syne og skumringen faldt over digerne inde langs flodbredderne . Det var hørt op at regne , en kold vind blæste ind fra kanalen og toppede bølgerne i floden ; fyr op dernede ! Gnister føg op af skorstenen med den sorte uldne røg , og der 

stod skummende kølvand efter , der vaskede op ad siden på de hollandske kuffer , som gled ned med strømmen og spilede deres brede træ vinger ud for at tage mod nordsøbølgerne — så tændtes fyrene og en båd kom ud for at tage lodsen iland . 
Forude står der et hav af krydsende søer , hvor nordsøbølgerne mødes med flodvandet , agter strækker landet lange sandede arme ud , lysende i mørket med fyr ved fyr . Det vasker over fordækket nu , saltvandet stænker op over kommandobroen , hvor styrmanden står bag sejlduget , og det gør svidende ondt over øjenbrynene at stirre ud i mørket , lige mod vinterstormen — gud ske lov for det , var det anderledes , tålte han ikke at stå der ene med sine tanker . Aggie syg —- syg til døden , ellers ville mrs . Percy ikke skræmt ham med et sådant telegram — hun havde jo også talt om at dø den dag ovre på wight — nej , nej , hun måtte ikke dø — alt andet , kun ikke dø — om hun end var så syg , at hun ikke kunne komme sig , så var der dog anden udgang , hun kunne blive invalid — ja om hun blev invalid alle sine dage , måtte ligge syg i sengen og vente på ham 

hver gang han kom hjem , hellere det , — han ville bede om det , kun om det — han skulle sætte sig og våge ved hendes hovedgærde , våge over hende al den tid , han var hjemme , blot have lov at leve for hende , ikke miste hende — aldrig ville han tænke på sig selv , kun på hende — men nu var hun syg ; nu var doktoren hos hende , den engelske læge , han så godt kendte , i diplomatfrakke og høj hat — nu tog han og løftede hende i sengen , tog med hænderne ind under hendes svaje legeme — hans lange hvide hænder med de skrabede negle — og mellem hans hænder lå nu måske Agathe og døde , inden han selv kom hjem , og han fik ikke sagt hende et ord at tage med sig — hvad ville det egentlig sige , det at dø — Robert havde aldrig set nogen død — nu slækker vi af igen , fyr bedre under maskinen , fuld kraft , alt hvad  » Blarney castle «  kan holde ! Blodet susede og bankede ham for ørene , og han følte , hvor hånden rystede , når han greb natkikkerten for at se efter lanternerne i mørket forude , ti han stolede ikke engang på sine øjne i nat , kun gennem kikkerten var han vis på at se rigtigt — og den ene lanterne dukkede jo op i farvandet 

efter den anden — tavs stod han og spejdede ud i mørket ; det kendtes på braget , hver gang damperen tog en sø over , men end ikke søens hvide kam kunne skelnes , kun fra bagbords lanterne kastedes en kegle af rødt lys forud , hver gang skumstøvet føg gennem luften . Bag ham skiftede rorgængeren hver anden time , lyset fra nathuset foran kompasset skinnede ham i ansigtet , når han nu og da så efter , om kursen var ret ; indtil dagen endelig brød frem igen — da var det , Robert syntes , som om denne lange decembernat havde varet mindre end en time . 
Kokken kom op på broen med kaffe og brød ; våd som en druknet mus kom han ned igen , ti stormen var taget til og damperen styrede lige imod . Styrmand Brorsen gik agter til loglinen , sjattet slæbte den efter — sneglefart var det , ingen mulighed for at nå Southampton før næste morgen . Og den engelske kyst var dog i sigte , snepudret , knap ud for døver var de — man så i kikkerten , hvor fartøjerne lå i læ bag de fremspringende pynter derinde — maskinmester , vi må drive farten højere op , ni knob , lad os se , om vi kan sætte ni knob modvinden , hun revner ikke derved ! ryst ikke 

på hovedet ad det , maskinmester , vi vil sætte rekord for  » Blarney castle «  — nej , nej , det er ikke for at sætte rekord , det er for at komme hurtigt hjem , jeg må og skal hurtigt hjem , min hustru ligger syg , jeg kommanderer dem slet ikke , mester , jeg beder dem , beder dem rigtig pænt om det , fyr op alt , hvad de tror , kedlerne holder ud , og lidt til ! Og gnisterne føg igen ned fra skorstenen , forskibet borede sig ind i søerne og loglinen strammedes igen , men for Robert , der holdt øje med land og kendte hver bugt og hver pynt derinde , var det sneglefart alligevel . Der styrede expres-båden fra Calais ind mod døver , det var noget andet ! Dog var Robert bleven roligere i sindet , siden dagen var brudt frem . Selve kysten , der lå så kendt og uforandret , gav ham ro ; der kunne ikke være sket nogen ulykke derinde — det havde været skræk alene , der havde fået mrs . Percy til at telegrafere , nu fortrød hun det , at hun havde skræmt ham med det , nu , da alt var vel og al fare forbi ! 
Robert gik nedenunder et øjblik for at blunde lidt ; kaptajnen var ikke til at få vækket , men et øjeblik kunne han nok unde 

sig hvile ved højlys dag i rum sø . Han smed sig på køjen og lagde et tørklæde over øjnene , før han lukkede dem i — i det samme sér han igen lanterner , røde og grønne foran sig , han står på broen , med stormen i øjnene , det gælder at krydse sig frem i det Mylr af lanterner — hvad er det for stort fartøj , der kommer mod os ? en orlogsmand er det , fra Portsmouth — ja , ret forud har vi jo Portsmouth gab , ind til Southampton sund , der skinner fyrene på wight og lysene i Southampton i halvkreds inde i bunden af bugten — ind i havn sejler damperen , men hvad er det for en fremmed havn , og dog en kendt ? det er jo Esbjergs havn og der , lige til siden for damperen , flyder nogen , som er druknet — en kvinde er det — Agathe — 
Robert vågner op , ør og fortumlet , han ser på sit ur , knap ti minuter har han ligget på køjen ; men nej , ikke sådant syn om igen , så heller ud i det vildeste vejr ! Og igen stikker han i oljetøjet , op på kommandobroen , stirrende fast fremad , frem , om han snart kan øjne Portsmouth gab . 
Til den korte dag igen hældede og fyrene tændtes ; da mødte han postdamperen fra 

Southampton til havre ; passagererne der ombord så nok den tunge lastdamper , der huggede i søen , men hvad , den slags havde de jo mødt så mange af ! 
Midt om natten nåde  » Blarney castle «  ind i Southampton sund . Der blev kastet Anker på reden og styrmand Brorsen lod en båd sætte i vandet for straks at kunne komme hjem . Der var slet ingen lys at se i byen uden lygterne nede om havnen . Robert rettede sin kikkert op mod den kant , hvor hans hus var ; om der var lys at se i stuen til verandaen , måtte han kunne opdage det . Og nu , da der intet lys var , betød det godt eller ondt ? Ikke gætte , ikke plage sig med alle disse uvisse gisninger , som intet nytter , blot være forberedt på alt ! Op gennem havnestræderne går han den kendte gang til sit hus , der er intet lys til gaden heller — han tager sin nøgle frem , søger nøglehullet — som hans hånd nu ryster igen — der er stukket en nøgle i indenfor , så han ikke kan lukke op , hvad betyder det ? Der kommer den samme følelse over ham som i det øjeblik , han fik telegrammet — dette er angst , det føler han . Han famler efter dørhammeren på Percys dør , får den fat og slår 

tre slag — to slag igen . Så er der nogen , der tænder lys derinde , mrs . Percy lukker et vindue op for at se , hvem det er :  » Er det dem , mr . Brorsen , vent lidt , lad mig blot få klæde mig lidt på , så skal jeg gå med dem op . «  nu vidste Robert alt , han tog ikke fejl af den tone , mrs . Percy talte i . Og han fulgte stille efter hende , da hun lukkede ham ind , gennem hendes eget værelse til trappen , der bagom førte op til hans egen lejlighed , hørte , at hun fortalte , hvordan hun med vilje havde ladet nøglen sidde i hans dør , så han ikke kunne lukke sig selv ind , for hun måtte dog forberede ham lidt — det var ham , som om det slet ikke kunne være andet , da hun til sidst førte ham ind i det tomme sovekammer , hvorfra han gennem den åbne dør så ind i dagligstuen — der lige foran den udbrændte kamin stod en slags båre dækket til af et hvidt lagen , der holdtes oppe af fire runde stænger — han gik derind , løftede rolig en flig af lagenet op — så satte han sig ned på sofaen og blev siddende stille uden at sige et ord . Mrs . Percy gik ned for at lave et glas Brandy og vand til ham . Da hun kom op , sad han endnu i samme stilling , havde blot 

lænet hovedet mere mod sofakanten . Han drak ganske mekanisk af glasset , hun bød ham , takkede hende , faldt så helt sammen og sov — og sov . 
Mrs . Percy trak lemfældigt hans støvler af , lagde sofapuden tilrette under hans hoved , hentede tæppet fra hans seng og dækkede over ham , stod lidt og så på ham , som han lå der midt i lampelyset med sit kække vejrslagne ansigt og det brune krusede hår , så rettede hun på lampeskærmen , så lyset ikke kunne skære ham i øjnene , bøjede sig ned over ham og pressede sit ansigt mod hans nakke og græd ganske stille . 
I c ; 

X . 
» Blarney castle «  er ikke til at kende igen . Skinnende hvidmalet ligger den for Anker på suakins red . Under solsejlet , som er spændt over hele agterdækket , sidder dens fører , Robert Brorsen , i løs hvid dragt , han ruller en cigaret mellem fingrene , mens han i tAnker ser ind mod Afrikas kyst med de røde klipper og de hvide huse på sandet , der flimrer for øjet gennem den tropiske middagssol . Ja , nu er han kaptajn ombord — den forrige kaptajn blev sænket i havet på en af rejserne mellem suakin og Bombay , han tålte ikke varmen , drak sig ihjel — nu er det på andet år , Brorsen sejler i den fart , frem og tilbage mellem Indien og det militære depot i suakin — all right , han drikker jo ikke , han , Robert Brorsen , har aldrig drukket . For han kan sove . 

sove så sundt og trygt — aldrig har der været noget i vejen med hans søvn , ikke i varmen , heller ikke i den tid i Southampton — havde han ikke kunnet sove dengang , ville han måske også have givet sig til at drikke — 
men han var også holdt i ånde den vinter — strenge ture havde han haft over den spanske sø med  » Blarney castle «  og altid havde han måttet tage den drøj este del af arbejdet og ansvaret — ja , var han endda ude i rum sø , der kunne han glemme , men hver gang han kom ind igen i Southampton sund , var det , som hans sår blev revet op igen , og det gjorde så stikkende ondt . Og de kolde mørke vinterdage — hvor var det underlig fremmed at tænke tilbage på dem her under den tropiske sol — når han i Southampton gik op til mrs Percy og sad med hende foran kaminilden og de talte sammen om Agathe — så hyggeligt det havde været , virkelig været en trøst og lindring for ham — blot hun ikke kom ind på det , at han skulle bøje sig og vende sin bedrøvelse til tak til den mægtige , der havde taget Agathe fra ham — det tålte Robert ikke ; der var noget i ham , der ikke ville bøje sig— så heller selv arbejde sorgen 

ud af sit sind de barske vinternætter på søen i 
så var  » Blarney castle «  bleven sat over i den indiske fart . Den sidste dag før de forlod Southampton , ville Robert gå op til percy’s og sige farvel , men om morgenen , som han gik sin runde ombord , fik han tilfældig øje på mrs percy’s navn i et sømandsblad , en af folkene havde — han tog det med sig og læste det , mens han spiste frokost , først ligegyldig , så ivrigere — det var jo om ham selv , om ham og Agathe , mrs percy’s brev handlede — det var jo deres egen historie : om en sømands hustru , ung og fin , der kom til et fremmed land og elskede med en kærlighed , der var hende selv for stærk — en kærlighed , der næredes af uro og bævende angst og som voksede sig så mægtig , at den sprængte hendes hjerte — en sømands unge brud i et fremmed land , hvis hjerte brast af overmægtig kærlighed — og om ham , hun havde elsket , han , der nu var som den , der har rendt sit fartøj på grund og som tror , han kan hjælpe sig selv — trodsig afviser han bugserdamperne , der alle vegne fra komme og tilbyde deres hjælp , han skal nok hjælpe sig 

selv , siger han ! Og så er der kun én måde , han kan hjælpe sig selv på , kun ét varpanker at kaste ud , som han fuldtud kan stole på , og det varpanker er gud og guds hellige ord — 
da havde Robert kastet bladet fra sig og han gik ikke op til percy’s den dag , skrev blot et par ord til dem til afsked , skrev også et kort brev hjem til Helsingør — så sejlede han og siden havde han ikke sét England igen . 
Og nu var der gået to år siden den jul , Agathe døde . Der kunne lige så godt være gået tyve år — i den ensformige fart , samme rute frem og tilbage , hvor årstiderne ikke vekslede , var det alligevel , som om tiden stod stille . Og så var det tillige , som om ens hjerne blev grødet her i troperne . Når han nu tænkte tilbage på de fjerne lande mod nord , så var det , som Nordens klamme tåge kom drivende og lagde sig om hvert et sted , han ville kalde frem i sin erindring — et øjeblik kunne tågesløret lette og i fantasien så han hjemlandet igen , helst på kolde klare vinterdage med glitrende rimfrost og blank blå is , eller en mild høstdag med en sti under gulbrunt løvtag , hvor han og Agathe 

gik sammen — så lukkede tågen sig igen over minderne , og i Roberts tanker kom den gamle bitterhed til live over den uret , han havde lidt i landet ; og da så han op til det engelske flag på stortoppen og følte en trodsig glæde ved at han nu og for al tid sejlede under union Jack . Nu , han selv var kaptajn på skuden — sådan som Agathe så gerne ville have sét ham ! 
Han tager mekanisk et greb i læddiken , der ligger på skylightet , stoppet fuld af ægyptisk tobak , og ruller en ny cigaret mellem fingrene , og hans tanker gå vidt indover den røde klippekyst , der flimrer for øjet gennem den brændende hede solluft . En båd , roet af to negre , kommer hen imod skibet , det er posten , der sendes ombord , men han , kaptajnen , venter ingenting — det skulle da være aviser eller nogen ordre fra rederiet — han varskor styrmanden om at tage imod , han selv er lige glad . Men hans styrmand har en kæreste hjemme i Southampton . 
En diset forårsaften på Schelde . En tung sky af kulrøg , der bliver stående i den 

stille luft — det er  » Blarney castle «  , der stopper op for at sætte lods iland .  » Blarney castle «  er kaldt hjem fra Indien for sammen med rederiets andre skibe at overtage en ny trafik , der just åbnedes dette forår , med at befordre udjagne jøder fra Rusland over til England — nu har den lastet stykgods i antwerpen for libau og står ud på sin første rejse til Østersøen . Kaptajn Brorsen går frem og tilbage på kommandobroen med en cigaret i munden , som han har vænnet sig til det i varmen , han ser ud over den brede vandflade , der endnu skinner brunlig rød efter solnedgangen , og ind mod land , hvor digerne ligesom slettes ud af tusmørket , han er utålmodig — sådan tid den lods er om at gå fra borde ! Maskinmesteren kommer også op på broen , han trækker vejret dybt og velbehageligt :  » det er dog noget andet , en sådan aften , end at sejle på varmen , dette her kan ligefrem gøre en til et tænkende menneske igen — husker de vor sidste tur herfra , kaptajn , sådan skal vi vel ikke brase på i nat ? « 
Kaptajn Brorsen sér på ham — med et underlig forstyrret blik , sagde maskinmesteren 

bagefter , når nogen talte om  » Blarney castle’s «  sidste rejse —  » Hvorfor ikke , mester ? « 
Så signaliserede han ned til maskinen : halv kraft ! for vejret var tykt og der var mange sejlere i farvandet . Ud af flodmundingen — langs kysten skimtedes endnu fyrene , kursen blev sat ret nordvest til nord ; så blev det tåget , fyrene blev borte , det begyndte at ringe ombord på de små fartøjer , hist og tudede en damper , der lød dybe suk ud over vandet fra klokkebøjer i løbet og langt inde fra land brummede en sirene fjernt og utydeligt . Det havde blæst en storm et par dage før og der gik endnu sugende dønning i søen .  » Blarney castle «  gik stadig for halv kraft , fløjtende med minuts mellemrum . Men der var noget ganske unaturligt ophidset over kaptajn Brorsen denne aften . Han , der ellers var så støt og rolig , han var slet ikke sig selv — det hørtes i hans stemme , når han barsk brød styrmanden af , det føltes i den måde , han rev i snoren på , hver gang fløjten skulle lyde — den rorgænger , der blev afløst , fortalte det nedenunder til folkene : han havde kun én gang før set kaptajnen således ; det var den nat , de sejlede fra antwerpen til Southampton 

— det var ligesom der lå noget i luften over Schelde , som der kunne ligge i feberluft over floder i de varme lande , noget , der gjorde folk kulrede — 
men i kaptajn Brorsens hjerne var der nu kun én tanke — han sejlede til møde med Agathe nu ! Han vidste , det var vanvid , han vidste end ikke , hvor den tanke var kommet fra , men det følte han , at denne idé tog magt over alle hans andre tanker — alt , hvad han stred imod , så han hende for sine øjne , i live , ventende på ham ! Han havde skrevet hjem til . Helsingør , at han ville ankre op der på rejsen til Rusland og besøge dem derhjemme — nu så han Agathe der , mellem de andre ; hun var slet ikke død , det var noget , han havde drømt en febernat nede i troperne — hun sad jo ved vinduet i konsulens dagligstue og spejdede ud over sundet , om han ikke kom ! Og månen skinnede ude på vandet og hendes ansigt så ud som et helgenbillede på guldgrund — han rev i snoren , rev igen , et hæst hyl lød ud over søen — ingen svarede — endnu et hyl — intet svar nogetsteds , ingen klemten eller fløjten noget steds fra , frit far 

vand overalt — så slog han signal med fast hånd : fuld kraft ! 
Tågen ligger over Nordsøen tæt som en mur , intet lys trænger gennem den bælmørke nat .  » Blarney castle «  går for fuld kraft ; minut på minut lyder dens dampfløjte hæst ud over vandet . En enkelt gang har en anden damper svaret langt borte , så er alt blevet stille igen , farvandet er frit . Kaptajn Brorsen er alene på broen , styrmanden har han beordret forud til udkigsmanden . Selv spejder han ud i mørket , som intet øje kan gennemtrænge . 
Så , ganske uden varsel , lyder et brag forude , som om hele skibet skiltes med det samme , det føles , som om broen blev stødt bort under hans fødder , og han falder for over , griber for sig — han får tag i signalapparatet , og rent mekanisk , men så hurtigt , at han næppe er sig det bevidst , slår han bak — et sekund holder han sig fast i håndtaget , mens han føler , hvor damperens stævn skærer sig ind gennem knagende tømmer og bjælker , som knækkes og hamre imod , ind og ind — det er , som han ser en dyb afgrund foran sig og uden 

at vide det , siger han ganske højt , de samme ord fire , fem gange :  » that ship is løst , that ship is løst ! «  i det samme bakker damperen , saver sig ud igen , det knager og brager igen der forude , det føles , som det andet skib glider ned under stævnen , synker tilbunds , skåret midt over — 
men ikke en lyd derfra , ikke et skrig eller råb , ikke en skibshunds gøen engang — alt er lydløst sunket ned i det ugennemtrænge-lige mørke — 
kaptajn Brorsen er bleven sig selv igen , han er klar over , at han må være stødt på et dødt skib — et forladt vrag , der drev om søen — han griber råberen og kommanderer , støt og rolig som altid — 
da morgenen brød frem , var  » Blarney castle «  synkefærdig . Forskibet lå så dybt , at den ganske svage dønning , der endnu var i havet , vaskede op over dækket , ilden under kedlerne var slukket af vandet , der stadig strømmede ind gennem lækagen i bougen , så stærkt , at ingen pumper kunne hjælpe derimod . Bådene var gjort klare til nårsomhelst at kunne forlade skibet . Kaptajn Brorsen stod 

endnu på broen og spejdede ud i tågen , den så ud til at ville lette nu , spredtes lidt hist , tætnedes lidt her — da var det , han ganske tydelig så en båd langt inde i tågen , en båd fuld af folk i oljetøj , skibbrudne folk ; straks efter blev den borte igen — han råbte styrmanden an :  » Hold godt udkig forude , ser de noget der ? «  i det samme spredtes tågen ; der var intet at øjne . Kaptajn Brorsen greb styrmanden i armen , et øjeblik var det , som han ikke kunne få ordene frem , så sagde han :  » Er vi nu også ganske sikre på , at det var et dødt skib , vi løb i sænk i nat ? « 
» Damper i sigte ret forud ! « 
Solen står højt , men endnu slører der tågeflager hid og did hen over det blå hav — fra det sted , hvor  » Blarney castle «  er sunket , styrer en damper med sortrød skorsten og dansk flag på fortoppen ned mod kanalen . På kommandobroen , ved siden af førstestyrmand ombord , står kaptajn Brorsen ; forude , mellem damperens matroser , er hele besætningen fra  » Blarney castle «  . Der har været rigelig tid til at bjærge alt af vigtighed , 

papirer og instrumenter , så alt er i god orden til at aflægge søforklaring i dunkerque , hvortil de må kunne nå inden aften . Første styrmand er den samme , som var styrmand på  » Det forenedes «  damper i Esbjerg for halvfjerde år siden , han er snaksom og der er ingen ende på alt det , han har at spørge om ; Brorsen er ordknap og mut — så uvant det også er ham nu at tale dansk igen — 
» Vel , Brorsen , jeg kan sgu godt forstå , at du endnu er bitter på det gamle land ; det ville gået mig ganske ligedan , om jeg var i dit sted — men jeg vil sige dig noget , som du måske ikke véd : at hjemme i dampskibsselskabet , der har de ikke glemt dig , og det , de husker , er ikke den smule vrøvl , der gjorde , at du blev smidt ud ; nej , det er din historie i Esbjerg — ja , det har du måske selv glemt , den historie med konen , du trak op af vandet — du kan tro , sådan en ting sletter mangen anden dumhed ud , og om du kom hjem nu , tog de straks imod dig i selskabet — nu har du jo mistet dit skib , hvorfor så ikke gå hjem  ? « 
» Hjem og sejle vandet tyndt i Øresund — nej tak ! « 

» Véd du hvad , vi kan bringe det lige så vidt som i ovre i England . Og tænk på alt det helvedes vrøvl , du får , inden du klarer dette forlis fra dig ! Skulle dit rederi nu ikke give dig et andet skib at føre , så husk på det , at jeg svarer dig for en god modtagelse , om du går tilbage til Danmark . « 
» Vrøvlet klarer jeg vel nok . Men jeg kan nu ikke lide det derhjemme . « 
» Du har glemt , hvordan vi har det , eller du har lært dig til at se skævt på det . Og så er du bange for de gamle minder , når du kommer hjem , det forstar jeg også , jeg husker jo din lille brud i esbjerg—nå , jeg véd nok , det gør ondt at se de steder igen , der minder os om det , vi har mistet ; men hvad hjælper det at sylte al bedrøveligheden ned — og lige så gerne kan du springe i det som krybe i det ! Og så bliver du med tiden en som os andre , der er glad ved at have sit fartøj på søen og en god , lille kone iland , der holder sengen varm til en derhjemme — hvad mere kan en forlange og ønske sig ? « 
Tågen tætnede igen foran stævnen . Første styrmand trak i snoren til dampfløjten — en langtrukken tuden lød ud over den stille havflade 

og gav genlyd dybt inde i tågebanken . Robert Brorsen stod og stirrede fremefter — 
» Om jeg ikke var så sikker på , at det var et dødt skib , jeg sejlede over i nat — om jeg ikke var så sikker på det — om det alligevel har været et andet fartøj , så er ikke en sjæl kommen levende derfra — det er noget sludder , du , men alligevel , det piner mig , inden jeg får vished — og hvordan skal jeg få vished , mere end jeg har ? Og i morges så jeg noget — se der forud i tågen — sér du noget ? det er jo noget , jeg bilder mig ind , for ikke sandt , du sér jo ingenting ? ikke noget , der ligner en båd — en båd fuld af mænd i oljetøj — der forude i tågen ? « 
Første styrmand trak i snoren igen .  » Gå ned og sov , Brorsen ! « 

Xi . 
Hvad lykke i livet kan nydes , hvad lykke vi alle har nydt , vi med billet i lommen , billet til første kahyt ! 
Sommeraften i humlebæksbugten . Øre-sundsdamperen skærer gennem det blikstille vand , styrende mod Helsingør . De dumpe slag af hjulenes skovle give genlyd ind mod kysten , den skummende kølvandslinje gennem søens dybe blå farves rødlig lilla i aftensolen . Øverst på dækket synger en kvartet — unge glade stemmer — 
solen går ned bag Borup bakke , hvor de tre træer stå , det gamle kendte sømærke — det ene træ er blevet så tyndt i Toppen siden sidst — der tændes solglød over den 

svenske kyst : fra et vindue i Helsingborg glimter genskinnet af den synkende sol , fra et til skinner det , til det er glimt i glimt langs stranden ; som fyrværkerild tænder det i zigzag op ad skrænterne , skiftende i farve fra guldglans til rødlig gløden ; øverst oppe holder det længst , som den sidste glød i en fyrværkerisol , så slukkes også den — damperen svinger i en stor bue ind i Helsingørs havn , et øjeblik åbnes udsigten forbi Kronborg pynt ud til kulien og Kattegat , så rækker havnens ny stenmole sin arm ud i vandet , til højre står et jærnskib på bedding ved byens ny værft , lige for , hvor før de gamle pakhuse stod , knejser nu den ny jærnbanestation som et slot med slanke spir mod aftenrøden . 
Kvartetten skal iland — er selskabet samlet  ? nej , to unge damer har skilt sig fra de andre og sidde inde i kahytten , ivrig beskæftigede med at skrive i hinandens stambøger , inden de skilles . Ved landgangsbroen står styrmand Brorsen og tager imod billetter — han falder i de unge damers smag , så mandig han ser ud med sit brune skæg og kasketten med det hvide kors i blå grund kækt på snur . 

vejen op til konsulens hus er forandret : gaden er bred , strandhaven er borte , pakhuset revet ned , og udsigten over sundet spærret af den nye station . Men i selve hjemmet er alt ved det gamle . Og hver aften , når damperen på bestemt klokkeslet er kommet ind i havnen , går Robert regelmæssig hjem og spiser ved det samme bord , på den samme plads , hvor han har siddet som dreng , og hvor intet er forandret uden det , at hans Broder er blevet voksen — alt ved det gamle — alt ved det gamle ! 
Robert går alene tilbage ned over broen , rygende en cigar , forbi damperen , der ligger over til i morgen , ud mellem folk , der spasere på molen . Der er gråblå makrelskyer på himlen , det betyder godt vejr . Månen står op over den svenske kyst , derovre i Helsingborg er de elektriske lys tændte , deres skin er svagt i den klare sommernat . Dampfærgen kommer ind , plaskende med sine svære hjul , det elektriske lys tændes foran stationen , en halv times travlhed , så begynder folk at gå hjem . Robert vender også om for at gå ombord i sin kahyt , så stanser han : 

» Halløj , Eggert ansjos ! det er længe siden , vi har mødt hinanden ! « 
» Godaften , Robert , jeg havde nær ikke kendt dig . « 
De var ude på havnehovedet . Månen stod højere , mere i syd , ligefor skinnede lysene i Helsingborg , ind gennem sundet kom fartøjer med alle sejl oppe krydsende for den lette aftenbrise , vandet var det dybeste mørkeblåt , men isblankt , hvor månen skinnede — midt i måne-striben kom en tremastet skonnert ind sydfra , med sin røde lanterne — og strømmen skurer forbi , skvulpende imod brohovedet , det sukker ind under bjælkerne med klang af metal — 
de stod længe tavse . Så talte Eggert : 
» Hvor strømmen skurer forbi uden Stans — det er ligesom tiden , der rinder os forbi , mens vi stå og se til — hvem der kunne bygge det , der kunne stå den imod , blive stående midt i tidens strøm , urørt — « 
» Hvad mener du med at bygge , Eggert ? jeg troede , du var præst nu . « 
» Nej Robert , jeg er ikke præst . Jeg har valgt en anden vej , en vej , der sagtens synes dig underlig nok . Sér du den fuldrigger , der 

kommer ned mod os for brisen med alle klude oppe — nu skinner månen på sejlene , idet den går over stag , og dens grønne lanterne lyser så blegt —- ser du , der var engang en ung pige , som tegnede så elegant , hun og jeg vi holdt af hinanden og hun tegnede sådan en fuldrigger til mig — vi blev skilt ad , men ser du , det var som en indvielse — ikke til hende , men til kunsten — for jeg har valgt at være kunstner , du — ikke maler , det duede jeg ikke til , men digter — du , jeg ville digte om dette hav , som jeg kender det , i sommeraftener som nu , stille og mørkeblå ! med den dybe understrøm , og i storm , når skibene flyve hen over det grå lærred med rebede mærssejl , jeg ville male det i ord , du — og endnu mere , jeg ville digte om mennesker , ser du , forstå blot et eneste menneskeliv og kunne skildre det , så det kunne stå urørt midt i strømmen--------men mit eget liv er tomt . Jeg skulle have oplevet , hvad du har oplevet ! « 
» Tror du , det er morsomt , Eggert ? Nej , ' i har det bedst , i , som lever i ro — nå , derfor er jeg jo også vendt hjem og har sluttet mig til jer — jeg er jo nu så godt som lagt op her i Øresund ! « 

» Lagt op ligesom en gammel skipper for at leve på minderne , hvad ? « 
» Nej nej , Eggert , det var ikke godt det ! nej , der er langt frem . Og ens minder , du , når de ikke er gamle nok , så er det vist ikke sundt at leve for meget i dem — når jeg selv tænker tilbage — du kendte jo Agathe , ikke sandt ? Véd du , jeg kan pine mig selv med at tænke på , om jeg også kan sige mig selv fri for skyld imod hende — dengang jeg rev hende ud af hendes stille hjem , så ung hun var — og så er der dette , hvor svært det er at rede ud , om en har skyld eller ikke har skyld — dette , Eggert , når ens kone dør af det , at hun er med barn — jeg kan sige mig selv nok så meget fri , de tanker komme dog igen — det er ligesom den nat , jeg forliste i Nordsøen , da jeg sejlede et skib over — et dødt skib var det , det siger min sunde fornuft mig , og ingen andre har tvivlet på det heller — og dog kan der somme tider komme tvivl op i mig , om det dog ikke var et andet fartøj — det er tanker , som jeg selv godt véd , er rent ad helvede til urimelige , er det da ikke underligt , hvor sådanne tanker kan ligge og 

ulme inden i en , om en ikke har mere skyld end en kan bære ! « 
» Ja Robert , de tanker er du ikke ene om . Vi har vel alle den slags tanker på bunden af sjælen , sådanne overspændte tanker om ansvar og skyld , der svømme om ligesom døde vrag på søen — vil vi være sikre for dem , undgå at støde på dem og få lækage , der kan være slem nok , så må de væk — sprænges ! Og dukker tvivlen op , atter og atter , så spræng de vragstumper væk — slet ud ! Tror du ikke , nogle af os kan være stærke nok til selv at slette ud — vore minder også ? « 
» Slette ud , Eggert —tiden sletter nok ud alligevel , og så bliver vel kun det bedste tilbage , det , vi tåler bedst at gemme og tænke på , det , der til slut også gør en selv bedre — nå , så er det til slut måske alligevel det bedste at have oplevet noget , som du siger ! Men selv slette ud — nej Eggert , så måtte jeg slette alting ud , alt , hvad jeg har levet indtil nu , for det hænger sammen , det ene med det andet , hele mit liv ! Vi talte før om forliset — véd du , hvordan det egentlig gik til ? jo , det var just et sådant minde , der var 

skyld i , at jeg rent var ude af mig selv den nat og sejlede vildt — det er det , jeg bebrejder mig — jeg var gået ud fra antwerpen den aften , og alting mindede om min rejse den nat , Agathe døde — du , jeg har i grunden ikke været mig selv siden den tid , jeg mistede hende — hvordan er det , der står i romanbøgerne — det er vel den slags , du skriver — at en har været som et kronometer , der er sprunget en fjer i og som så løber løbsk — men nu , Eggert , nu tror jeg , at jeg så småt begynder at gå rigtig igen ! « 
» Ja Robert , du véd ikke selv , hvor du har ret — netop et kronometer er du , så lidet sammensat , så nem at finde rede i — springer en fjer , behøves der ingen heksemester til at få værket i ret gang igen — for en anden er livet tungere at leve . « 
» Sludder , Eggert , der er ikke så meget ben i livet endda , som du tror . Og hvad har du at hænge med næbet for ? Det var anderledes lystige fyre , vi havde ombord i dag , kan du tro — de sang en vise , så det klang ud over vandet , om lykken , der er let at vinde for den , der sejler på første kahyt gennem 

livet — og véd du , Eggert , vi to har da heller ikke taget billet til dæksplads ! « 
» Vinde lykken — er det at vinde lykken , livet går ud på ? det er dog for naivt , Robert — det mål vil jeg ikke nøjes med ! « 
» Du er en underlig fisk , Eggert . « 
» Jeg er vel det . Lad os nu gå hjem . Godnat Robert . « 
» Godnat , Eggert . « 
Damperen lå ved bolværket med den hvide hjulkasse og rælingen med bøj erne skinnende i månelyset . Robert gik ombord , ind i kahytten for at tænde en frisk cigar , inden han gik tilkøjs . Petroleumslampen i loftet brændte , men svovlstikfoderalet derinde var tomt — på bordet lå et stykke papir , som var godt til at lave en fidibus af . Der var skrevet noget derpå med en damehånd , Vers — nå , her var det , de unge damer havde siddet , de , som egentlig slet ikke havde lov at være i røgekahytten — Robert læste det igennem , inden han krøllede papiret sammen : 
der står etsteds i en gammel sang , at en kvinde kun elsker en eneste gang , hvad siden hun møder af større og størst , hun elsker kun den ene , hun valgte sig først . 

om en mand står der også : hans hjertes flamme brænder livet igennem for en og den samme , thi ene af alt under himlens hvælv han elsker i evighed kun — sig selv ! 
» Kun sig selv — sludder , fruentimmerslud-der 1 «  Robert lægger papiret omhyggelig sammen , tænder den ene ende deraf over lampen , får ild på cigaren , går ud på dækket og kaster den brugte fidibus over rælingen , det syder svagt dernede i vandet , idet den slukkes . Så går han helt agter , hvorfra han har havnehovedets røde fyr overtvært med det hvide havnefyr i Helsingborg — han er ganske alene på dækket — hvor der dog lever minder op i sådan lun sommernatsluft — derude ligger sundet , som han kender det fra det første , han kunne skønne — der nord om pynten er vejen ud i verden , som han også har lært at kende — der kommer en erindring op i hans sind , en af dem , der huskes bedst — en sommernat som denne , da han havde været i fare for at drukne i Saint Lawrence — der er noget af den samme følelse nu i hans sind — som den , der har været ved at synke , suget ned under vandet , til angsten har grebet ham ; men som nu føler , at han stiger , begynder at se vandet om sig 

klarere , grønlig klart , med små luftblærer , der boble tilvejrs — det er , som han nu ret straks vil få hovedet op og atter suge luften ind i dybe åndedrag — ren frisk luft , som der stryger hen over havet ! 


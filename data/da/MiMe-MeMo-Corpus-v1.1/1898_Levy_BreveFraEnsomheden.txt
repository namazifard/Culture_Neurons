12 juni . 
Kære veninde . — så slap jeg da bort ! 
Bort fra den højbarmede Julie og den smægtende 
Jette , fra den indladende rosamunde 
og den elskværdige Kamma . 
Så slap jeg da bort , kære veninde , fra 
alle de erotiske krebseklør , som begærligt 
lurede på mig . Jeg har taget mit tøj og 
er flygtet . Jeg har svunget min hat og har 
sagt farvel . Ak , i sirlige små kagehjerter , 
i er ikke brød for min gane ! 
Jeg er ingen Don Juan . Jeg har ikke 
de magiske , blændende øjne , der drager og 
lokker . Jeg har ikke hvide tænder , der 
glimter under et ironisk overskæg . Ak , 
nej  ! Mit ansigt er fladt som en klassisk 
pandekage , mine øjne er støvgrå og mangler 
endog ethvert melankolsk anstrøg . 

alt det ved de , kære veninde , og de 
ved også , at jeg er juridisk kandidat . Det 
må være denne fængslende egenskab , der 
formår at vække så megen bønfaldende 
tilbøjelighed og sukkende ynde . 
Jeg forsikrer dem , jeg har undertiden 
følt mig som et jaget dyr . Jeg har set 
tusinde arme udstrakte mod mig , hvor jeg 
næppe søgte et venligt smil . Røde munde 
har hævet sig mod mit øre og blidt og 
indtrængende tilhvisket mig bedende ord  : 
hvorfor altid søge til Markens ville urter ; 
hvorfor evig drukne i den købte favns 
lunkenhed ; hvorfor ikke køle vor hede 
længsel , der endog giver dig guld og gods 
i fæste ? Ak , bliv hos os , når dagen hælder ! 
Jeg har følt legitimitetens garn sno sig 
om min Hals . Hvilken lykke , at jeg er 
undsluppen ! Alle min ungdoms blide venner 
spræller allerede i nettet uden håb om befrielse . 
Nu gråner resignationens askeregn 
deres arbejdstyngede hoveder . 
Ak , kære veninde , hvorfor omgås mennesker 
altid hinanden som kønnede individer ; 
hvorfor er det første ord , man læser i en 

kvindes øjne : til salgs , til salgs . — hvorfor 
betyder det første maskuline buk : for 
dyrt min smukke i disse slette tider . — 
hvorfor købslå to hjerter altid om hinanden ? 

disse bekendelsens ord skriver jeg til 
dem , kære veninde , skønt de slet ikke 
venter brev fra mig . Jeg skriver til dem 
fra en lille by , der ligger ensomt og som 
jeg nåde i går . Deres medfødte skepsis 
siger dem måske , at jeg griber pennen af 
kedsomhed . Tværtimod , jeg kan berolige 
dem med , at jeg befinder mig udmærket . 
Snarere får de brev , fordi deres adresse 
tilfældigvis falder mig ind ; dette må de 
nemlig ikke betragte som nogen underordnet 
grund . Desuden vækker de kun behagelige 
minder hos mig , og deres hårs og teints 
lyse farver bringer mig i en hyggelig 
ueksalteret stemning . Den selvfølelsens 
sikkerhed , der præger dem , virker også 
beroligende , og dog kommer jeg til at smile , 
netop når jeg tænker på denne sikkerhed , 
der en gang blev brudt i mit selskab . De 
husker nok , at det skete , men de aner 

næppe , at dér satte de en plet på deres 
karakter , som næsten får mig til at opgive 
at beskæftige mig med dem . Ti naturligvis 
kunne heller ikke de undlade at fortælle 
mig , at de elskede mig . Og naturligvis 
skete dette i samme øjeblik , som jeg var 
ved at bemærke , at jeg ikke elskede dem . 
Hvis de har en smule komisk Sans , vil 
dette nu velsagtens more dem . 
Imidlertid kan jeg som mandfolk ikke 
lade være at tænke på denne hyrdescene . 
Jeg vil endog divertere dem med en 
repetition . Man har så godt af at opfriske 
sådanne små minder ; de volde ubehag , 
men man lærer af dem . Og jeg kunne nok 
ønske , at de en anden gang i et lignende 
tilfælde ville holde lidt mere på deres 
værdighed . 
De husker jo nok , at det skete på 
grosserer Clausens bal . De var i højhalset 
moiré med langt slæb  ; pailletbesået over 
brystet . De kom mig den aften meget nær 
og pustede mig megen erotik i ansigtet . 
Jeg forstod meningen og ville afværge 
følgerne . Så bøjede jeg mig over dem 

og holdt følgende bundaffekterede tale for 
dem . 
» jeg elsker dem ikke , «  sagde jeg og så 
højtideligt på dem .  » Jeg elsker dem ikke , 
men deres skønhed beruser mig , og jeg 
føler trang til at beruses . Deres blik er 
ofte sorgfuldt og tildrager sig min opmærksomhed . 
Et sådant blik føler jeg lyst til 
at gribe , indfatte i guld og hænge i en 
kæde om min Hals . Hvilket smykke  ! Folks 
misundelse ville glæde min stolthed . 
Deres lyse hårpur var det også skønt 
at eje — mine venner ville kalde det mit 
hjems solskin , måske skrive sonetter til 
dets pris , og jeg ville trykke vennehænderne 
og smile gennem tårer . Ligeledes deres 
pandes oval , deres læbers bue — ja , jeg 
kunne således punkt for punkt gennemgå 
al deres ynde , og hvert punkt ville være 
misundelse værd . 
Bag deres sænkede øjenbryn tænker jeg 
mig nysgerrige øjne . De har næppe før set 
mig i dette lune . Jeg viser mig sjælden i 
skarpt omrids og forresten er min ånd 
broget som en harlekinsdragt . At jeg taler 

— io — 
således , bør ikke forfærde dem . Sagte bør 
de læne dem tilbage i stolen . Mine ord 
ville da blive gyldne og inspirerede . 
Som sagt — de har beruset mig , , ikke 
blot ved blik eller stemme , dragt eller 
holdning . Beruselsen skyldes i samme grad 
den ømhed , der følger dem overalt , der 
smiler frem fra deres ganske skabning . Et 
slør af ømhed svæver over deres pande og 
hår , ja flagrer som en kappe om skuldrenes 
troner . Og glider en flig af denne 
kappe over mine øjne , da bæver mit hjerte . 
Men jeg elsker dem ikke , jeg føler ingen 
lyst til at eje dem . Mine hænder ville 
aldrig vove at gribe om al denne ynde . 
Ærbødig bøjer jeg mit hoved for den 
skønhed , der besjæler dem  ; men min elskov 
er som en flammende komet , der ikke rører 
deres bane . 
Inderlig takker jeg den magt , der har 
lammet min hede barbarattrå , og som lærte 
mig at tilbede uden at forlange . Ak , frugten 
nydt er frugten død 1 husker de høstvindens 
hylen og de visnede blades raslende knokkel- 
dans ? 

hør mig — jeg beder om deres venskab : 
venskabet er fortrolighedens' blide 
land , der ikke kender forbudne frugter  ; 
venskabet er som en blomsterduftende urtegård , 
gennemsvævet af lykkens brogede 
sommerfugle . Hvorfor så købslå om vore 
hjerter ? Nej , i venskabets vidunderland skal 
vi i fællesskab nyde naturens omskiftelige 
skønhed , dagenes poesi og kunstens liv . 
Og aldrig skal den dag komme , da kerubens 
flammende sværd lukker portene bag et 
tabt Paradis . « 
Således talte jeg . Og derefter bøjede 
de hovedet , vendte ansigtet fra mig — 
og græd . 
Jeg spurgte dem ikke , hvorfor de græd . 
Det behøver man nemlig ikke overfor kvinder 
 : de undlader ikke at fortælle én det 
selv . 
Naturligvis : de elskede mig , de havde 
elsket mig længe , de ville altid elske mig . 
I det øjeblik følte jeg ikke en gang 
venskab for dem . Deres fine sikkerhed var 
brudt , deres ellers så stolte blik var 
usikkert . 

» Det forbavser mig , «  sagde jeg ,  » og det 
ærgrer mig . Ti i så fald havde jeg ikke 
behøvet at anstrenge mig for at vinde deres 
venskab ; nu vinder jeg det nemlig aldrig ! « 
Og så gik jeg . 
Dette er vor lidelseshistorie i ét bind . 
De ville beholde mig for deres egen mund 
og påtvinge mig det gode selskabs medlidende 
omtale , medens jeg ville gøre dem 
til en mands lykkelige fortrolige . 
Nu skriver jeg til dem herovre fra 
ensomheden . Fra dette dydens Paradis , der 
ligger langt udenfor deres erotiske horisont , 
skal jeg nu og da sende dem små epistler . 
Jeg vil fortælle om de stærke og sunde 
følelser , landluftens renhed vækker i mig . 
Ti jeg føler mig som et nyt menneske 
herovre , hvor alt er så uberørt og højtideligt . 

en ting må de imidlertid love mit 
svage menneskehjerte : send aldrig breve 
eller andre lokkemidler til mit eksil . Det er 
spildt ulejlighed . Jeg åbner intet brev , selv 
ikke deres og — jeg samler ikke på fri- 
mærker . 

14 juni . 
Kære veninde . — jeg er nu kommen 
ud og har fået set mig om . Jeg kan ikke 
sige andet , end at Vorherre har været mild 
og nådig ved denne egn . Den ejer for mig 
noget af hin sarte , yndefulde skønhed , hvormed 
visse syttenårige , halsmagre kvinder 
virker . Den altid farende vind , den ensartede , 
lyngbrune farve giver landskabet en friskhed 
og ungdom , som sjællandske landskaber 
plejer at mangle . 
Dette interesserer dem vel mindre . De 
holder selvfølgelig mest af bøgeskoven med 
dens smuthuller , hvor man kan være ene 
med sine tanker og sin verdenserfaring . 
Selvfølgelig elsker de det langsomt duvende 
korn , der bølger som deres eget bryst . 

— u — 
hvor gerne jeg end ville , kan jeg ikke 
dele deres smag . Jeg holder , som sagt , af 
naturen , der ser ud som en syttenårig pige 
uden verdenserfaring og uden bølgende 
bryster . 
Det undrer dem måske , at jeg gider 
fortælle om den rare egn , jeg befinder mig 
i . Men sagen er den : her , hvor man kun 
møder få mennesker , rykker man naturen 
så plebejisk nær . Og er det ikke underligt 
— når den kalder , så kommer man . Man 
glemmer for dens skyld endog sine daglige 
fornødenheder ; undertiden føler man næppe 
lyst til at gå hjem og spise til middag , 
blot for at hvile i dens skød . 
Altså ! En stor del af min dag går 
med at inspicere naturen . Jeg læser den 
tekst , som skaberen digtede til sin skønneste 
drøm . Jeg strejfer om , tørstig efter nye 
indtryk og samler skønhed som et barn 
insekter . 
Kroværten betragter mig vist nærmest 
som et underligt fænomen . Vi taler kun 
sjælden sammen , men han smiler altid , når 
han ser mig . Forøvrigt har han betroet 

mig , at han er temmelig ny på denne egn . 
Han har nemlig kun været bosat her i tolv 
små år . 
Denne korte tid har imidlertid ganske 
ødelagt hans bohave og forringet hans besætning . 
Med savn i stemmen har han fortalt 
mig om den datter og de køer og 
får , han har mistet . Dog ved jeg ikke , 
hvem han savner dybest — hornkvæget 
eller datteren ! 
Under mit vindue ligger en lille hønsegård . 
Den betragter jeg ofte , især om 
morgenen . Jeg beundrer hanens udholdenhed 
og hønsenes verdenserfarne dyd . Jeg 
glæder mig over de spraglede farver , deres 
erotik har iklædt sig . Og når jeg om 
aftenen knuser skallen på mit blødkogte 
æg , falder jeg hen i filosofiske betragtninger 
og mild hønsegårdslyrik . 
Forøvrigt går jeg i seng klokken ti , 
og når jeg — som jeg plejer — før jeg 
lægger mit hoved til hvile , gennemgår 
mine oplevelser , føler jeg , at man kan leve 
uden at leve med . 

ti den ensomhedens oase , jeg her har 
fundet , er netop efter min smag . Jeg føler , 
at herude , hvor luften er stærk og frisk , 
bliver menneskenes syge sind ædlere . Jeg 
begynder at tro , at dyden ikke blot består 
i en så rudimentær afart , som den , vi 
kender . Og det aner mig , at en sådan 
natur kunne være i stand til at avle den 
store , den rene og evige kærlighed ! 
Men de må naturligvis ikke tro andet , 
kære veninde , end at en del af kulturens 
pragtblomster også har spiret herovre . Man 
får for eksempel så at sige aldrig uforfalsket 
kaffe , i forgårs så jeg en af 
bondemadammerne med regnslag , og i går 
var der bal i krohaven . 
Dette bal blev anledning til en ubehagelig 
lille hændelse , som dog ikke har taget 
videre på mit nervesystem . Jeg fortæller 
dem den , for at de kan lære , at der er 
slanger i ethvert Paradis . 
Det var altså i går . 
Hele den lille by var oversvømmet af 
gæster ; der var et liv , røre og rykind , 

— ly — 
som bragte min tungt fordøjende natur ganske 
fra koncepterne . 
Jeg følte mig næsten overflødig i den 
glade stimmel og var ondskabsfuld nok til 
at håbe , at regnen , som truede , ville ødelægge 
det hele ; men den gud , som plejer 
at beskærme de ensomme , vendte mig ryggen , 
og regnen udeblev . 
Ballet blev som sagt holdt i krohaven , 
der vender ud til fjorden og foruden en 
halv snes forkrøblede træer udmærker sig 
ved en pavillon , som består af et på fire 
slanke pæle hvilende spidst tag . 
I denne glædens hal blev der danset , 
lét og musiceret — under osende tranlampers 
skær . 
Som en klog general havde jeg trukket 
mig tilbage til mit værelse , da fjenden rykkede 
ind i den lille by . Jeg hørte vognrummel 
og glade stemmer ; jeg mærkede 
mit gulv ryste under bøndernes trampen 
nede i gæstestuen . Desværre må jeg tilstå , 
at jeg en gang imellem , når tiden 
faldt mig lang , åbnede mit vindue og 
kiggede ud ; men de måbende ansigter og 

den fnisen , der løb fra pigemund til pigemund , 
fik mig skyndsomst til at retirere . 
Da dansen var begyndt , sad jeg og 
glædede mig over min ensomhed . _ 
pludselig hørte jeg snakken ude på 
gangen . 
» Er han ikke sød ? «  hviskedee en kælen 
pigestemme .  » Sikken no’en øjne , hvad 1 
bare han ville komme ned og danse . « 
Her faldt en anden stemme i med en 
fnisen , og jeg hørte begge damer forsvinde 
ned ad trapperne . 
Et øjeblik efter stod min vært i mit 
værelse , meget forlegen , men meget smilende . 
Han slog ud med hånden og sagde , 
at dansen var begyndt og betroede mig , at 
de unge damer vist gerne så mig dernede . 
» For sådan en hovedstadsherre , «  sluttede 
han ,  » har jo altid særdeles gentile manerer . « 
Jeg svarede kort og godt , at jeg måtte 
renoncere på fornøjelsen , da jeg ikke ønskede 
at gøre lokale bekendtskaber . 
Derefter f rsvandt min vært , men et 
øjeblik efter viste han sig igen , og denne 

gang var hans smil veget for en vis indtrængende 
tone i stemmen . 
Nu måtte jeg komme ! De forbittrede 
gæster havde svoret på , at de ønskede at 
se mig i deres midte . De havde mumlet 
om uforskammet københavner , hovedstadsflab 
og deslige . Min vært fremførte disse 
udtryk med en beklagende hovedrysten , og 
idet han langsomt trak sig tilbage til døren , 
erklærede han , at han ikke kunne indestå 
for , at de fulde og af deres damer ophidsede 
kavalerer ikke ville trænge ind i 
mit værelse og forlange mig udleveret . 
Rystende og bævende lod jeg mig ved 
min værts arm føre ned i krohaven , hvor 
manges ligegyldige miner og min værts 
hoverende smil overbeviste mig om , at det 
hele havde været en krigslist fra enkelte 
damers side . 
Min altid smilende vært trak mig nu 
ind i stimlen , og før jeg vidste et ord af 
det , var jeg forestillet for en halv snes 
pigeansigter , som det heldigvis senere på 
aftenen lykkedes mig at reducere til et 
enkelt , særlig ubarmhjertigt . Dettes ejerinde 
2* 

var en blåkjolet dame fra den nærliggende 
købstad ; hun snoede sin arm ind i min , 
dansede med mig og lod sig traktere med 
sodavand . I et mørkt lysthus lyste hendes 
øjne og hun faldt mig om halsen . Og da 
jeg forstod , at hun ønskede at vide , hvorledes 
hovedstadskys smagte , gjorde jeg hendes 
læber denne kælne indrømmelse . 
Fra det øjeblik følte hun sig som lænket 
til min arm , og derved fik jeg at vide , 
hvorledes man opfattede erotik i landsbyen . 
Tilsidst tvang hun mig til at spasere i måneskin 
over lyngen . På turen sagde hun 
ikke noget , men gik med bøjet hoved . 
Ikke desto mindre faldt også hun ud 
til at være grumme udspekuleret , idet det 
viste sig , da vi kom tilbage til kroen , at 
hendes faders vogn var kørt . Hun forlangte 
med påtrængende næsvished , at jeg 
skulle følge hende til købstaden , medens 
jeg fralagde mig ethvert ansvar , for at hun 
var kommen for sent . 
Snart var hun grædefærdig , jeg rasende . 
Der var én mil til købstaden og altså også 
én tilbage ! 

tilsidst var der intet andet for mig at 
gøre , end at aftale med kroværten , at han 
skulle beholde hende om natten . Hun 
stred længe imod , men gik endelig , med 
megen blinken til mig , ind på denne overenskomst . 

da jeg træt var kommen op på mit 
værelse og havde siddet en times tid i 
sommernattens fred , hørte jeg kvindetrippen 
på gangen og sagte banken på min dør . 
Rasende gik jeg hen og drejede nøglen 
om i låsen . 
Da jeg næste formiddag kom ned , var 
hun borte , men kroværten har skottet , stadig 
smilende , den ganske dag efter mig . 
Heraf ser de , kære veninde , hvor let 
det er at tage mig ved næsen , hvilket jeg 
håber og venter , de efter ringe evne vil 
tage dem til indtægt . 

kære veninde . — et ensomt hjerte er 
fornøjet med lidt . Selv kildevand uden 
tilsætning af dets farlige bruspulver , kærlighed , 
formår at lokke glæde frem i et modtageligt 
gemyt . Og således vækker også 
alle de små opdagelser , som overrasker 
øjet og øret herude , mange lykkelige smil 
og gør hjertet godt . 
Når man ung og morgenfrisk går over 
lyngen , skænker naturen en sådanne 
uerstattelige fund i rig mangfoldighed . 
Alene den rødbrune lyng ringer med sine 
klokker helligdagsstemningen frem . Undertiden 
fængsles man af enkelte stærkt farvede 
blomster , der løfter sig på slanke stilke ; 
nu og da smutter en opskræmt snog hen 
over den sandede sti . 

bag lyngen støder man på gran og 
fyrreplantager , og disse strækker sig ud ' mod 
den sandede forstrand , hvis hvide klitter 
skærmer mod Kattegats nysgerrige påtrængenhed . 
Her rejser marehalmen sig som en 
spydvagt af slanke lanser — over klitternes 
brystværn strakte mod det truende hav . 
Og her vokser den sjældne urt , mandstro ! 
Således møder man overraskelse efter 
overraskelse . Men den største opdagelse 
har jeg dog gemt til sidst . Så hør da , 
kære veninde . 
Det var i går . Jeg kom gående ad 
den solhede , sandede vej , som gennem en 
lang tange med hav på begge sider fører 
til herredets yderste spids . Denne vej overskærer 
først en skovbesået klitrække , der 
mærkelig nok strækker sig på tværs af 
landet , og stiger derefter gennem tyndt bevoksede 
havremarker og lyngstrækninger , 
hvorfra man har den mest henrivende udsigt 
til begge sider . 
Højest oppe på den øverste bakke ligger , 
ligesom sammenblæst , et vildnis af krogede 
egetræer , hindbærbuske og klatrende brombærranker , 

foruden et utal af høje , saftige 
planter . 
Jeg døbte straks denne idylliske plet 
» Kragereden «  . 
Men det var opdagelsen . 
Den lå dybt nede , skærmet af bakken , 
solbeskinnet og strålende , og den bestod i 
en lille villa med tilhørende have . Min 
medfødte nysgerrighed førte mig den nærmere , 
og jeg så da , at villaen var af en 
ganske fin , men prunkløs arkitektur og at 
haven syntes særdeles velholdt og rig på 
sjældne og ejendommelige blomstersammenstillinger . 
Som en farvemættet poesiens 
oase lå den dér i den grove lyng , blussende 
skøn som en bugnende blomsterkurv 
i en hvergarnsklædt bondepiges skød . 
Jeg blev overrasket ; måske endog varm 
i kinderne . Jeg gik helt ned til havens 
gitterlåge og stirrede forventningsfuld derind . 
Men alt var stille . Huset lå som 
uddødt . 
Jeg stod længe uden at kunne beslutte 
mig til at gå . 

hvis nogen har set mig fra villaen er 
jeg sikkert bleven lét ud . 
Omsider rev jeg mig løs . Om hjemturen 
er der kun at bemærke , at jeg nær 
var kollideret med en lang , tynd fyr , der 
døddrukken kom slingrende mig i møde . 
Jeg undslap dog let både hans truende næve 
og skældsord . 
Jeg spurgte senere hen på aftenen min 
vært , hvem der boede i villaen . Ejeren 
hed dr . Frank og var en mand i sine bedste 
år , der levede meget stille sammen med 
en datter , man kun sjælden så . Han 
elskede sin have og betragtedes som en 
særling . 
Ja , kære veninde — dette var gårsdagens 
opdagelse . 
Jeg lever ellers fredeligt og lykkeligt og 
savner kun sjælden deres elskværdige smil 
og den konversation , der kaldes åndrig . 
Jeg beder til min gud om at måtte blive 
som en åndelig Mads røgter , der hver 
morgen sender sine tanker ud på græs 
og hver aften bringer dem hjem til visse 
tykke bøgers hø og hakkelse . 

såre glæder jeg mig over mit hjertes 
ro og den fred , som ensomheden fører 
med sig . 
Da dette brev nærmest omhandler geografiske 
opdagelser , vil jeg endnu medtage 
en vinduesopdagelse , jeg har gjort . Tilhøjre 
for kroen hæver en mølle sig over en lille 
banke . Ved solnedgangstid tager den sig 
ganske symbolsk ud . Den ligner da en 
gammel pater , hvis knælende skikkelse og 
oprakte arme lyser fred over det ganske 
landskab . 

kære veninde ! Jeg puster min diogeneslygte 
ud ; thi himlen har været mig nådig 
— jeg har truffet et menneske ! 
Min værdsættelse afbegrebet homo sapiens 
kender de : jeg sætter i og for sig ingen 
pris på Arten som Art . Ligesom jeg hader 
skovlandskabet uden perspektiv , således 
vækker den retlinjede normal , skabt i guds 
billede , min letfødte ringeagt . Kun det 
individuelle menneske , der har noget af 
det skabende Kaos i sig , aftvinger mig beundring 
og ærbødighed . 
Med disse få ord tillader jeg mig at 
forestille dem for dr . Frank , villaejeren 
fra forleden . Forhåbentlig vil han optage 
deres interesse og derved gøre bod for mit 
brevs noget for filosofiske indledning , hvilken 

jeg beder dem alene skrive på hans 
regning . 
Det var i forgårs , jeg for første gang 
mødte dr . Frank . Stedet , hvor vi traf hinanden 
var kirkegården og tidspunktet henimod 
midnat . 
Dette lyder måske uhyggeligt nok . Men 
hvis de venter dem en spøgelseshistorie , 
tager de desværre fejl . De kan godt læse 
dette brev i deres seng , når alle andre 
lys er slukkede end netop det , hvis varsomme 
glans gylden og kælen lister sig 
ned over deres ansigt og udslagne hår . 
Deres runde arm vil ikke komme til at 
ryste ; deres velformede bryst ikke gysende 
hæve og sænke sig ; deres . . . . . . . . . . . . . . . .tilgiv 
mig ! Jeg skal ikke fortabe mig i enkelthedernes 
harmoni . 
Derimod skal jeg nu fortælle om mit 
møde med dr . Frank . Efter at have dvælet 
ved deres yndigheder tror jeg at være 
bleven lidenskabsløs nok til at kunne omtale 
denne mærkelige mand uden lyriske omsvøb . 
Jeg havde i forgårs bestemt mig til at 
gå en nattetur . Jeg ville se Kattegat og 

klitterne i måneskin . Indhyllet i min kolde 
menneskeforagt og min lune plaid ville jeg 
lægge mig i strandsandet og betragte stjernehimlen . 
Ak , også jeg er et modtageligt 
gemyt  ! 
Desværre blev det gråvejr og himlen 
skyet . Men ikke desto mindre forlod jeg 
klokken elleve kroen og begav mig på vej . 
Det var en af disse lummervarme sommeraftener , 
som bringer alle blomster til at 
dufte . Småhavernes liljer fyldte luften med 
en bedøvende røgelse . Det gjorde godt at 
komme ud over lyngen , hvor luften 
friskede til . 
Kirken og kirkegården ligger mellem 
by og hav ; vejen snor sig tæt forbi . Kirken 
er et gammelt sømærke og ligger ensomt 
for at kunne ses både fra fjorden og Kattegat . 
Kirkegården er lille , overfyldt med 
gravstene , hængepil , hængeask , buksbom , 
men også med farvede og duftende blomster 
iblandt . 
Derhen kom jeg i den lummerhede aften . 
De mange blomsters ånde strøg sød og 
berusende hen over mig . Overvældet og 

næsten bedøvet blev jeg stående og stirrede 
i henrykt svimmelhed ind mellem buskene , 
hvor tunge natsværmere , mørke og hvide 
vaklede frem og tilbage . Jeg fulgte med 
blikket deres flugt og fik derved øje på 
en mand , som lå lænet over en gravsten . 
Det faldt mig ind , at manden sov , og jeg 
nærmede mig for at vække ham . Men da 
jeg kom i et par skridts afstand , rejste 
han sig . 
» Undskyld , «  sagde jeg ,  » jeg troede , de 
var faldet i søvn og ville blot fraråde 
dem at sove videre midt i denne stærke 
blomsterduft . « 
» Nå ! «  sagde han ,  » det er dem jeg har 
set i nærheden af min villa . — forresten 
sov jeg ikke — men det kunne de jo ikke 
vide ! « 
Jeg forstod øjeblikkelig , at det måtte 
være dr . Frank . Jeg nævnede hans navn . 
Han smilede . 
» De kender mig altså af omtale ! «  sagde 
han og pegede på sig selv som en mand , 
der ikke er vant til at tale med andre .  » De 
ved , jeg har boet her i så og så mange 

— 3i — 
år ! De ved , jeg har et hus og en have ! 
Man har måske endog vist dem disse 
herligheder ! — nå ja . Så kender de mig 
jo ud og ind ! — godnat , min herre . « 
Jeg ventede et øjeblik noget overrasket . 
Han havde sat sin hat tilrette og fundet sin 
stok frem bag gravstenen og stod nu og 
nikkede et par skridt fra mig . 
» Skal de ikke tilbage til byen ? «  forsøgte 
jeg . 
»  jo , jeg skal , «  sagde han .  » Men jeg 
sætter ikke pris på at få følgeskab . « 
Naturligvis blev jeg yderst forbitret . Og 
denne forbittrelse blev ikke mindre , da han 
uden nogen som helst afsked straks derefter 
begyndte at gå . Men da han havde gået 
et øjeblik , fulgte jeg alligevel ganske mekanisk 
efter . Jeg ved ikke selv hvorfor . Og 
medens jeg bandede hans frastødende optræden , 
greb jeg mig i at beundre hans 
ranke holdning og hele kraftige skikkelse . 
Da vi havde gået omtrent fem minutter 
i tavshed , vendte han sig pludselig om 
imod mig , og medens han gik de fire—fem 
første skridt baglængs , begyndte han : 

» Er de uafhængig ? Jeg mener ikke rig . 
Men uafhængig ? « 
Jeg så forbavset på ham . Men hans 
ansigt var alvorligt som en af gravstenene 
derinde . Og da han gentog sit spørgsmål , 
svarede jeg , forlegen som en skoledreng : 
» Uafhængig — ja—al  .  .  .  . « 
» Men er de gudsfrygtig ? «  spurgte han 
igen . 
» Nej 1 « 
» Intelligent ? « 
Jeg tillod mig at bemærke , at det ville 
han lettest ved selvsyn kunne overbevise sig 
om , men foreløbig havde han ikke skaffet 
mig lejlighed til at vise mine heldige egenskaber . 

han kom nærmere . 
» Nå ja , undskyld ! «  sagde han så .  » Det 
kunne jo være , at vi to kunne få nogen 
brug for hinanden . Sig mig — er de gift , 
forlovet eller forelsket ? « 
Jeg standsede forfærdet . Var manden da 
sindsyg ? Gik jeg med en sindsyg på den 
vildende hede klokken tolv om natten ? 
Alleslags spøgelseshistorier og uhyggelige 

kirkegårdssagn steg truende frem i min 
hjerne . Bleg og tænderklaprende trak jeg 
min arm ud af doktorens og belavede mig 
på at flygte . Men hvorhen ? Jeg følte mig 
under den lavthængende himmel , i den 
trykkende atmosfære som indemuret i en 
grav , hvis lumre ånde lammede mine 
kræfter . 
Jeg ved ikke , om dr . Frank opfattede 
min tilstand . Men med en hastig håndbevægelse 
greb han mig om skulderen og 
holdt mig fast , idet han udbrød : 
» De er måske forundret over mine 
spørgsmål ? Ja , jeg kan tænke det . De synes , 
jeg er noget for ligefrem , ikke sandt ? Nå 
herregud , jeg sætter ikke pris på lange 
omsvøb . Og desuden — det er i tidens 
løb blevet en slags metode---------1 « 
» Metode ! «  udbrød jeg .  » Tør jeg 
spørge : hvad er blevet metode ? At gøre 
nar af folk ? Eller søger de bifald og anerkendelse 
ved at optræde som galehuslem ? « 
» De kan godt spare deres energi , «  svarede 
doktoren sagtmodig .  » I deres alder 
kan de på så mange andre måder have 
3 

— u — 
brug for de unge kræfter . — men forresten 
har de set ganske rigtig  ! Slet ikke så dumt  ! 
Jeg har virkelig gjort mig til vane at optræde 
i en vis afskrækkende skikkelse . Og 
jeg skal sige dem hvornår — når folk 
generer mig ; når de venligst kommer og 
fortæller mig :  » Ikke sandt , de hedder dr . 
Frank , de bor der og der  .  .  . o . s . v . «  — 
jeg har levet her i atten år . Ja , det er 
forresten sandt , det ved de vel ? Og jeg har 
levet for at få fred , for enhver pris fred . 
Men det er vanskeligt at holde sit hus rent 
for påtrængende menneskers fodtrin . De 
kommer én nær  .  .  . smigrer for én  .  .  . 
Vinder éns fortrolighed , til sidst erobrer 
de hele éns hus  .  .  . og så er man væk 
.  .  . som en røg , forsikrer jeg dem . « 
Han så mistroisk på mig , men da jeg 
ikke syntes at yttre lyst til at svare , vedblev 
han : 
» Jeg har en lille renteskilling . Den 
skaffer mig brød , smør , kød , klæder . Som 
de ved , har jeg en have ; den giver mig 
grøntsager — jeg vil sige dem , jeg sætter 
megen pris på grøntsager  ! Himlen skænker 

min have regn , solen giver den varme . 
Hvad kan jeg forlange mere ? Min kære unge 
mand , da jeg var tredive år kendte jeg 
mange mennesker — ved de , hvad de skaffede 
mig ? Tusinde djævle og tusinde sorger på 
halsen ; gud bedre det , endog børn skaffede 
de mig . Hvad skal jeg med mennesker ? 
Jeg vil leve i fred . « 
Han så næsten truende på mig . 
» Dr . Frank , «  sagde jeg .  » Deres handlemåde 
har min største sympati . Deres flugt 
fra menneskene , deres søgen ud i ensomheden 
tror jeg ikke at mangle forståelse 
af . Jeg selv er jo netop greben af den 
samme misantropiske ide , som har bragt 
dem ud i samfundets periferi : troen på 
ensomhedens saliggørelse , tilliden til den 
asketiske skærsild . Hvor underligt forekommer 
det mig nu ikke , at jeg har valgt 
den samme egn , som de og at vi to skulle 
mødes her . Naturligvis spiller dette møde 
ingen rolle for dem ; men jeg kunne ønske , 
de ville forstå , af hvilken betydning det 
må blive for mig . Jeg håber og venter  .  .  . « 
3* 

— 36 — 
underlig nok afbrød dr . Frank mig 
her : 
» De bosætter dem vel ikke herude ? « 
Spurgte han interesseret .  , 
mit blik søgte ud over landskabet . 
Doktoren tog mig om håndleddet . 
» Det skal de ikke , «  sagde han bestemt . 
» De er for ung endnu . De vil komme til 
at savne livets bølgeslag alt for meget . Desuden 
har samfundet aktier i deres ungdom 
— store aktier . De har ligefrem ikke lov 
til at udvandre . Tror de måske , kvinderne 
vil give dem orlov på livstid ? « 
Doktoren smilede . I dette øjeblik gik 
vi forbi kroen ; jeg gjorde mine til at følge 
ham . 
» Nej , «  sagde han og slog ud med hånden . 
 » Dette var ikke meningen . Nu går 
jeg til mit og de til deres — godnat , min 
herre  !  « 
Derefter tog han sin hat af , tørrede 
panden og forsvandt om krohjørnet . 
Kære veninde ! Således ser altså dr . 
Frank ud . Synes de ikke , han er en næsten 

højtidelig afart af homo sapiens ? Den kultiverede 
hjernes oprør mod det dumme , 
det feje , det ukyske . Hans liv er som en 
eneste sublim ide  :  » For selv at vinde fred 
gjorde jeg mig sindsyg overfor andre . « 
Hvilken stolt indskrift at kunne sætte på 
sin gravsten . 
Hvor lykkelig må jeg ikke være over 
vort møde . Det er en oplevelse , man må 
takke guderne for . Og ikke mindst i dette 
øjeblik , hvor jeg — selv ensom — har søgt 
ensomhedens fred . 
Naturligvis har han ikke inviteret mig 
hjem til sig . Naturligvis må jeg søge 
ham op . I morgen den dag vandrer jeg 
over kragereden til hans smukke villa . Ingen 
hæmmende magt skal stanse min fod . Ja , 
selv om jeg må belejre hans hus fra 
morgen til aften , skal jeg vel vide at tiltrodse 
mig adgang . 
Mærkelig nok kommer jeg i dette øjeblik 
til at tænke på deres smil , deres 
lidt ondskabsfulde smil , som jeg ikke holder 
af . Naturligvis ved jeg udmærket , hvad der 

bringer Dein i så godt humør . Men jeg 
forsikrer dem , de misforstår ganske min 
interesse for dr . Frank . — ganske vist  : doktoren 
har en datter ! Men derfor , kære veninde , 
behøver de aldeles ikke at smile . 

24 juni . 
Kære veninde !— hvor de menneskelige 
affekter og lidenskaber dog er små og 
betydningsløse . Hvor uinteressante . Hvor 
fattige på nuancer . Betragtet med en tilskuers 
rolige smil vækker de højst medlidenhed , 
oftere måske afsky . Og som det 
går med lidenskaberne , således går det 
med menneskene selv . Hvor bliver de ikke 
klodsede og gennemskuelige , latterlige og 
dyriske , set gennem affekternes teaterkikkert . 

således vil de dømme , når de har 
læst den bizarre hændelse , jeg i dag har 
at fortælle dem , og hvori jeg selv spiller 
den rolige tilskuers rolle . 
De ved , jeg havde bestemt i går at 
ulejlige dr . Frank med min nærværelse . 
Jeg ville opsøge denne moderne misantrop 

for at drage næring og suge honning af 
hans erfaringer . Tidlig på formiddagen 
begav jeg mig derfor afsted . 
Undervejs tumlede jeg med alskens spekulationer 
— doktoren vedrørende . Jeg tilstår 
imidlertid , at mine løbske tanker nu 
og da gjorde et sidespring til datteren . Det 
ukendte og anelsesfulde har jo engang en 
egen , uimodståelig interesse . — min medfødte 
skarpsindighed kom med et suk snart 
til det resultat , at skønhed ikke kunne være 
denne dames mest forførende egenskaber . 
Hun måtte sikkert være alt for grim for 
denne verden , siden hun kunne udholde en 
for hendes alder så usædvanlig ensomhed . 
Imidlertid bragte det ord ensomhed mig 
til at studse . Havde jeg ikke selv søgt 
ensomhed af egen , fri vilje . Hvem kunne 
vide ! Hun var dog måske ganske tiltalende . 
Jeg konstaterer , at denne tanke vakte 
en vis glæde i mig , og at jeg fra dette 
øjeblik forstærkede mine skridt . 
Da jeg var nået op til kragereden , mødte 
jeg en mand , som hilste på mig og gav 
sig i snak med mig . 

det var stedets maler , identisk med 
den lange , lidt duknakkede fyr , som feg før 
havde truffet på samme sted . 
Vi havde også tidligere talt med hinanden , 
og en dag i krostuen var jeg bleven 
overrasket over hans kvikke svar . Det var 
gråvejr den dag . Da jeg havde fået øje 
på ham , gik jeg hen og slog ham på 
skulderen  : 
» Hør de , maler ! Det er dog et modbydeligt 
gråvejr — kan de ikke male os 
himlen lidt blå ? « 
» Jo ! «  sagde han så .  » Hvis de kan 
finde en pensel , som er tilstrækkelig lang , 
så er der farve nok i fjorden derude . 
Og måske , «  vedblev han med en lille 
latter ,  » kan vi erholde jakobsstigen gratis 
til låns . «  — 
forøvrigt vidste jeg om ham , at han 
havde studeret i sine unge dage og været 
mere bekendt som slagsbroder end som 
videnskabsdyrker . Et mord , begået i fuldskab , 
bragte ham på flugt til Amerika . 
Senere var han kommen hjem og havde 
udsonet sin straf . Nu var han havnet som 

maler i denne lille by , der havde vakt hans 
mest levende had og på hvis beboere han 
altid skældte . De hadede til gengæld redelig 
såvel hans skarpe tunge som_ hans 
forførende skikkelse . Han var bekendt som 
byens største kvindeven . 
Denne mand kom altså hen til mig , da 
jeg stod oppe ved kragereden . Han hilste 
på mig og sagde med høj stemme : 
» De skal nok ned og besøge dr . Frank ! « 
» Hvoraf ved de det ? «  spurgte jeg og 
så målende på ham . 
» Tror de , jeg bilder mig ind , de er 
ude og gå morgentur . Nej  ! Deres hurtige 
gang og spekulative mine røber dem . Men 
forresten kan de spare dem ulejligheden . 
Hvis de i det hele taget nogensinde 
slipper indenfor hans havegitter , så sker 
det i alle tilfælde ikke i dag . Det er 
nemlig hans helligdag !  .  .  . « 
» Hans helligdag ? «  spurgte jeg forundret . 
» Ja ! Kig en gang ned til villaen . Kan 
de se det oplyste vindue dér til højre for 
indgangsdøren . Indenfor det sidder dr . Frank 
og holder helligdag . Dér tilbeder han fra 

tidlig morgen til sen aften sin gud ensomheden . « 

maleren så smilende på mig . Jeg var 
nær bristet i latter , men jeg beherskede 
mig  : man bør sandelig ikke forhåne sine 
egne guder . 
» Jeg forstår godt doktorens ærbødighed , « 
Svarede jeg . 
» Det har jeg nu haft nogen vanskelighed 
ved , «  sagde maleren .  » Men om de så har 
nok så megen indre forståelse af hans 
sjæleliv , slipper de alligevel ikke ind hos 
ham i dag . « 
Vi stod et øjeblik og så på hinanden . 
Så vendte jeg mit blik fra maleren og lod 
det glide ud over fjorden . 
» Vil de ud at sejle ? «  spurgte han . 
» Sejle ? Med dem ? « 
» Ja , jeg har en båd liggende her nede 
i fjorden . Det kan jo altid være dem en 
slags adspredelse , og dem har de ikke 
mange af herude i denne afkrog — stakkels 
de ! Hvad siger de ? De føler dem ganske 
veltilfreds herude . Nå , det havde jeg just 
ikke ventet . Men hør nu — de skal alligevel 

tage med mig ud at sejle ! Jeg har længe 
ønsket at kunne komme til at sejle for 
dem .  « 
Malerens snakkesalighed drog mig viljeløs 
med , og en halv time efter sad vi i hans 
båd , der langsomt vuggede ud over fjorden . 
» Er de søstærk ? «  spurgte han , da vi 
havde sejlet et stykke .  » De ser mig ikke 
ud til at være meget af et mandfolk . « 
Naturligvis svarede jeg ham ikke , og vi 
sad begge tavse , medens strøm og vind 
hastig førte os udefter . 
Pludselig vendte maleren båden og 
gjorde sejlet fast . Deretter rejste han sig 
og så mig ind i ansigtet . 
» Nu skal jeg sige dem noget , «  sagde 
han .  » De går ikke hen og forelsker dem 
i dr . Franks datter . « 
» Hvad mener de ? «  spurgte jeg . 
» Er det så vanskeligt at forstå ? Deres 
ansigt ejer netop noget af det sødladne , der 
gør indtryk på doktoren . Han viser dem 
ikke bort , når de kommer til ham . « 
» Det skulle kun glæde mig , «  afbrød jeg . 

» Men derfor  .  .  . Herregud , jeg kender jo 
ikke en gang frøken Frank . « 
» Nej , men det gør jeg ! «  faldt han 
pludselig ind .  » Og ligeså meget som doktoren 
synes om dem , ligeså meget vil de 
synes om hende . Jeg bilder mig ind , at 
de har et stort og rummeligt hjerte . De 
går desuden her og keder dem . Jeg forstår 
aldeles ikke , hvad de vil i denne egn . 
Men da de nu engang er her , vil jeg tage 
mine forholdsregler . Forresten — hvad skal 
vi med lange redegørelser ? Jeg ønsker blot , 
at de ikke giver dem for meget af med 
frøken Frank — hun står nemlig under 
min beskyttelse . Til gengæld får de denne 
smukke sejltur gennem fjorden . Er lejligheden 
ikke valgt med omhu ? Mener de 
ikke også , at éns ord vinder i vægt herude 
på søen i en lille båd langt fra land ? « 
» Jeg håber , «  vedblev han efter en lille 
pause ,  » at de vil love mig ikke at beskæftige 
dem med frøken Frank . Jeg skal da 
øjeblikkelig føre dem tilbage til havnemolen . 
De ser , jeg betragter dem som hæderlig nok 
til , at de vil holde deres løfte . — i modsat 

fald — jeg mener , hvis de ikke vil love 
mig denne ubetydelighed — kan vi med 
denne modvind , vi nu har , gerne sejle i flere 
dage , før vi når ind . « 
Jeg sprang op . 
» Selvfølgelig aflægger jeg aldrig et så 
meningsløst løfte . Desuden skulle det kun 
glæde mig at tilbringe nogle dage på søen 
i deres elskværdige selskab . « 
Maleren så på mig med et hånligt 
smil og lagde rorpinden bagbords . Jeg 
fandt situationen nærmest komisk og satte 
mig filosofisk tilrette i forstavnen .  » Den 
menneskelige skinsyge , «  sagde jeg flere 
gange beroligende til mig selv ,  » er et sjæleligt 
fænomen , der kun kan vække latter . 
Maleren er skinsyg og altså en ganske 
latterlig person . « 
Imidlertid kom vi fjordmundingen nær . 
Strømmen blev stærkere , da kysterne her 
nærmede sig hinanden . Om få minutter 
ville vi være i åben sø . 
Pludselig slog den tanke mig , at maleren 
virkelig kunne falde på at udføre sin trusel . 

han var sikkert ikke bange for noget — 
måske ikke engang for at gøre sig latterlig . 
Jeg , som aldeles ikke kendte hans hjertes 
dame , skulle altså lide for denne tåbelige 
skinsyge . Måske miste liv og lemmer 
eller i det mindste helbred i disse kølige 
sommeraftener . Det var dog for morsomt ! 

en kold blæst , der kom susende ind 
over os , lagde næsten båden på siden . 
Jeg rømmede mig og brast i latter . 
Maleren drejede sig om imod mig . Jeg 
håber , han opfattede mit smil . 
» Deres indbildningskraft er sandelig meget 
stor , «  sagde jeg efter at have lét ud .  » Jeg 
har sjælden set dens lige . Men naturligvis 
kan den kun smigre mig  ! Det er en ikke ringe 
ære at blive betragtet som en så farlig medbejler 
til en mig ganske ubekendt dames 
hjerte . Desværre må jeg renoncere på 
æren — jeg sigter i dette tilfælde ikke så 
højt . Jeg har nemlig kun bosat mig her 
på egnen for i al fredsommelighed at hvile 
ud . Jeg havde glædet mig til i landlig ro 

at blive styrket og forynget og havde mindst 
af alt ventet at blive betragtet som urostifter 
og fredsforstyrrer . Herregud , hvorfor 
keder de mig med deres dumme og latterlige 
trusel ? Hvad ret har de til at forstyrre 
mig i min stille ensomhed ? 
Jeg følte mig ganske rørt over mine 
egne ord . Jeg greb malerens hånd . 
» Tvivler de endnu ? «  sagde jeg .  » Har 
de ikke ganske misforstået mig ? « 
Nogle minutter efter var vi forsonede , og 
maleren vendte atter båden . Inde fra land , 
lige udfør os , lyste dr . Franks villavinduer 
i solen , og vi styrede mod et lavt bolværk , 
der strakte sig frem i lige linje med villaen 
og båden . 
Da vi var komne ind under kysten begyndte 
maleren igen : 
» De skal forresten tage dem i agt for 
dr . Frank . Han er en uforbederlig egoist 
og desværre praktisk nok til at virke generende . 
Han skaffer mig såmænd stadig 
meget bryderi . — nå , jeg venter , det skal 
lykkes mig at få ham gjort uskadelig . Min 

gode båd og min påtagne ligegyldighed 
for ham vil nok en skønne dag friste ham 
til en lille , uskyldig afveksling i hans vaneliv . 
Og har jeg ham først herude , hvor søen 
skummer , skal han ikke slippe så forbandet 
helskindet som — — skønt det rager jo 
aldeles ikke dem  !  « 
» Nå , det er altså dertil , de bruger 
deres båd , «  sagde jeg og målte afstanden 
fra båden til land . 
» Ja , «  sagde maleren og lagde til ved 
bolværket .  » Den båd har altid været min 
bedste ven . « 
Da fortøjningen var i stand , fulgtes vi 
ind til bredden . 
» Nu kan de gå vejen hjem langs 
stranden , «  sagde han kommanderende .  » Jeg 
har forretninger på den anden side af 
tangen . « 
Og han forlod mig , efter at vi tavse 
havde trykket hinandens hænder . 
Jeg blev stående og stirrede efter ham , indtil 
han var ude af syne . Et øjeblik efter sneg 
jeg mig op på en nærliggende bakke , hvorfra 
4 

— so — 
jeg så ham forsvinde bag kragereden . Jeg 
syntes , at doktorens mange villavinduer 
skelede hoverende efter ham . 
Alt dette , kære veninde , kunne se ud 
som løgn og opspind af en forsulten digterhjerne . 
Ikke desto mindre er det realitet 
og kan føjes som et kuriøst blad i den 
krans , ensomheden fletter mig . 
Hvor de menneskelige lidenskaber dog 
er små og komiske . Betragtede fra et roligt 
stade vækker de kun lystig munterhed . Og 
skinsygen — synes de ikke , at den er 
muntrest af alle muntre lidenskaber ? Sig 
mig , hvem der har andet end smil og 
skuldertræk tilovers for dens parodiske genstand 
 ? 
Foruden alt det andet har én ting vakt 
min specielle glæde : doktorens datter kan 
ikke høre til de grimmes utilbedte skare . 
Ville ellers malerens sværmeriske kærlighed 
have været så stor ? Eller hans skinsyge 
så utilgivelig komisk ? Nej , frøken Frank 
må allermindst være smuk  .  .  . måske 
bedårende  ! 

— 5i — 
maleren har gjort et meget utiltalende 
indtryk på mig . Sådan en latterlig fyr 
vil forstyrre min gyldne ensomhed og forspilde 
min fred . Det er alene hans skyld , 
hvis jeg ikke snarest besøger dr . Frank . 
Hilsen  ! — 
4* 

2 8 juni . 
Kære veninde . — jeg opdager pludselig , at 
det er mange dage siden , jeg har sat pen til papiret . 
I disse dage er de gået mig ganske af 
glemme . Jeg har oplevet noget så sindsforvirrende 
mærkværdigt , at mine tanker sværmer 
som forskrækkede duer om mit hoved . Jeghar 
tumlet som et galehuslem over den brune 
lyng . Jeg har ligget ved havet og hulket , 
dybt boret ned i strandens hvide sand . 
Forvildet og magtløs som en kong Lear 
har jeg lyttet til vindenes hylen og regnens 
piskende fald . Jeg forsikrer dem på 
ære , jeg har ikke set min seng i flere 
nætter . 
Men jeg må samle mig . Jeg må bringe 
orden i det Kaos , der vælter sig i mit 

hoved . Ikke for deres skyld — jeg skriver 
aldeles ikke dette brev for deres skyld , — 
men alene for at danne mig en oversigt 
over de sidste dages begivenheder . 
Den aften , jeg sendte dem mit sidste 
brev , modtog jeg gennem min vært en lille 
epistel fra dr . Frank , hvis ordlyd var følgende : 
 » Mød mig i morgen formiddag 
klokken ét ved den enlige , højtliggende 
samling træer , som de må have lagt 
mærke til på vejen til villa solitudo . Jeg 
føler mig overbevist om , at de ikke er optaget 
så tidlig på dagen . » 
Denne epistel skaffede mig min første 
urolige nat . Doktorens skikkelse havde 
allerede i flere dage puslet i min hjerne . 
Hans brev bragte nu allehånde gisninger 
til at spire og holdt mig længe vågen . 
Da jeg endelig faldt i søvn , havde jeg 
en uhyggelig drøm , som førte mig ud på 
en øde 0 i det store og forresten også 
stille ocean , hvor dr . Frank tog imod mig . 
Med en osende fakkel , som han løftede i 
sin venstre hånd , opbrændte han omhyggelig 
alle de signalraketter , jeg havde 

reddet efter et ulykkeligt skibbrud . Da jeg 
imidlertid så nøjere til , viste doktoren sig 
at være et soigneret påklædt skelet , i hvis 
øjne orme gnavede og af hvis baglomme 
et timeglas grinende stak frem . — jeg forsøgte 
at råbe om hjælp , men doktorskelettet 
pustede på min mund , så hvert 
råb døde . Jeg husker mine egne rådvilde 
øjne . 
Lidt efter begyndte øen at synke , jeg 
gled langsomt ned i det grønne vand , 
medens skelettet voksede sig større og større 
og næppe fik knæene våde . Til sidst nåde 
vandskorpen mit hår ; jeg hørte en klukkende 
latter og øjnede langt nede min ven 
maleren som en uhyre hajfisk . Med en 
rystende håndbevægelse anbefalede jeg hajen 
at forsøge sig på skelettet , men dens 
opspilede gab greb om mig med skarpe 
tænder . 
I det samme øjeblik vågnede jeg og 
hørte klokken slå ét langt ude i natten , 
hvor jeg syntes hajen og skelettet grinende 
forsvandt . 

hen på morgenstunden faldt jeg i en 
tung søvn , hvorfra jeg først blev vækket 
langt op på formiddagen . 
Skyndsomt klædte jeg mig på og vandrede , 
træt af den bedrøvelige nat , ud for 
at møde doktoren . 
Da jeg havde nået kragereden , var han 
endnu ikke kommen , men præcis klokken 
ét så jeg hans ranke skikkelse dukke op 
fra en markvej . 
Kære veninde ! De ved , at jeg er en 
betydelig psykolog . Jeg havde for længst 
forstået , at kun en vis overlegenhed ville 
gøre indtryk på doktoren . Desuden var 
jeg i dette øjeblik morgengnaven og modtog 
ham derfor med følgende ganske begrundede 
elskværdighed  : 
» Når de vil tale med mig , hvorfor 
beder de mig så ikke hjem i deres villa ? 
Jeg er ikke vant til at holde stevnemøde 
på alfarvej 1  « 
» Nå , ja ja—da ! «  svarede han imponeret 
og tog mig under armen .  » Siden de ikke 
skønner på frisk luft , kan vi jo gerne gå 

hjem til mig . — hvorlænge bliver de her 
på egnen ? « 
» Det kan jeg ikke sige dem , dr . Frank ! 
Jeg bliver her så længe til min ensomhed 
begynder at kede mig , og det vil afhænge 
af vind og vejr og meget andet . « 
» Ja så . «  sagde han .  » Kom så kun 
med . « 
På vejen talte vi ikke . Nu og da 
smilede doktoren , nu og da syntes han 
gravalvorlig . En enkelt gang klappede han 
mig på skulderen og lo himmelhøjt . Jeg 
gik stille og glædede mig over mine psykologiske 
evner , der uden stor anstrengelse 
havde bragt mig , hvad jeg ville . 
Nærved villaen mødte vi et tog af 
bønderpiger og bønderkarle , som fine og 
pyntede traskede mod købstaden , hvor der 
skulle være marked . Da toget var kommet 
os forbi , vendte doktoren sig mod mig , og 
medens et smil bredte sig over hans ansigt , 
sagde han : 
» Se engang , hvor flunkende fine , de ser 
ud udvendig . Nu tænker de ikke på det 

snavs , de alle sammen går med mellem 
tæerne . « 
Vi var nu komne til havelågen , som 
han åbnede med en stor og bred nøgle . 
Vi gik gennem gange , der var hegnede 
med blå og duftende lavendler , og som 
snoede sig fra blomsterbed til blomsterbed 
mod villaens hvide portal . Her tumlede 
han med forskellige låse . Til sidst sprang 
porten op , og gennem en kølig forsat , hvis 
guirlandebehængte vægge røbede kvindlige 
hænders syslen , trådte vi ind i et lille 
værelse , hvis få men stilfulde møbler bestod 
i et smukt egetræsbord med tilhørende 
stole , et klaver og endelig et bogskab , der 
var skudt ind i et dybt hjørnes halvmørke . 
» Sæt dem ned , «  sagde min vært og 
trak en stol frem .  » Det har måske undret 
dem  .  .  . « 
Her afbrød han sig selv , idet han gik 
hen og slog det åbentstående klaver i . 
Så fortsatte han : 
» Det har måske undret dem , at jeg har 
bedt dem om et møde efter vort kirkegårdsstevne . 
Jeg selv er ikke fri for at 

være forundret , men sagen er den , at herude 
lærer man at benytte sig af den lejlighed , 
som tilfældigvis tilbyder sig . Det er 
naturligt , at denne egenskab må udvikle 
sig hos en eneboer . — den bøn , jeg har 
til dem , vil vel i første øjeblik synes dem 
utrolig , måske endog vanvittig . Jeg beder 
dem imidlertid om ikke at give efter for 
deres ungdommelige blods opbrusen , men 
med den klogskab , jeg forhåbentlig ikke 
forgæves appellerer til , høre på mig og 
såvidt mulig forstå mig . « 
Doktoren gjorde her en lille pause , idet 
han for med hånden over sin pande . Det 
syntes mig , som om hans øjne antog et 
uroligt udtryk under håndens skygge . Derefter 
fortsatte han med sin ligegyldige , monotone 
stemme : 
» Jeg må sætte dem ind i en del af 
mit liv , for at de kan forstå det skridt , 
jeg nu foretager . 
Indtil mit tredvte år har min tilværelse 
været en urolig kæde af oplevelser , hvor 
jeg tørstig som en ørkenvandrer søgte alle 
de lykkens oaser op , som tilværelsen har 

at byde . Folk rystede på hovedet over 
det liv , jeg førte , og mit humør , der blev 
mere og mere sørgmodigt og trist , overtydede 
mig om , at jeg ikke drak af de 
brønde , der tilfredsstiller . Den stadig dalende 
lykkefølelse førte alle utilfredshedens pile i 
sit kogger , medens en voksende ærgerrighed 
bragte mig nær vandviddets rand . 
Efter en hændelse , som jeg ikke behøver 
at ulejlige dem med , trak jeg mig tilbage 
hertil for at dykke mig med sjæl og legeme 
i ensomhedens nirvana . Jeg overklippede 
ubarmhjertig hver tråd , der bandt mig til 
andre mennesker : kun en lille datter på 
ét år , som var født udenfor ægteskab , 
bragte jeg med mig . Hun er vokset op 
herude i den have , jeg for hendes skyld 
har plantet på grænsen af den brune lyng . 
Jeg har lært hende alt , hvad en fader kan 
lære sin datter , jeg har fortalt hende om 
livet , der leves langt borte , og indgydt 
hende den samme rædsel for mennesker , 
som jeg selv føler . 
Hvad synes de om alt dette ? « 

jeg mærkede omkring mig lavendelduften , 
der slog ind fra det åbne vindue , 
og jeg sagde : 
» Hvad jeg mener ? Jeg føler mig glad 
som dengang , da en gammel veninde fortalte 
mig sit livs eventyr . Jeg kom til 
at holde så meget af hende fra den dag . « 
» Meget vel ! «  sagde dr . Frank ,  » Deres 
følelse interesserer mig ikke synderlig , jeg 
ønsker blot at vide , om de anser en sådan 
isoleret opdragelse for pædagogisk sund ? 
Jeg har sat min datter ind i verdenslitteraturens 
ædleste skatte , jeg har ikke 
ladet hende være i uvidenhed om noget 
åndeligt eller legemligt fænomen , som er 
mig selv bekendt . Fra naturens side er 
hun udstyret med rige evner , navnlig i 
musikalsk henseende , og jeg har ladet hende 
udnytte disse evner på bedste måde . Jeg 
har udspejdet hendes kvindelige natur og 
altid lagt den til grund ved bedømmelsen 
af ethvert fænomen . Jeg mener , jeg har 
anlagt min opdragelse rigtig , når jeg har 
gjort hendes opvækst til en kæde af overraskelser , 
som hun , efter at være bleven 

nøjere bekendt med , har sluttet ind i en 
totalanskuelse . Uden at have den overforfinede , 
sygelige nervøsitet , der kun fører til 
ladhed , har hendes sjæl her i ensomheden 
modtaget alle kulturens rige impulser , og 
følgen er bleven , at hun er i aktivitet fra 
morgen til aften ved højst forskelligt arbejde . « 

doktoren standsede pludselig og så forskende 
på mig . 
» Jeg taler vel for døve øren , «  sagde 
han ,  » dette interesserer dem ikke . « 
» De har alt for ringe tillid til mine 
evner , hr . Doktor ! «  afbrød jeg forlegent 
leende ,  » tværtimod gør jeg dem min største 
kompliment både for deres opdragelsesmetode 
og for den måde , hvorpå de har 
fremstillet den for mig . For mit blik stiger 
deres datter frem som en afrodite af bølgerne , 
tegnet med de reneste linjer . « 
» Lyrik ! «  sagde dr . Frank .  » Men kan 
de sige mig , hvorfor hun , der aldrig tidligere 
har skjult noget for mig , i det sidste , 
halve år er bleven tavs , indesluttet og ofte 
melankolsk ? Kan de sige mig , hvorfor hun , 

der altid tidligere havde fuldt op af interesser , 
nu sidder dage igennem stille på 
sit værelse , går måneskinsture og ser 
dårlig og bleg ud hver morgen ? « 
» Skulle deres datter ikke være forelsket ? « 
Tillod jeg mig at bemærke . 
» Forelsket ? «  sagde han og så på mig . 
» Nej , det er hun ganske bestemt ikke . — 
rigtignok er der en halvgal maler , der forfølger 
hende , men han er dum og klodset 
og har , efter hvad hun siger , aldrig engang 
forsøgt at tiltale hende . 
Men kunne de ikke tænke dem en 
ganske nærliggende grund til denne forandring 
i hendes natur ? « 
» Sygdom ? «  forsøgte jeg . 
» Ikke så ueffent endda 1 «  sagde dr . 
Frank .  » Naturligvis er det den fysiske og 
sjælelige sygdom , som følger med hendes 
alder . Huner--------elskovskrank ! Herregud , 
det er jo det hele . Hun trænger til en mands 
favntag og et barns kærlighed . 
Det er dertil , de skal hjælpe mig ! « 
Jeg så målløs på doktoren . 
» Jeg hørte vist ikke rigtig — hvad 
sagde de , dr . Frank ? « 

» I dette øjeblik bør de huske på , « 
Svarede doktoren ,  » hvad jeg før bemærkede 
om deres ungdommelige blods noget for 
hastige opbrusen . De må erindre , at det 
blot er et forslag , som jeg kun efter stor 
overvejelse selv har kunnet gå ind på . 
Synes de ikke om forslaget , kan de 
gå , jeg har da ingen brug for dem . Synes 
de om det , vil de måske komme til at 
eje minder , de ikke har drømt om og som 
mange sikkert ville misunde dem ! « 
» Hvad mener de da ? «  spurgte jeg noget 
stammende . 
» Jeg ønsker , at de lærer min datter det 
eneste , jeg ikke har kunnet lære hende . De 
skal gøre hende bekendt med kærligheden . 
Jeg ønsker endvidere , de skaffer hende et 
barn , der kan bringe hende til at fuldbyrde 
sine moderlige pligter . « 
Jeg blev ganske hed i hovedet : 
» Jeg ved ikke , om jeg skal opfatte dette 
som et frieri fra deres datters side ? « 
» Nå , nå ! «  tyssede dr . Frank .  » Lad 
os være alvorlige . Det er virkelig en sag 
af yderste vigtighed for mig , og jeg skal 

sige dem hvorfor . Jeg sætter ikke pris på , 
at min datter løber bort med den første , 
den bedste malermester her fra egnen . Derfor 
må jeg benytte lejligheden . Da jeg 
traf dem , opdagede jeg straks , at de egnede 
dem til det brug , jeg vil gøre af dem . 
Derfor sender jeg nu bud efter dem og 
foreslår dem mine betingelser  : de bibringer 
min datter den illusion , at de elsker hende , 
og vækker desuden hendes kærlighed ved 
de midler , der står til deres rådighed . 
Fremdeles ønsker jeg hende et barn , hvad 
de vel nok er i stand til at skaffe hende . 
Til gengæld giver jeg dem min unge og 
smukke datter , der sikkert nok vil kunne 
forsøde dem ensomheden herude . « 
» Men det er jo ganske latterligt ! «  afbrød 
jeg .  » Hvis jeg nu slet ikke synes om 
deres datter ? « 
» Lad os blot være mennesker , unge 
mand ! De er jo også et mandfolk . Vi 
ved godt begge , at man ikke sådan hver 
dag får en ung kvinde foræret . Det værste 
ville sandelig være , om de gik hen og 
forelskede dem i hende . « 

» Det forstår jeg ikke , «  sagde jeg .  » Så 
kunne vi jo gifte os ! « 
» Nej stop , stop , unge mand ! De tager 
ganske fejl . De har — foruden de to andre 
betingelser , jeg stillede — at gå ind på 
følgende tredje : inden to måneders forløb 
tilbageleverer de min datter til villa solitudo . 
Jeg vil sandelig ikke miste hende , men jeg 
indser , man må indordne sig under naturen , 
og det er jo ganske i sin orden , at jeg 
skaffer hende en mand . Når hun så har 
prøvet kærlighedens styrkedrik i et par 
måneder , vil jeg forsøge at erobre hende 
tilbage . Overfor det vidunderlige og anelsesfulde 
kan jeg ikke kæmpe , men når hun 
har set den naturlige begrænsning for den 
jordiske elskov , tror jeg til sidst , det vil 
lykkes mig at erobre hende tilbage . Kampen 
vil måske blive hård , men i hvert fald 
kun blive en kamp . 
Jeg har set , at alt dette har gjort et 
stærkt indtryk på dem , og naturligvis kan 
det ikke overraske mig . De står her overfor 
et forhold , som de ikke havde tænkt 
dem muligheden af . Men en ting vil jeg 
5 

sige dem straks , deres mulige betragtninger 
gider jeg ikke høre på . Jeg ønsker kun et 
ja eller nej , og jeg håber at få svaret i 
løbet af de første par dage . 
Det skulle glæde mig , om de svarede 
ja , både for min egen , min datters og 
deres skyld . « 
Han rejste sig og gav mig hånden til 
farvel . 
» Deres forretningssans glæder mig ! « 
Sagde jeg .  » Skønt — det var just ikke den , 
jeg havde ventet at møde på villa solitudo . 
Men for øvrigt tror jeg , at jeg ligeså godt 
straks kan svare dem på deres tiltalende 
forslag . Og naturligvis bliver mit svar et 
absolut nejl « 
» Vil de ikke se min datter ? «  spurgte 
doktoren . 
» Å jo ! «  svarede jeg ,  » skønt jeg tror 
ikke , det på nogen måde vil forandre min 
mening .  « 
Dr . Frank gik hen til døren , lukkede 
den på klem og kaldte ud :  » Margrete ! « 
En kvindestemme svarede og straks efter 
gik døren helt op og en ung pige af stolt 

og festlig skønhed trådte ind . Hun lignede 
faderen , havde hans ranke holdning og 
blå øjne ; en sort hårpisk hang frit ned 
og tittede frem med en rød sløjfe bag den 
fint rundede hofte . Der var en vis elegisk 
ynde over hele hendes skikkelse ; hendes 
sværmeriske øjne , der syntes at se højt over 
én , forstærkede kun dette indtryk . Hun var 
klædt i en gulgrå lærredskjole , der sluttede 
tæt over det runde , smukt hvælvede bryst . 
Dr . Frank presenterede  :  » Min datter — 
en fremmed , der meget gerne ønsker at 
hilse på dig . Om nogle dage vil han 
komme ned til os igen , og i kan da spasere 
nogle ture sammen . En ung kvinde og en 
ung mand kan have meget at lære hinanden . 
Det skulle glæde mig , kære Margrete , om 
du kunne få noget udbytte heraf . « 
Frk . Margrete kom nu hen og trykkede 
min hånd , spurgte , hvorfra jeg var kommen 
og hvor længe jeg blev her i denne egn , 
som hun holdt så meget af og som hun 
ønskede , at alle ville synes om . 
» Jeg kender ingen andre steder , «  sagde 
hun ,  » og bryder mig heller ikke om at se 
5* 

andre . Dér hvor min fader har lært mig 
at være , der vil jeg helst blive . « 
Jeg forsikrede hende , at også jeg , skønt 
fremmed , holdt af denne plet jord^ dens 
skønhed havde en egen blåøjet ynde , sagde 
jeg og så smilende på hende . 
Hun lod ikke til at opfatte min skjulte 
kompliment , men begyndte at spørge mig 
ud , om jeg havde set alle hendes yndlingssteder . 

» Kender de måske  » den hellige lund «   ? « 
» Nej ! hvor ligger den ? «  spurgte jeg . 
» Har de ikke set de mange træer heroppe 
på den højeste banke ? Når solen 
skinner derned , er der ligesom i et lille 
himmerige . De træer kalder jeg den hellige 
lund . « 
» Ja — dem har jeg nu døbt kragereden ! « 
Dumpede det mig ud af munden . 
» Fy ! «  sagde hun og gik hen til sin 
fader .  » Det er næsten en profanation . « 
Jeg så hen på dr . Frank , der stod 
med et fint smil om munden . Han havde 
lagt sin hånd på datterens hoved og stod 
nu og klappede det længe og kærtegnende . 

— 69 — 
jeg følte mig svimmel . Frk . Margrete 
havde ganske beruset mig . Men heldigvis 
forstod jeg , at jeg var ved at blive fangen i 
et næt af fint lagte snarer . 
Jeg rejste mig derfor og bød farvel . 
Både doktoren og frk . Frank udbrød 
beklagende  : 
» Skal de virkelig allerede gå ? « 
» Ja ! «  sagde jeg bestemt .  » Det er nødvendigt , 
ganske nødvendigt  ; der er hjemme 
noget arbejde , som venter mig . « 
De fulgte mig begge under livlig samtale , 
helt ud til havelågen . —• de sidste 
ord jeg hørte , kom fra frk . Frank : 
» Så glæder jeg mig til vore spasereture . « 

jeg vinkede med hatten , medens mit 
ansigt lyste i smil . Da jeg vendte mig om 
og gik op ad vejen , følte jeg mine knæ 
ryste og mit hjerte banke . 
Såsnart jeg havde slæbt mig op på den 
store banke , så jeg mig endnu en gang 
tilbage . Villaen dernede syntes ensom og 
forladt som en tornerosehave . Uvilkårlig 
rettede jeg min ryg : jeg kunne jo være 

prinsen , der kom og befriede prinsessen fra 
den lange dvale . 
Prins , købt elsker , lejet forfører — disse 
tre begreber steg mine tanker ned af som 
af ligeså mange trappetrin . Blodet brændte 
i mine kinder ; jeg følte mig træt , ensom , 
forladt . 
Men til højre for vejen lå den hellige 
lund og vinkede mig ind til sin kølighed . 
Jeg rev nogle lange brombærranker , der 
spærrede mig adgangen , til side og krøb 
gennem den således dannede åbning derind . 
En mild fred slog mig i møde , og 
da jeg ikke langt borte opdagede en mosbænk , 
skyndte jeg mig derhen . 
Længe sad jeg her . Løvhangets lyse 
drapperier vuggede sagte over mit hoved . 
Jeg forsøgte at bringe mig selv i denne 
sublime tilstand af ubevidst længsel , som 
vederkvæger sjælen og dræber alle tanker . 
Forgæves ! Samtalen med dr . Frank vældede 
ind over mig som en bølge . Jeg huskede 
hvert af hans ord , enhver ubetydelig betoning 
og følte det som en skam , at jeg 
havde fundet mig rolig i at høre på denne 

—  ?i — 
mands kløgtige beregning og temperamentsløse 
egoisme . Ikke desto mindre kunne jeg 
ikke lade være at beundre den ro og 
maskuline kraft , der beherskede ham . Ensomheden 
havde stålsat hans nerver og 
gjort hans hjerte ubønhørligt . 
Pludselig blev himlen mørk ; en kold 
vind slog mod mit ansigt . 
Jeg hørte det rasle mellem bladene og 
troede at skimte en kvindeskikkelse , der 
trådte frem mellem grenene . Alle tanker 
på dr . Frank forsvandt i samme øjeblik . 
Jeg så kun en ung , lys skikkelse med en 
mørk fletning ned ad nakken . Jeg så to 
store , forskrækkede vandblå øjne rettede 
mod mig , og som en gal rejste jeg mig fra 
mosbænken og flygtede . 
Fra det øjeblik begynder min ville jagt 
gennem egnen . Først flygtede jeg over den 
brune lyng , hvis småklokker ringende slog 
sammen om mine fødder . Jeg løb som en 
hare for jægerens hund . Jeg ville bort 
fra dr . Frank og hans fristende datter . Jeg 
havde intet at gøre med de mennesker , som 
ville lægge min ensomhed øde . Jeg flygtede 

så langt over lyngen , som jeg kunne , 
og nåde fyrreskoven . Fra skoven flygtede 
jeg til stranden , hvor jeg lå den første nat 
i det soltørrede sand .  , 
jeg husker en drøm fra den nat : 
— det var oppe i den hellige lund , 
henimod midnat . Græsbænken var forsvunden , 
jorden oprodet . Midt i lunden 
stod en mægtig billedstøtte , mellem hvis 
hestefødder dr . Frank knælede med en 
løftet offerskål . Angst spurgte jeg , hvad 
alt dette betød . 
» Tys ! «  sagde han og pegede på billedstøtten , 
 » det er ensomhedens gud ! « 
» Men skålen ? « 
» Den gemmer min datters hjerte ! «  sagde 
han .  » Selv den gud , ensomheden , fordrer 
sine ofre . «  — 
den næste dag gik som den første . Jeg 
strejfede om fra sted til sted , forvildet og 
sulten . Tilbage til kroen ville jeg ikke , 
der kunne jo ligge brev fra dr . Frank . 
Henimod aften kom jeg ned til en af 
de store strandenge , der lå indhyllet i 

tåge . Førend jeg mærkede det , skød i 
tågen omkring mig sære og fantastiske 
skikkelser op . Jeg ville vige tilbage , men 
kunne ikke . Jeg så mig omringet af kvindeskikkelser , 
der drog en tryllering tættere og 
tættere om mig . Jeg vaklede og faldt , ødelagt 
af mathed og sult . Da syntes jeg , 
kvinderne bandt mig og slæbte afsted med 
deres bytte over stok og sten . Jeg følte 
blodet risle ned over min krop og mærkede 
skarpe sten i mit kød . Til sidst førte de 
mig ind i skoven og kastede mig på en 
myretue . 
Da jeg vågnede den næste morgen , var 
jeg så ør og mat , at jeg næppe kunne 
slæbe mig afsted , og jeg nåde først hen 
på aftenen kroen , hvor min forskrækkede 
vært bragte liv i mig ved hjælp af nogle 
bidende kognakstoddyer . Jeg spurgte ham 
straks , om der var kommen bud fra dr . 
Frank . Heldigvis var dette ikke sket . Derimod 
fortalte han mig , at min ven maleren , 
som han vidste , jeg havde været ude at 
sejle med , var rejst bort en fjorten dagstid 
til hovedstaden , vistnok i forretninger . 

da han havde fortalt mig dette , rejste 
jeg mig og gik op på mit værelse . Et 
lettelsens suk løftede sig fra mit bryst  : 
maleren var altså borte ! 
Underlig nok bragte denne meddelelse 
mig min sikkerhed tilbage . Da jeg var kommen 
i min gode seng , følte jeg den gamle 
ligevægt i mit sind . Med en behagelig 
mathedsfølelse greb den tanke mig , at jeg 
jo så egentlig godt kunne gå ned og besøge 
dr . Frank og hans elskværdige datter . 
Ti i værste fald er man da gudskelov 
selv herre over sine sanser . 
Måske trængte dette brev til flere kommentarer , 
men de sidste dage har taget så 
meget på mine kræfter , at de må have 
dem til gode . 
Vær hilset fra ensomheden , kære veninde , 
de som lever i Sus og dus ! 

3o juni . 
Kære veninde . — ved de , hvad det vil 
sige , at ligge til sengs med en halsbetændelse , 
der forhindrer en i at trække 
vejret på en anstændig måde — når på 
samme tid et så skønt billede som dr . 
Franks henrivende datter kaldende lokker 
udenfor ens vinduer . Ved de , hvad det vil 
sige , at ligge og hallucinere sig alle helvedes 
kvaler til , bortført i en hvirvlende Pas de 
deux af selve skinsygens stedlige apostel . 
Og ved de endelig , hvad det vil sige , når 
man glad rejser sig fra sin seng og i forbittrelse 
opdager , at den dag , der smiler én 
lykkestrålende i møde er en onsdag — 
dr . Franks sabbathsdagl 
det er altså onsdag i dag . Og jeg er 
i Morges stået op efter et sygeleje , der 

— 76 — 
har vist mig , i hvor høj grad min udødelige 
sjæl er slave af sit skrøbelige hylster . 
Tidlig har jeg været oppe ved den hellige 
lund og naturligvis fundet dr . Franks 
kapelvindue oplyst . Sørgmodig er jeg 
vandret tilbage til kroen og har sat mig 
på bænken udenfor og stirret længe og 
bedrøvet på mine støvlesnuder . Derefter 
er jeg gået en tur over lyngen , har senere 
beundrende kigget på min hønsegård , 
været inde i krostuen og drukket kaffe tre 
gange og er endelig gået op på mit 
værelse for at skrive til dem . 
Nu som jeg sidder her , fylder en lyksalig 
fred mit indre . Jeg befinder mig som en 
mand , der forgæves har søgt lykkens 
læskende druer i sin hjemstavn og nu er 
draget ud til en fremmed og ensom egn . 
Selvopgiven og træt er han sunken om på 
bænken i en have , hvis forkrøblede træer 
gyser i den kolde vind . Men hånd under 
kind og i sine tunge grublerier har han 
ikke mærket , hvorledes sommeren plantede 
blomstertætte ranker omkring ham ; og først 
da de attråede frugter støder bugnende mod 

hans hattepul , rejser han sig forundret og 
plukker dem i henrykkelse . 
Ja , der er næsten kommen et æventyrs 
glans over min tilværelse . Enhver thevandsskruppel 
er forsvunden . Den ganske 
jord er jo så veldækket et bord — hvorfor 
så ikke tage for sig af retterne . Og for øvrigt 
— er det ikke ligefrem en hellig pligt , 
dr . Frank har pånødet mig , og bør jeg 
ikke være stolt over , at hans valg traf mig ? 
Bør jeg ikke betragte det som et hæderfuldt 
hverv at blive fader til hans datters barn ? 
Sig mig , kære veninde , kunne de ikke 
tænke dem et menneskeligt samfund , hvor 
fædrene netop satte en ære i at skænke deres 
døttre til de mest udmærkede unge mænd 
med forlangende om at skaffe disse døtre 
børn ? Og ville et sådant forhold ikke 
være af største , jeg kunne gerne sige 
moralske betydning for staten og den ny 
generation ? Jeg er langtfra utilbøjelig til 
at tro det . 
Desuden er dette jo erotik af en 
ganske særegen Art , hvad der vil have 
stor betydning for min udvikling . Jeg 

står her overfor den reneste dyd , som 
ensomheden har iskænket sin svulmende 
kraft og sin yppige sødme . Jeg står her 
overfor en renhed , jeg næppe turde vove 
at drømme om i hovedstaden , omgiven af 
byerotikkens lurende krebseklør . Måske er 
det selve lykkens dør , der åbner sig for 
mit henrykte øje . 
Denne tindrende renhed . Denne snehvide 
dyd . Er det ikke troen på den , der har 
ført mig ud i disse egne . Og har jeg ikke 
fundet den mere blændende skøn og mere 
uberørt hvid , end jeg nogensinde kunne vente ? 
Dr . Franks opdragelse er , som de må 
have forstået , upåklagelig , ja mønsterværdig  ; 
jeg er ikke i tvivl om , at han har gennemført 
den med stor skarpsindighed . Denne 
mand er ikke bange for at tænke en tanke 
igennem og udføre den fuldt og helt . 
Hvilken opgave , en kunstner værdig , 
ville det ikke være at føre denne unge , 
uberørte kvinde ind i elskovens forjættede 
land . Det forekommer mig så vanskeligt , 
at jeg ikke tiltror nogen lidenskabelig elsker 
evnen dertil . Nej  ! elskede jeg hende dybt 

og inderligt , ville det måske lykkes mig 
at gøre hende tilfreds , men ikke henrykt . 
Hertil hører nemlig først og fremmest en 
tilrettelæggende intelligens , der forstår at 
tumle med poesiens islæt . 
Men nu da jeg — kølig , iagttagende , 
beundrende , sværmerisk — selv vil kunne 
lægge hvert skridt tilrette for hendes kærlighed , 
tør jeg håbe på så smukt et resultat , 
at dr . Frank ikke forgæves skal have 
talt om de minder , jeg kommer til at bære 
med mig hjem fra min ensomhed . Hun 
skal i den korte tid , der forener os , lære 
elskovens højeste salighed og dybeste 
svimmelhed at kende . 
Og nu dr . Frank . Behøver jeg at retfærdiggøre 
ham ? Indeholder hans til det 
yderste konsekvente optræden ikke en Art 
selvforsvar ? Når hans datter er det eneste 
levende væsen , han elsker og omgås , hvorfor 
skulle han så ikke søge på enhver 
måde at binde hende til sig . Doktoren 
havde ikke ganske uret , da han talte om 
mit ungdommelige blods opbrusen . Efter 
nøjere overvejelse er jeg virkelig kommen 

— 8o — 
til det resultat , at det er hans pligt også 
at opdrage sin datter på dette punkt . 
Og er hans metode ikke sindrig valgt ? 
Ligger der ikke en vis finfølelse og forståelse 
over hele dette eksperiment ? Fri 
for alle kulturbånd lader han hende nyde 
sin unge kærlighed . Ingen barske vinterstorme 
truer hendes hjerte . Ingen bråd 
vil blive tilbage og ødelægge den moderstolthed , 
som i henrykt undren vil vågne i 
hendes sind . Ja , hvem kan vide ! Måske 
vil faderens dybe ømhed blive hende dyrebarere 
fra dette øjeblik . Vil han ikke 
ganske vinde sin tabte datter tilbage ? 
Og endelig , kære veninde , har han ikke 
valgt med smag ? 
Hvor klog og omhyggelig han dog er . 
Hvor hun er fin og sød . Jeg synes næsten , 
jeg holder af dem begge to og beklager 
kun , at jeg snart skal skilles fra dem igen . 
Det forekommer mig , at vi passer så godt 
sammen  ! 
Nu da jeg afslutter dette brev , kommer 
jeg til at tænke — ikke på dem , jeg beskæftiger 
mig overhovedet kun med dem 

— 8i — 
som en venlig tilhørerinde — men på 
deres mange medsøstre i hovedstaden . Når 
jeg stiller disse damer sammen med frk . 
Frank , så vender alle de små billeder sig 
omkring . Deres flirtende halvdyd og krogkyssende 
slåen-til-skaglerne føler jeg en 
naturlig afsky for . Deres kokette melankoli 
og belladonnadybsindighed , som engang 
gjorde så dybt indtryk på mit svage hjerte , 
vækker nu kun et hånligt smil , og den 
gardinfrisure , der gemmer deres æselsøren , 
volder mig flov ækelhed . 
Hils derfor alle disse små sorte , symbolistiske 
får , der ikke alene i pelsfarve adskiller 
sig fra romantikkens hvide , og giv 
dem med et skuldertræk tilkende , at jeg 
kun føler ringeagt for dem . Sig dem , at 
deres dyd , som vifter for ethvert erotisk 
vindpust , ikke vil blive det nødflag , der 
skal vaje over mit hjem . Sig dem , at 
deres leden med demimondens pudder og 
forlorne hattepynt kun er et skridt videre i 
den rigtige retning .  .  .  . Punktum 1 

kære veninde . — atter en dag spildt . 
Endnu har jeg ikke genset min Margrete . 
Og det er alene dr . Franks skyld ! Jeg begynder 
at ærgre mig over hans tåbelige 
langsomhed . Han sætter virkelig min tålmodighed 
på en hård prøve . 
Jeg føler mig skuffet . Jeg var så forventningsfuld 
og glad i Morges . Nu sidder 
jeg her og dulmer min utålmodighed ved 
at skrive til dem . 
Ak ja , i Morges ! Solen var så høj og 
himlen så blå . Hvide liljer duftede i 
alle småhaverne , da jeg tidlig forlod kroen . 
Men hovedlandevejen var alt for støvet 
for mine blanke sko . Derfor gik jeg langs 
stranden under de skyggende , vandhulede 
banker og nåde snart den lille bro , hvor 

maleren forleden landsatte mig . Herfra stirrede 
jeg længe udover det blåligt smilende 
vand , der af den nære kyst lå indrammet 
med sorte skove . Ak , det blå vand under 
de sorte skove ! En pludselig idéassociation 
fik mit hjerte til at banke . 
Snart efter var jeg oppe ved villaen . 
Udenfor denne sad ved vejgrøften en kone 
med et barn ved brystet . Begge sov , og 
over konens ansigt lå et lykkeligt smil . 
Da hun netop vågnede , idet jeg gik forbi , 
tog jeg min portemonnaie op . Den indeholdt 
ingen småpenge . I min forlegenhed 
rakte jeg hende den lykkeskilling , der havde 
været min tro ledsager i et par år . Man 
bliver overmodig i forår og sol udenfor 
det sted , hvor lykken venter én . 
Dr . Frank lukkede mig ind , efter at jeg 
havde rusket i havelågen et par gange . 
Han så smilende op og ned ad mig : 
» Det var da rart , de ville se herned . 
Jeg har ventet dem . Jeg vidste jo nok , de 
ville komme . « 
Derefter førte han mig ind i det samme 
værelse , vi havde opholdt os i forleden . 
6* 

— s4 - 
» De vil altså modtage tilbudet ? « 
Spurgte han . 
Jeg svarede så koldt og kort , jeg kunne  : 
» Ja , jeg går ind på deres betingelser , 
forsåvidt som jeg kan opfylde dem . « 
» Meget vel ! «  svarede dr . Frank forretningsmæssig . 
 » De har ikke selv nogen betingelse 
at stille ? « 
» Nej ! «  svarede jeg undvigende .  » Det 
skulle da være den , at mit virkelige navn 
aldrig må komme til deres datters kundskab . « 

» Naturligvis , «  smilede dr . Frank ,  » kan 
jeg på æresord love dem , at jeg aldrig 
skal meddele hende hverken deres navn 
eller noget vedrørende denne sag . — jeg 
tillader mig endnu blot at stille dem visse 
spørgsmål , som jeg naturligvis ønsker sandfærdig 
besvarede . 
Sig mig , er der hos dem eller i deres 
familie sygdomme , der kan influere på 
min datters helbred . Nå , de ryster på 
hovedet — ja , så kan vi gå kort hen over 
det punkt . 

derefter vil jeg gerne have garanti for , 
at de bliver her på egnen i et nogenlunde 
passende tidsrum . Det samme ønsker jeg 
angående tilbageleveringen af min datter 
hvad dag , jeg selv måtte ønske . Endvidere 
vil de aldrig kunne gøre fordring 
på det barn , der rimeligvis bliver følgen 
af deres samliv med hende . Til slutning 
beder jeg dem for min skyld om aldrig 
mere at komme tilbage til denne egn , som 
for dem kun kan have en ren sommerferieinteresse . 
 « 
Hvor dog dr . Franks ord lød behagelig 
lidenskabsløse . Det var som manden læste 
op af en bog , der kedede ham . Mine egne 
sætninger ligesom frøs til klare istapper ved 
hans kulde . 
Jeg svarede ham , idet jeg rejste mig og 
støttede min venstre hånd på egetræsbordet 
 : 
» Hvad den tid , jeg bliver her , angår , 
kan jeg ikke yde dem nogen garanti . Hvad 
i det hele taget garanti angår , kan jeg 
ikke give dem anden end mit ord . Det 
må stå til troende . De tre sidste betingelser 

går jeg naturligvis hellere end 
gærne ind på . « 
» Forøvrigt , «  vedblev jeg ,  » ønsker jeg 
gærne at vide noget om deres datters karakter 
og tilbøjeligheder . Jeg er ingen dårlig psykolog , 
og man må jo anlægge sin metode . « 
Hvorfor dr . Frank smilede i dette øjeblik , 
ved jeg ikke , men efter en kort pause 
sagde han følgende : 
»  den opdragelse , jeg har givet min 
datter kender de , men de ved ikke , hvorledes 
den bund , jeg havde at bygge på , 
var anlagt . Det er dette , de altså vil vide , 
og jeg tror nok , at jeg , som kender hende 
til punkt og prikke , kan give dem fyldestgørende 
besked . 
Min datters karakter er båren af en vis 
sart konstitution . Hendes moder , som jeg 
lærte at kende , da jeg allerede havde levet 
mig gammel , døde i en forholdsvis tidlig 
alder af brystsyge . Datteren har arvet noget 
af moderens lidenskabelige troskab , og dette 
gør forsøget til så stort et vovestykke for 
mig . Men også en vis sygelighed skyldes 
denne moderarv . Forøvrigt er hun oftest 

glad og arbejdsom , dog sommetider træt og 
melankolsk . Befinder hun sig i en sådan 
tilstand , kan hun briste i gråd ved den 
mindste anledning . Hun er meget blufærdig , 
har stor etisk Sans og forstår 
at vrage og vælge . Jeg har det indtryk , 
at hun følte sig i høj grad tiltalt af 
dem og det vil sikkert ikke være vanskeligt 
for dem , da hun i dette tilfælde ikke har 
så mange at vælge imellem , at blænde 
hendes øjne i de par måneder , hun får 
at gøre med dem . « 
Doktoren forekom mig her noget snakkesalig , 
og jeg gav mig til at stirre utålmodig 
på ham . Men han vedblev : 
» Jeg er ikke i tvivl om , at de ud af 
dette materiale vil kunne danne dem en 
metode , der ligeså let vil vise sig at føre 
til et negativt resultat . Jeg har også en 
metode , og jeg tillader mig privat at betragte 
den som mere ufejlbarlig end de 
andre . De kunne måske have lyst til at 
lære den at kende ? « 
Jeg nikkede samtykkende , skønt det ikke 
så meget var doktoren , jeg var kommen for 

at tale med . Dr . Frank løftede sine øjenbryn 
og rynkede panden . 
» Jeg tror af de erfaringer , jeg har gjort , 
at metoden er brugbar , udført med forsigtighed . 
— 1 al korthed kan den udtrykkes 
således  : vær stum som en fisk . Lad hende 
tale . Bed aldrig om at måtte kysse hendes 
mund , når hun tilbyder dem sin kind . 
Lad møderne kun vare en flygtig stund , og 
sig hende , at de snart vil rejse . Og for 
himlens skyld , lad deres manchetter altid 
være rene , og lad hende aldrig mærke , at 
de nylig har drukket brændevin eller spist 
løg .  « 
Dr . Frank standsede her og så på mig . 
En velbehagelig selvfølelse bredte sig over 
hans ansigt . 
» Nå ja , «  sagde jeg ligegyldig .  » Naturligvis 
bøjer jeg mig for en metode , der har 
skaffet dem en så nydelig datter . Men 
det var forresten nærmest for hendes skyld , 
jeg kom . Jeg ønsker meget gerne at se og 
tale med hende . « 
» Nej , hvilken tjenstiver ! «  lo dr . Frank . 
» Men det kan der ikke være tale om i 

aften . Efter en sådan samtale er de ikke 
i stand til at betragte min datter på den 
rette , sømmelige måde . Desuden vil deres 
længsel efter hende i morgen sikkert være 
større end i dag . « 
Dr . Frank tog min arm og førte mig 
ud i forstuen . Her tog han to nøgler ned 
fra væggen , rakte mig dem og sagde , idet 
han puffede mig ud af døren : 
» Når de kommer i morgen , er jeg 
ikke hjemme . De kan nu selv lukke dem 
ind og derved berede min datter en glædelig 
overraskelse .  « 
» Min unge ven , «  vedblev han ,  » dette 
er en underlig dag for mig . Den datter , 
jeg elsker højst af alle mennesker , skænker 
jeg bort til en vildfremmed . Vær lidt god 
ved hende . Hun fortjener det . Og husk , 
det er første gang , hun mærker livets tunge 
vingeslag . Lad mig trykke deres hånd , 
inden vi skilles . « 
Da jeg var kommen et godt stykke ned 
i haven , hørte jeg hans røst bag mig : 
» Vær forsigtig , unge mand , gå lange strandture 
og tag hver dag friske styrtebade . « 

jeg har tilbragt resten af dagen hos 
min smilende vært . Vi drikker toddy og 
driver metereologiske studier . Han tror , 
jeg drikker af kedsomhed og underholder 
mig på det bedste . 
Vor samtale i dag endte med , at han 
slumrede ind i sin stol . Fra det øjeblik 
at regne har jeg følt mig ensom , men dog 
så sært bevæget . 

13 juli . 
Kære veninde . — det er dage siden , de 
har fået brev fra mig . Disse dage er uforglemmelige 
og vil sikkert afgøre min skæbne . 
Lykkens vinger har omsuset mig . Den 
højeste saligheds bølger har vældet over 
mit hoved . Den følelse , som kun rene 
hjerter kan fornemme , har adlet mit sind . 
Ak , kære veninde , jeg står i gæld til kærligheden 
 ! 
Fra disse dage har jeg kun nogle dagbogsoptegnelser . 

de er ikke skrevne med tanken på 
dem , men når jeg nu sender dem disse 
få sider , der gemmer en afglans af min 
rige lykke , er det fordi jeg befinder mig 
i et så gavmildt lune , at jeg gerne skænkede 
himlens stjerner og al livets rigdom 

bort for det ensomhedens Paradis , jeg lever 
og drømmer i . 
Jeg ved , de vil forstå disse korte 
brudstykker og være glad over , at jeg er 
lykkelig . 

( dagbogsblade ) . 
3 juli . 
Der fløjter en drossel udenfor mit vindue . 
Jeg hører et langt løb af runde , svulmende 
triller , der stiger og daler . Derude 
vifter vinden mildt . Nu og da ser jeg et 
lindeblad , gyldent i lampeskæret , løftes over 
min vindueskarm . Jeg følger dette blad , 
medens det kommer og forsvinder . 
Som en dugget rose ligger denne dag 
i min erindring . 
Det er ikke de rustne råb fra livets 
gildelag , der genlyder i min sjæl . Det er 
ikke købte minder , hvis glans fylder mine 
tanker . Nej , nej , Margrete ! Det er din 
klare stemme , jeg hører hviske bag min 
rude . Din stemme , min tusindfryd ! 

hvorfor forstummer drosselsangen  ? Hvorfor 
dræber mørket de ømme toner ? Intet 
dræbende mørke skal liste sig ind i min 
sjæl . Jeg vil sætte mig ved vinduet og 
stirre ned over den lille sovende by og se 
møllens oprakte arme tegne sig mod 
himlen . 
Hvor frisk du er . Hvor fin . Din læbe 
er rød som lynghedens ensomme valmue . 
Din kind er hvid med en aftenskys rødme , 
dine tænder blanke og blændende . Og dit 
hår ! Dit hår er sort som den sorg , der 
er ensomhedens . Drømmende kalder dine 
øjne på mig og spørger , om jeg er god 
og om jeg forstår din længsel . 
Om jeg forstår , Margrete ? Er din længsel 
ikke også min . 
Men — ak ! — endnu har du ikke 
brudt den stilhed , hvori din kærlighed 
lytter . Endnu har dine tanker ikke vovet 
sig til dine læber . Ti du er bly og undselig , 
og du har endnu i dag ikke skænket 
mig andet tegn på dit venskab end den 
hånd , du rakte mig til farvel og det smil , 
der lovede så meget . 

4 juli . 
Når jeg tidligere er falden i tanker 
over en kvinde , hvis øjne blændede mig 
eller hvis sjæl drog mig , har min første 
følelse været forundring . Derefter har jeg 
kæmpet en oftest kort kamp for at vinde 
denne kvinde . Blev jeg sejrherre , tabte min 
forundring sig lidt efter lidt under foragtens 
stille smil . Vandt jeg hende ikke , havde 
jeg dog kampens lykkelige timer som 
minde . 
I dette tilfælde føler jeg ganske anderledes . 
Her er jeg tilskueren , den rolige 
og kolde . Jeg kunne gerne sige sceneinstruktøren . 
Men ikke blot det ! Når jeg 
blidt har tilhvisket denne unge kvinde alle 
længslers hvide sange , når jeg for hendes 
tårefyldte øje har fremtryllet de undere , 
der for mig ikke er undere nok , og hendes 
læber så skælver , hendes pande brænder , 
medens den frembrydende lykke spejler sig 
i mine øjne — vil min sjæl da ikke blive 
henrykt , min høst rig ? Vil hun ikke i sin 
uskyld bringe mig mere end nogen anden 

kvinde formår ? Og kan jeg da ikke uden 
skam tilråbe hende :  » Jeg elsker dig «  ! 
Desværre er jeg ikke kommen mange 
skridt videre . Jeg har jo nok talt med 
hende , men vor samtale har været uden 
stemning . Støvet fra alfarvej hænger endnu 
ved mine klæder , og jeg har manglet enhver 
gunstig lejlighed til at bestige min kongestol 
i de skønne ords kongerige . 
I dag stod vi i villahaven . Hun havde 
en afplukket rose ved sit bryst . Pludselig 
så hun på mig og hævede rosen til sine 
læber . Jeg strakte min hånd frem . Desværre 
viste dr . Frank sig i samme øjeblik , 
og hun lod rosen falde . 
Var den rose og det Kys ikke bestemt 
for mig ? 
5 juli . 
Som en mægtig edderkop sidder jeg i 
mit væv . Mellem de skønneste blomster 
spinder jeg mit net for den flagrende som- 
merfugl . 

jeg føler næsten , hvorledes min krop 
skyder sig sammen til en rynket sæk , hvorledes 
store spindevorter bryder frem på 
mit underliv og hvorledes mine skælmske , 
altfor små moustacher omdannes til lurende 
giftkroge . 
Hvid og blank kommer sommerfuglen 
dragende og ser i morgensolen mit væv 
stråle i duggens tindren . Den søger nærmere 
og nærmere mod det blinkende smykke . 
Jeg mærker dens vingers lette pust og ser 
dens følehorn sittre . 
Desværre må jeg tilstå , at nettet endnu 
ikke er sin fuldendelse nær . Men hvert 
døgn føjer et nyt stykke til mit spind . 
I dag kom hun flyvende imod mig . 
Hendes hvide sjal viftede som to sommerfuglevinger , 
og hun hilste mig venligere end 
nogensinde . Det var i den hellige lund , 
vi mødtes . Og hun satte sig hos mig på 
mosbænken og bad mig fortælle om livet 
i hovedstaden . Naturligvis fortalte jeg hende 
om den kærlighed , der trivedes i læ af 
den gamle by derinde . Naturligvis var jeg 
dum nok til at værdsætte alt med mine egne 

kritiske øjne og udpenslede nøjagtig det 
elskovens Sodoma og gomorra , i hvilket 
Thorvaldsens museum til trusel og protest 
står som en ensom saltstøtte . Jeg søgte 
æmner i det højere bourgeoisis velhavende 
legitimitet , der dog altid vidste at holde en 
bagdør åben . Jeg tegnede nattelivets 
blomstersøgere og malede alt med de grelleste 
farver . 
» Ja , «  sagde hun til sidst ,  » når kærligheden 
er sådan , kan jeg godt forstå , at de 
er flygtet fra hovedstaden . « 
Ak , min hvide sommerfugl . Dér fandt 
du en maske i mit væv . Hvor løst er det 
ikke bundet og hvor fast burde ikke dets 
tråde være sammenflettede ? 
Jeg spinder mit net ved nat og ved 
dag . Jeg væver mit garn fra morgen til 
aften . — snart gynger du i dets tråde . 
9 juli . 
Kvinder er ofte i besiddelse af de samme 
egenskaber som katte og søvngængere . De kan 

vandre på tankens skarpeste tagrygge og 
klattre over de farligste afgrunde uden blot 
at ane faren eller forstå vovestykket . 
Naturligvis gælder dette alene kvinden , som 
kun har forstået ganske ubevidst , hvorfor 
blomsterne sætter frø og nattergalen synger 
for sin mage , medens den , der af lidenskabens 
kerub er kastet udenfor uskyldighedens 
Paradis er aldeles udygtig til disse 
balancekunster . Har man én gang begået 
et fejltrin , træder man ofte fejl , og kun 
den reneste uskyld vandrer på sikker fod 
over afgrundenes mangfoldighed . 
Jeg spurgte i dag frk . Margrete — snart 
kan jeg kalde hende min elskede — om hun 
kendte maleren her på egnen . Hun så 
på mig med store øjne , og jeg forstod , at 
jeg måtte give nærmere forklaring . Jeg 
fortalte hende da , at maleren var en mand , 
som jeg havde truffet herovre , og grunden 
til mit spørgsmål var blot den , at han vist 
satte stor pris på hende . Han var ellers 
en rå , ubehøvlet person , som ved sin påtrængenhed 
havde vakt min fulde afsky . 
Jeg undlod ikke at bemærke , at han i sin 

ungdom havde begået et mord og var 
anset som egnens værste forfører . Forresten 
kunne jeg godt forstå , at hun ikke havde 
lagt mærke til ham , ti hans udseende var 
afskrækkende og manglede ethvert tiltalende 
træk . 
Da jeg havde talt ud , smilede hun og 
sagde , at hun kendte så at sige ingen her 
på egnen . Hun interesserede sig kun for 
sin fader og med en stille og inderlig 
pattos , der fik mig til at rødme , udbrød 
hun : 
» Hos ham hører jeg hjemme og hos 
ham vil jeg altid blive ! « 
Jeg sprang op og trykkede et begejstringens 
Kys på hendes pande :  » Hvor de 
dog er fin og sød ! « 
Da jeg senere gik hjemad , beundrede jeg 
mere end nogensinde hendes store dyd . 
Den påtrængende maler havde hun altså 
ikke engang lagt mærke til , hun anede ikke 
hans eksistens . Jeg forstod i dette øjeblik , 
i hvor høj grad dyden beskytter . 
Jeg selv er lykkelig , men dog utålmodig . 
Jeg kunne ønske , at den frugt , jeg 

— ioi — 
sålænge har betragtet med rolig fryd , snart 
måtte falde i mit skød . — ti arbejdet er jo 
dog sin løn værd . 
12 juli . 
Uvished ! Uvished ! Du store dæmon , 
der bringer menneskene til fortvivlelse , der 
endog jager dem i døden med grædende 
øjne : du er kommen og har taget plads i 
mit hjerte . Jeg vakler mellem håb og 
tvivl , mine tanker tumler mellem sejr og 
nederlag , jeg flygter og jeg kommer tilbage , 
jeg råber og jeg hører snart svar , snart 
kun stilheden , der lukker sig bag mine 
råb . 
Jeg er næsten bange for at nedskrive , 
hvad der er sket i dag . Jeg frygter , at 
mine rødgrædte øjne en gang skal vende 
tilbage til disse linjer og atter føle min 
sjæls rædsler stige af deres grave . Eller 
hvis sejren virkelig bliver min . Ville så 
ikke den kolde tvivl , der strømmer ud fra 
dette dagbogsblad , lægge en mindets sordine 
over min lykkes tonende strænge ? 

jeg vil da fortælle kort og knapt , hvorledes 
denne dag er gået , og jeg vil ønske , 
at en fortvivlet elsker en gang må finde 
dette blad og fælde tårer over en Broders 
onde vilkår . 
Jeg skrev forleden , at jeg var utålmodig . 
Denne utilfredshed voksede i den stille nat 
under min drossels sang . Jeg bestemte , at 
nu skulle afgørelsens time ligge nær . Jeg 
ville forklare hende , at jeg elskede hende 
og at jeg følte , hendes hjerte tilhørte mig . 
Som droslens sang derude skulle mine ord 
kalde på hendes elskov . Hendes renhed 
og skønhed skulle give min tale vinger . 
Da jeg vågnede næste morgen og nattens 
stemning var borte , havde jeg glemt 
mine bestemmelser . Men på vejen til 
villaen mødte jeg dr . Frank , der hånlig 
smilende tog hatten af og spottende udbrød 
 : 
» Goddag , kære ven ! Jeg glæder mig 
så meget over deres metode . Nej , de 
skal ikke stanse og snakke med mig . De 
har al mulig grund til at skynde dem . « 

efter disse manende ord stod min bestemmelse 
atter fast , og jeg skyndte mig 
ned til villaen , hvor jeg traf frk . Margrete 
— festlig og ung . Jeg husker den ynde , 
hvormed hun modtog mig . Jeg husker 
hendes røde læber og friske teint . Jeg 
ved , at jeg på en sandelig pompøs måde 
skildrede mine følelser . Jeg talte indtrængende 
og halvsagte — nu og da hørtes 
en vinløvsgrens slag mod ruden — og 
jeg fremførte min bange bøn uden at se 
på hende . Da jeg til sidst brat sluttede , 
havde jeg tårer i øjnene . 
Der blev en lille pause , men snart rejste 
hun sig og udbrød : 
» Jeg føler mig så underlig bevæget . 
De har jo virkelig gjort et ikke ringe indtryk 
på mig , men jeg kan ikke svare dem 
i dag , jeg er alt for betaget af deres ord . 
Men de kommer jo nok herned i morgen . 
De må komme i morgen , hører de ! « 
Og med et undseligt blik tilføjede hun : 
» Hvor kan jeg svare dem nu straks . 
Jeg kender jo slet ikke mine følelser . « 

dybt bevæget rejste jeg mig og gik . 
Jeg fulgte den vej , der fører til uvishedens 
rige . 
13 juli . 
Jeg er atter lykkelig og i min gamle 
ligevægt . Alle mine tanker sove roligt 
som skovens træer , når de mod foråret 
vente løvspringets forjættelse . Enhver 
tvivl er forsvunden i mit sind . Kun håbet 
lever og bestrør min vej med roser . 
Hvor kunne jeg ikke sove rolig som et 
barn i nat , hvis den lykke , som dagen i 
morgen vil bringe ikke allerede kastede sit 
lysskær over min tilværelse . Nu vil jeg 
ligge stille og lytte til droslens sang og 
den milde vind , der pusler om min rude . 
Jeg føler som Vorherre må have følt på 
den syvende dag , da han efter endt arbejde 
kunne lægge sig mødig men stolt til hvile . 
Ti det brev , jeg i dag har modtaget 
fra Margrete , har atter gjort mig lykkelig . 
Aldrig har det hvide papir åndet en elsker 

ømmere hengivenhed i møde . Hver linje 
gemmer i sine dansende skrifttræk et kærlighedens 
vårtegn . 
» Jeg kan ikke svare dem endnu , «  skriver 
hun ,  » ti jeg ved så lidt om mig selv . 
Men en ting føler jeg , at de nærer en 
stor og dyb tro til mig . Derfor vil de 
også opfylde den lille bøn , jeg har til 
dem . Tag mig med på en tur i morgen . 
Vil de vide hvorfor ? Jo , for ellers kan jeg 
ikke komme til at tale med dem før i 
overmorgen . Det er min kære faders 
helligdag i morgen og derfor — 
vi kan tage ned til vestermølles kro , 
et sted , der ligger ved fjorden , en lille 
milsvej herfra . Egnen er så pæn . Og vi 
kan jo altid have noget at snakke om , så 
tiden går nok . 
Det er lykkedes mig — rigtignok med 
nogen vanskelighed — at få min faders 
tilladelse til at blive der om natten . 
Jeg sender dem mine bedste hilsener . 
Jeg skal selv komme op og hente dem 
i morgen ved kroen . « 

hvergang jeg læser dette brev , føler jeg 
mig svimmel . Særlig slutningen synes mig 
rig på forjættelse . Jeg forstår , at denne 
unge kvinde tilhører mig . I morgen nat 
skal jeg føle hendes sorte hår om min 
Hals . 
Nu slukker jeg min ungkarlelampe . 

16 juli . 
Kære veninde ! — må jeg hviske dem 
noget i øret : jeg længes efter dem . Jeg 
længes efter deres smil og deres venlige 
stue , hvor vi så ofte sad og snakkede i 
fred og ro , medens byens larm udenfor 
kun forstærkede hyggen indendørs . Nu 
sidder de ganske alene . Og jeg længes 
tilbage til deres hjem , som til det sted , 
hvor den sande ensomhed er at finde , netop 
den eksilets ensomhed , som jeg så længe 
forgæves har søgt . 
Hvor jeg dog tydelig husker denne stue 
med alle de små familiemedailloner på 
væggene . Der var både oldemo’r og 
grandonklerne og ham de kaldte sphinxen . 
Hvert billede havde sin historie — deres 
familie har just ikke udmærket sig ved 

dyd og gode sæder — og de fortalte disse 
historier så morsomt og så rørende , medens 
stemmen dirrede af forståelse ; nu og da 
lo de og strøg kælent med hånden over 
sofaens fløjl — hvilket forresten syntes 
mig at krænke traditionens hellighed . 
Også det sirlige sybord med 
den bredbladede begonie , der klappede deres 
kinder , når de bøjede dem frem — huskerjeg . 
Og jeg fornemmer endnu den prikkende 
Duft af røgelse , som altid bølgede 
mellem de hvide Gardiner . Ak ! det er så 
sødt at fanges i erindringens net . 
Hvem ved , måske vender jeg tilbage . 
Måske kommer jeg en dag træt og forblæst 
og beder dem om husly . Jeg ved 
jo , de vil lukke mig ind , når jeg banker 
på deres dør . 
Desværre må jeg foreløbig nøjes med 
at skrive . Jeg har meget at sige dem , som 
endnu ikke er sagt . Jeg vil fortælle dem 
om mig selv ! 
Dog — kære veninde ! Først må de 
love at brænde alle disse tåbelige ferieudgydelser , 
de i den sidste tid har mod— 

log — 
taget fra mig ; de er ganske uden værdi . 
— lad dette brev være det første , jeg 
sender dem . 
Ti når jeg tvinger mig til at tænke 
på den sidste måned , glider mine tanker 
uvilkårligt endnu længere tilbage og standser 
først ved dem . De er dog det smukkeste 
minde , jeg ejer . Hvor rig var ikke den 
morgen , vi mødtes , hvor fattig ikke den 
aften , vi skiltes . Og mellem denne dæmring 
og dette tusmørke ligger en strålende , 
solskinsfyldt dag . — henrykt er jeg over , at 
de føler alt dette på samme måde som jeg . 
Jeg forstår slet ikke , at jeg dengang 
rejste bort fra dem . At jeg forlod København 
forstår jeg grumme godt . Men dem ! 
Hvor rart havde vi det ikke sammen . På 
hvilken fin måde forstod de ikke at hygge 
om os . Med deres intelligens , deres kvindlige 
tålmodighed og deres ynde , gjorde 
de min ungkarletilværelse ejendommelig og 
lykkelig . 
Jeg ved ikke , om jeg følte den lykke 
som alt for magelig for min natur , eller det 
var frygten for at blive bunden , der førte 

mig ud i denne øde lyngs ensformighed . 
Jeg ved kun , at i dette øjeblik føler jeg 
mig stærkere bunden til dem end nogensinde . 
Jeg føler ensformigheden trykkende 
og mig selv som et urværk , der er ved 
at gå istå . Derfor varer det som sagt 
næppe så længe , før de ser mig inde hos 
dem . Hvor skal vi da være lykkelige ! 
Men indtil da har jeg kun den grimme 
lyng at trøste mig mig . Kedsommeligheden 
lurer på mig fra alle kanter . Vanen har 
gjort mine dage alt for rolige . 
Jeg måtte og må jo søge afveksling . 
Dette har de nok forstået gennem mine 
breve . 
Det var jo denne trang til afveksling , 
der førte mig sammen med dr . Frank og 
hans datter . Doktoren havde — som de 
ved — efter et forsviret liv trukket sig tilbage 
til ensomheden for at få nogen samling 
på sig selv og havde herude forsøgt 
med de få midler , der stod til hans rådighed , 
at opdrage sin datter . 
Skønt jeg tidligere ganske anderledes udførligt 
har fortalt dem om dette — tillader 

de mig vel nok i korthed at gentage de 
føromtalte kendsgerninger for dem . Man 
har så godt af repetitioner , de styrker 
oversigten . 
Jeg traf altså sammen med disse mennesker , 
og da jeg netop manglede omgang , 
besluttede jeg at knytte mig nærmere til 
dem . Det lykkedes mig let at komme i 
forbindelse med doktoren , der på dette 
tidspunkt befandt sig i en pinlig forlegenhed : 
den datter , som han for selskabs 
skyld ønskede at beholde , havde fået udlængsler . 
Ikke desto mindre stolede denne 
forhærdede egoist på , at han kunne overvinde 
selve naturen og tilbød mig derfor 
velvilligst datteren i det håb , at hun snart 
ville trække sig tilbage fra en så afskyelig 
kærlighed . 
Desværre er vi jo alle mandfolk for 
Vorherre . 
Jeg bestemte mig til , efter de mest æstetiske 
principper , at lære datteren , hvilken 
magt kærligheden er . Måske har de af 
mine breve fået det indtryk , at jeg selv 
var greben af denne naturens datter . Nå , 

på samme måde som stilheden forstærker 
et råb , således forstørrer ensomheden ens 
ubetydeligste tanker og længsler og gør 
dem næsten majestætiske . Men så vidt jeg 
kan huske , har min tilbøjelighed for frk . 
Frank ikke været stor . Tværtimod — jeg har 
ofte følt mig noget ( i alt fald en lille smule ) 
irriteret over hendes naivt-forlorne uskyld . 
Men herregud , kære veninde , jeg tog mig 
af hende . 
Vi har spaseret nogle ganske uinteressante 
ture sammen . Som Adam og Eva 
vandrede i Edens have under guds altid 
vågne blik , således har vi vandret under 
dr . Franks faderøje . Men jeg forstod snart , 
at hendes hjerte vanskeligt kunne blive mit , 
hvilket sandelig ikke gjorde noget dybere indtryk 
på mig . Så pludselig en dag fik jeg 
brev fra hende — hun ville tilbringe natten 
sammen med mig ! Naturligvis satte dette 
mig i en vis mandfolkelig ekstase . 
Her tror jeg , det var , mine dagbogsoptegnelser 
standsede , og de har ikke hørt 
fra mig senere . Egentlig forekommer det 
mig også ganske latterligt at beskæftige sig 

mere med denne familie , men da de velsagtens 
engang mundtlig vil forlange en 
fortsættelse , vil jeg hellere straks pr . Brev 
meddele dem slutningen og hermed lade 
denne sag være ude af verden . 
Jeg fortæller så nøgtern og koldt , som 
det er mig muligt . 
Da frk . Frank i forgårs mødte ved kroen 
for at hente mig , var hun klædt i en gråtærnet 
ulden kjole og havde en rejsetaske 
i hånden . Jeg tilstår , at denne taske 
gjorde mig en smule glad . Hendes tilsynekomst 
vakte en del opsigt i krostuen , 
og da min ellers smilende vært førte hende 
op på mit værelse , var hans ansigt stramtalvorligt . 

hun syntes noget utålmodig , hvad der 
fik mit hjerte til at banke . Nogle minutter 
senere spaserede vi ned ad den sandede vej , 
og jeg fik lejlighed til at sige hende nogle 
komplimenter ; disse modtog hun med samme 
ligegyldighed som den , hvormed en sparebøsse 
sluger småpenge . 
Da vi havde gået lidt , begyndte hun 
imidlertid at spørge mig ud om hovedstaden . 
8 

hun forhørte sig om rent praktiske sager , 
hvilket den gang undrede mig . Toldklarering , 
skibe , jærnbaneruter spillede en vis 
rolle i disse mere saglige end forjættelsesfulde 
spørgsmål . Sommetider forsøgte hun 
at se blidt og indtagende på mig . 
Såsnart hun havde fået alt det at 
vide , hun ønskede , begyndte hun at tale 
om lærkerne i luften og om valmuerne 
på heden . Jeg talte også om lærkerne 
og valmuerne . 
Vi nåde snart vestermølles kro og 
samtalen gik istå . Frk . Frank løftede sig 
på tæerne og gav sig til at kigge ind 
gennem gæstestueruderne . Ganske pludselig 
blev hun bleg . 
» Å ! «  sagde hun med hovedet på 
siden .  » Kære ven , gå op på første sal 
og se , om de kan finde et værelse 
til os . « 
Jeg fik hurtig aftalt med værten , at vi 
skulle have et lille hjørneværelse , der vendte 
ud mod det brune land . Fra vinduet 
kunne jeg helt ude i horisonten skimte 
kragereden og nærmere min mølle . 

så gik jeg ned i gæstestuen . 
Idet jeg trådte ind , hørte jeg hvisken 
og latter . Jeg så mig om i stuen ; den 
var stor med tværbjælker i loftet . 
Frk . Margrete var åbenbart ikke her . 
Der sad kun et enligt par henne i sofahjørnet 
og stak hovederne sammen . Men 
da jeg ville til at gå igen , rev parret sig 
løs fra hinanden . Jeg opdagede frk . Margretes 
sorte hår bag en mands bøjede arm 
og hørte hendes latter . 
Derefter rejste manden sig og gik nærmere . 

det var maleren . 
Jeg stod forstenet af raseri . Men han 
gik rolig helt hen til mig og slog mig på 
skulderen . 
» Nu skal de have tak , «  sagde han og 
rakte mig hånden ,  » fordi de har været så 
elskværdig at føre min lille Margrete herhen . 
Vi rejser om en times tid til København . 
De kan godt gå hen og sige farvel til 
frøkenen . « 
Jeg kunne have lyst til at forbigå den 
scene , der nu fulgte . 

maleren tog mig under armen , og jeg 
blev så at sige tvungen til at sætte mig 
ved deres bord , hvor han på den mest 
uforskammede måde førte mig ind à situationen . 
De havde levet længe sammen — 
i et forhold så frit , som det anstår sig 
ensomhedens børn . Nu ville de rejse til 
hovedstaden , fordi hun skulle have et barn . 
De var nemlig bange for doktoren . 
Ved denne tilståelse brast jeg i latter . 
Så hævede jeg mit glas og bad dem 
i muntert lune drikke en skål for den 
stengud  » Ensomheden «  , som dog kunne have 
et smil på sine kolde læber . 
Tilsidst vandrede vi leende og snakkende 
ned til båden , der skulle føre dem til 
hovedstaden . 
Maleren sagde , jeg var en kærnekarl , og 
frk . Margrete kyssede mig på kinden . 
Længe stod jeg og tilviftede dem mit 
farvel . 
Da de var ude af syne , vendte jeg tilbage 
til kroen og lejede en vogn , som 
skulle køre mig til doktorens villa . 

jeg følte min forfængelighed en smule 
såret , men jo nærmere jeg kom byen , , 
desto mere klarede mit humør op . Ikke 
uden skadefry glædede jeg mig over denne 
uskyldighedens hvide lilje , der havde forstået 
at sætte sin fader så nydelig en voksnæse . 

og som en værdig humanist slog jeg 
mig tiltåls med det resultat , at pigebarnet 
dog fik det barn , hun skulle have . Der 
ligger en næsten forløsende ironi over dette . 
Da vognen rumlede forbi kragereden , 
faldt mit blik på dr . Franks villa . Den 
forekom mig så gusten , som den lå der 
i gråvejret . Det østre gavlvindue var oplyst 
bag de nedrullede Gardiner . Herinde 
sad altså dr . Frank og holdt helligdag , 
medens hans datter flygtede over sø og 
salten vove med en forløben malermester . 
Ak ! hvem der blot kendte en gud for 
den milde latter . 1 så fald ville også 
jeg have holdt helligdag i dag . 
Nedenfor bakken standsede min kusk , 
og jeg stod af vognen . Derefter skyndte 

jeg mig gennem villahaven og trådte ind 
i huset . Jeg fandt hurtig det værelse , hvor 
dr . Frank befandt sig , men døren var 
låset .  « 
Jeg bankede på . Der lød intet svar 
derindefra . Jeg stod et øjeblik og ventede , 
så bankede jeg igen . Da der heller ikke 
denne gang blev svaret , lagde jeg øret til 
døren og lyttede . Jeg syntes at høre en 
snorken , der snart var stærk , snart svagere . 
Så forsøgte jeg at kigge gennem nøglehullet . 
Men forgæves — der sad nøgle i indvendig . 
Tilsidst trykkede jeg stærkt på 
døren , som forholdsvis let gav efter , og jeg 
trådte ind . 
På en sofa lå dr . Frank og snorksov . 
Foran ham stod et bord med mange tømte 
vinflasker og over bordet lå spredt hele 
bunker af gulnede breve . Jeg stod og stirrede 
et øjeblik . Derefter gav jeg mig til 
at ruske stærkt i doktoren . Han drejede 
sig halvt om og faldt atter sammen med 
en brummende lyd . Jeg rejste ham op i 
sofaen og støttede ham med min venstre 

arm . Der sad han og nikkede med hovedet 
og fægtede med sin ene hånd mellem 
brevene , der flagrede ned på gulvet . Så snart 
jeg gav slip på ham , sank han atter 
baglængs ned i sofaen og snorkede videre . 
Han var døddrukken . 
Jeg lod ham ligge og gik hen til skrivebordet , 
som stod i værelsets anden ende . 
Her fandt jeg et stykke papir , hvorpå jeg 
skrev : 
» Deres elskede datter er flygtet med 
vor ven maleren til København . Jeg kan 
ikke give dem nøjere oplysninger og ønsker 
i det hele taget ikke mere at se dem . Men 
jeg kan trøste dem med , at det barn , de 
ønskede at skaffe hende , har hun vidst at 
skaffe sig selv . 
Vær hilset i deres ensomhed . « 
Derefter forlod jeg stille villaen og vendte 
nynnende hjemad . 
Dette lille eventyr , kære veninde , viser 
dem , at frøken Margretes dyd var der 
måde med , og at doktoren var en simpel 
kvartalsdranker , der forstod at finde den 

ensomhed , hvori han kunne klinke med sine 
gamle minder . 
Alt dette har imidlertid ingen betydning 
for os . Når jeg snart sidder i deres rare 
stue , hvor skal vi da ikke begge le hjerteligt 
af dr . Frank og hans kære datter . 

kære veninde . — pennen er et farligt legetøj 
 ! Dette er omtrent den eneste sande erfaring , 
jeg har gjort herovre i min ensomhed . 
Ikke desto mindre vil jeg i dag mure 
mig inde med pen og blæk . Blæsten suser 
over lyngen og regnen falder i byger . 
Jeg vil forklare dem min tilstand . Jeg 
har efter lange overvejelser bestemt mig 
dertil ; de ved , jeg overvejer altid nøje mine 
skridt . 
Den følelse , der dikterer mit brev , har 
allerede længe ulmet i mit sind . Nu løfter 
den sig frem med høj flamme . Kære veninde 
— stor er min beundring for dem . 
Jeg beundrer ikke deres skønhed , deres 
finfølelse og evner — alt dette , som de 
nu vel selv anser for pragtfulde juveler . I 

sin tid har måske netop disse egenskaber 
fortryllet mig . Nu er det blot deres store 
dyd , der kalder på min beundring . 
Naturligvis ejer de ikke denne enfoldighedens 
hvide dyd , som mangler enhver 
erotisk forståelse . De har heller ikke 
ensomhedens blide og melankolske dyd , der 
ikke altid er renhed . De har ikke pligtens 
dyd eller offerdyden . 
Nej , kære veninde , de er i besiddelse 
af den mest udviklede og kultiverede af alle 
de mange afarter : klogskabens store dyd ! 
Den , der ved alt , forstår alt og dog kun 
ønsker ét  : at blive tro mod sig selv ved at 
handle efter samfundets erotiske logik . 
Er denne dyd ikke den højeste mellem 
de mange ? Eller rettere den eneste ? Hvad 
vil nemlig det sige at være dydig , når man 
hverken véd eller forstår ? 
Denne store klogskabens dyd er de i 
besiddelse af . Derfor vandrer de uden at 
trodse , den vej , de nu engang skal vandre . 
Som et villigt led lader de dem føre ind 
i forholdenes rolige maskineri . Hvor de 

dog egner dem til en mand , der står uvis 
overfor livet og dets vilkår . 
Naturligvis snakker man meget ondt om 
dem i byen . Men det tror jeg simpelthen 
ikke . Nej , nej ! De har endnu ikke lagt 
erfaringens lasede kåbe om deres runde 
skuldre . Endnu er de ung og skøn og 
så klog i deres uskyld . 
Jeg må kaste min pen . Jeg tør ikke 
skrive mere . Stemningen betager mig og 
gør mig usikker . Jeg er endog i uvished 
om , jeg bør sende disse linjer afsted — vil 
de forstå dem ? Vil de læse dem på rette 
måde og med tålmodighed vente en fortsættelse ? 
Forståelsen beror nemlig på en 
fortsættelse , som de jo kan håbe kommer . 
Jeg ved kun nu , at jeg længes næsten pinagtigt 
efter dem . 

kære veninde . — jeg vender tilbage 
til dem . De kan vente mig allerede i 
morgen . Jeg vender ikke tilbage til byen ; 
jeg kommer , fordi jeg må se deres smil 
og føle dem omkring mig . 
Hører de , kære veninde , de skal holde 
mig fast , de skal tage mig ind til dem og 
sige : her er din plads , du dumme barn , 
der gik i landflygtighed og kom tilbage 
for at finde de samme arme udbredte imod 
dig . — stille vil jeg sidde ved deres side 
og glemme , at de ånder den samme luft , 
som alle de andre derinde . Jeg vil hos 
dem søge den sande eksilets ensomhed , 
som jeg talte om forleden . 
De bør tro mig på mit ord  : jeg elsker 
dem ! Min flugt fra dem var en flugt fra 

min egen elskov . Så dybt dykkede jeg 
mig i ensomheden herude , at jeg gav mig 
til at sværme for en stakkels landlig kokette . 
Men det var jo kun for at rive mig løs 
fra dem . 
Lykkeligvis kunne jeg ikke lade være 
at sende dem brev efter brev . Og hvert 
brev førte os nærmere sammen . Nu overgiver 
jeg mig på nåde og unåde . 
Kæreste veninde . 
Jeg har tilbragt hele dagen i en båd ude 
på fjorden , drømmende om dem . Og jeg har 
ligget og lét af mig selv , der troede på ensomheden 
som på den højeste lykke . Jeg har 
kigget op til min mølle , der lå ensom , med 
oprakte , bedende arme . Langt borte øjnede 
jeg kragereden , frysende i den stærke blæst . 
Og uvilkårlig har disse to billeder samlet 
sig i min sjæl som symbol på en trøstesløs , 
bedende , frysende ensomhed . 
Så ser jeg dem da i morgen . 
Deres arme skal slynge sig om mig og 
deres mund fortælle mig om livets rigdom , 
og deres elskov skal slette ethvert andet 
minde af mit sind . 

først i dette øjeblik forstår jeg den 
sætning , der siger , at man rejser kun for at 
komme hjem igen . 
Da kan jeg i sandhed juble  : jeg er 
vel rejst ! 


I . 
Den  .7 . Juni 1844 . 
Så har jeg da , kære ven , nået målet for min rejse og er så nær mit barndomshjem , som jeg foreløbig kan og vil være . 
Når jeg ser ud ad mit vindue , møder mit øje den grønklædte skovstrækning , som når ned mod havet , og frem af skoven hæver Søholm sine hvide , takkede gavle . 
Da du aldrig har besøgt mit fædreland , kan du umuligt tænke dig den smilende ynde , som på en varm sommerdag kan være udbredt over det . Himlen er let og høj , de næsten gennemsigtige skyer spejle sig i havet , der ligger langs kysten som et blankt Skjold . Grønklædte bakkedrag med afvekslende sædearter strække sig henimod den skovrige baggrund , hvor solen spiller hen over de nylig udsprungne bøge . En vej 

slynger sig mellem agrene og en blomstrende eng , som strækker sig ned til et . lille fiskerleje ved havet . 
Bugnende frugtbarhed lønner beder menneskenes møje og omsorg . 
Jeg har indlogeret mig i en lille ejendom , som tilhører lægen her på egnen ; han er kommen hertil i de senere år , så her kan jeg opholde mig ganske frit , uden al tvang . 
Da befolkningen i denne del af landet , til skade for doktor Brøndsteds indtægter , er af en meget sund race , søger han nogen bi-fortjeneste ved at have én eller to pensionærer om sommeren — jeg siger doktoren , men mener naturligvis hans kone , som har hele besværet . 
Doktoren er jovial og bredskuldret med dybe smilefurer ved øjnene , hans kone er lille , mager og i bestandig virksomhed , datteren . her er nemlig én , er en net pige , ja , hun er mere end net , thi hun er overordentlig smuk og elskværdig , og i de første dage underholdt jeg mig en del med  .hende og glædede mig over hendes friske , kvikke naturlighed  ; men jeg har atter trukket mig tilbage , angst for den magt , som skønhed har over sanserne — du vil kunne forstå mig , når jeg siger dig , at jeg senere fik at vide , 

at hun er forlovet med sønnen på Søholm , Jakob Krogh . 
Det var med en betagende , vemodig følelse jeg atter salt de gamle steder , som jeg havde bevaret i så frisk erindring , mærkeligt at se , hvor alt var uforandret , som om tiden her havde stået urokkelig stille , medens jeg selv var løbet frem i ilsom fart fra sted til sted . 
Selv så forandret fra den blide for mildhed så modtagelige dreng , hvem et vredt ord bragte tårer i øjnene , til den hårde mand , der mangen gang har tvunget tårer frem hos andre — hvor stor en skyld hviler ikke på dem , som have fremkaldt denne forandring . 
Nogle dage efter min ankomst hertil , sad jeg på gavlbænken under mit vindue og så’ med stærkt blandede følelser hen mod mit gamle hjem Søholm , erindringerne fra mine barndomsår strømmede ind over mig med hidtil ukendt styrke . 
Den mand , som jeg da kaldte fader , stod atter for mig i sin manddoms kraft , jeg så’ hans høje , ranke skikkelse , det smukt formede hoved med den høje , tænksomme pande , de mørke øjne og den lint buede næse ; men jeg så’ også , at furen mellem brynene blev 

dybere og at hans blik blev koldt , når det hvilede på mig — jeg var angst for ham og skyede ham . 
Jeg legede i haven og gården , men listede bort , når jeg så’ ham — og dog beundrede jeg ham og elskede ham , men netop derfor var jeg så stille og forlegen , når jeg var sammen med ham . 
Jeg har aldrig kendt min moder og havde i mine første år ingen idé om , hvad en moder var . 
Husbestyrerinden , madam Paulsen eller Betsy , som jeg kaldte hende , sørgede for min første opdragelse , og af hende fik jeg de første kærtegn , der er de eneste , jeg erindrer , men som bandt mit barnehjerte fast til hende og som endnu , medens jeg mindes dem , bevæge mig dybt . 
Jeg husker en aften , jeg lå i min seng og havde sluttet den lille aftenbøn , som Betsy havde lært mig , hun sad på sengekanten og klappede min hånd . 
» Ville du gerne have en moder , Henrik ? «  spurgte hun mig pludselig . 
» Hvad skulle jeg med en moder , jeg har jo dig . «  og jeg så’ forundret op mod hendes godmodige ansigt , der indrammedes af en sirlig kappe . 

» Jeg mener en rigtig moder , en dame , der var gift med din fader og som skulle bo i de store værelser og have magt over alt . « 
» Tror du , hun ville holde lige så meget af mig som du ? « 
» Det tænker jeg da nok «  , svarede hun undvigende . 
» Holde alle mødre af deres børn , Betsy ? « 
Hun tøvede , hun var åbenbart i tvivl om , hvorledes hun skulle besvare mit spørgs- . mål . 
» Ja , ser du Henrik «  , sagde hun endelig ,  » det beror jo også på , hvorledes børnene er — de artige holde de altid meget af . « 
» Havde jeg en rigtig moder , Betsy , så ville jeg altid være artig . « 
Hun kyssede mig og sagde , at jeg var en sød dreng , men at jeg nu skulle sove — og jeg vendte mig og sov , men i drømme så’ jeg en dame med et mildt ansigt , som bøjede sig over mig og sagde , at hun var min moder og holdt så meget af mig . 
Her afbrødes mine tanker af en ung mand , der hurtig nærmede sig fra vejen langs havet . 
Han var iført'en let sommerdragt , og den smalskyggede stråhat dækkede kun over panden , så det ungdommelige ansigt , om 

givet af lyst , kortklippet hår , var brunet af sol og vind . 
Da jeg havde set ham færdes nede i engene , antog jeg ham for forvalteren på Søholm og skænkede ham ikke videre opmærksomhed . til han standsede foran mig og hilste høfligt . 
» Hr . Falck , formoder jeg , doktor Brøndsteds gæst , mit navn er Jakob Krogh , min moder ejer gården der inde i skoven . Jeg håber , vi skulle stifte nærmere bekendtskab , medens de opholder dem her på egnen . « 
Jeg stod altså lige over for ham , som jeg , selv imod min vilje , bestandig mere og mere havde følt et uberettiget nag imod . Og endskønt jeg gjorde mig umage for at skjule mine følelser , må dog mine tanker til dels have afspejlet sig i mit ansigt , thi han sagde hurtig : 
» Ja , de må undskylde min ligefremhed , folk på landet tage det ikke så nøje med ceremonierne . Men jeg håber , de vil linde egnen smuk , vi indfødte er meget stolte af den . « 
Han hilste venligt og gik ind i gården , hvor damerne sad under den mægtige lind , som kaster sin skygge hen over den solhede jord og op ad gårdens hvidtede mure , hvor 

tusinde af gulrøde solglimt spreder den dybe tæthed . 
Jeg rejste mig , løsrevet fra erindringerne , for at leve i det nærværende og gik ind mod land , hen til den nære , venlige landsby . 

den 4 . Juni . 
Dette ligefremme , godmodige menneske er altså min halvbroder , min faders søn — ban ligner ham ikke , lige så lidt som jeg kan tænke mig , at han ligner mig ; han ser ud som en plante , der er vokset op under milde , sollyse dage , vandet med kærlighed og ømhed . 
Jeg kæmpede hårdt for at overvinde mit nag til ham , medens jeg gik hen mod landsbyen , men eftersom jeg nåde frem , og snart et og snart et andet dukkede op , som mindede mig om fortiden , forsvandt han af min tanke , og jeg fordybede mig atter i minderne . 
Det syntes mig kun kort tid efter , at Betsy havde gjort sit forsøg på , at forberede mig på den store forandring , som skulle foregå i mit hjem , at fader rejste bort . 

man sagde mig , at han var taget ind til den store by , hvor husene vare så høje , at den ene familie kunne bo ovenover den anden , og hvor gaderne vare så snevre , at solen kun kunne belyse den ene side af dem . 
Men der var dog også enkelte smukke bygninger , og i en af de smukkeste boede der en dame , som var skønnere end Betsy eller nogen , jeg havde set , og hun skulle følge hjem med fader og være min moder . 
Der var stor travlhed over hele gården . Gartneren plantede , og lugekonerne skuffede og rev . Græsplænerne vandedes , og de nedfaldne blade blev fejede sammen . Pigerne skurede og polerede , Betsy ordnede og gav befalinger , gardinerne blev luftede , møblerne bankede og børstede — og jeg gik ene og så’ forventningsfuld til . 
Endelig blev den lukkede vogn skubbet ud af vognporten og hestene med det nye seletøj omhyggelig spændte for . 
Jens kusk så’ mønstrende til , iført nyt livre og grå gamascher ; han gned tilfreds det lange overskæg og trak de tykke handsker på . 
» Må jeg køre med ? «  spurgte jeg Betsy bønfaldende ,  » jeg kan sidde hos Jens . « 

hun så’ forbavset på mig og svarede kun :  » Gud forbarme sig . « 
Men det var nok til at knuse mit mod , og jeg listede langsomt bort og ned i haven , livor gartneren lagde sidste hånd på en mægtig guirlande , som skulle hæftes over indgangen . 
Jeg ville hjælpe og stak nogle blomster ind i det grønne . 
» Du må hellere gå herfra , Henrik , du sinker os kun «  , sagde gartneren barsk . 
Så gik jeg ned gennem haven , ud på Marken og ned mod havet i nærheden af det lille fiskerleje ; her lagde jeg mig ned i græsset og stirrede langt ud over vandet , fra bølge til bølge , indtil mit blik nåde de hvide sejl , som lyste mod horisonten . 
Da jeg endelig kom hjem , var det skumring , jeg sneg mig bag om gården , ind ad en lille dør i gavlen , og op ad trappen , til jeg nåde mit . Værelse , hvor jeg forknyt satte mig og ventede på Betsy . 
Det varede længe , syntes jeg ; endelig kom hun dog og tog mig kærligt om hovedet og kyssede mig . 
» Er min moder kommen ? «  spurgte jeg forventningsfuldt . 
» Ja , min dreng . Fruen er kommen . «  der 

var en egen betoning i ordet fruen , som tik mig til at se op . 
» Skal jeg da ikke klædes om og ned til hende og fader  ? « 
» Ikke i dag , Henrik , Herren og fruen have så meget at tale om , vi tør ikke forstyrre dem . Men kom ind til mig , der har jeg dækket til dig . og — «  her standsede hun . da hun så’ mit ansigt fortrække sig til gråd .  » Og der har jeg den dejligste kage til dig . » 
Først den næste dag , da frokosten var anrettet , blev jeg ført ned i havesalen . Jeg stod betuttet og målløs stille ved døren , thi noget skønnere og mere strålende end damen , der sad tilbagelænet i den stol , over hvilken min fader bøjede sig , havde jeg aldrig set . 
» Kom nærmere , Henrik , og hils på din moder . « 
Jeg så’ ængstelig op mod fader , men der var et så mildt og lykkeligt . Udtryk over hans smukke , mandige ansigt , at . det gav mig nyt mod , og jeg gik hen til damen og bukkede dybt . 
Hun rakte mig sin hånd , der var så fin og smal , at jeg knap turde berøre den . 
» Jeg håber , vi ville blive gode venner . 
Henrik . « 

» Hvis ikke , så véd jeg , at din skyld bliver detikke , Minna «  , svarede fader og bøjede sig ned mod hende . 
Hun smilede op mod ham — hvor jeg husker det smil . 
» Henrik , du har at lyde og elske din moder ! « 
Jeg bukkede igen , og på et vink af fader , trak jeg mig tilbage til vinduesfordybningen . 
Det var mit første møde med den kvinde , som skulle få en så indgribende magt over mit liv . 
Og , ved alt hvad der er mig helligt , mit hjerte bankede hende i møde med et barns hele længsel og hengivenhed , jeg håbede på hende og hendes indflydelse , som en troende håber på sin gud , jeg nærmede mig hende med ydmyg beundring , spejdende efter kun nok så lille et tegn på den kærlighed , som en moder skulle føle for sit barn , og som jeg tørstede efter . Men mine forsøg på at vinde hende stødtes tilbage med isnende kulde , og snart gled jeg atter hen i min ensomme forladthed og blev på mit værelse ved siden af Betsys , og søgte min trøst i hendes medlidende kærtegn . 
Hun sørgede for , at jeg regelmæssig mødte 

til middagen og da var pudset og ren — når der var gæster , hvilket nu hyppig hændte , spiste jeg på hendes værelse . Men undertiden kunne det ske , når der ikke var for mange fremmede , at fader ønskede jeg var tilstede , således også en dag , som jeg har særlig grund til at huske . 
Der var bleven udnævnt en ny præst i det sogn , hvori Søholm ligger , han og hans kone vare indbudne til middag . 
Det var en ung mand med en mager , knoklet figur ; jeg husker , at jeg grundede over , hvorfor hans kjole hang så løst og rynket om ham , som om den havde tilhørt vor gamle , tykke præst og , som så meget andet , var fulgt med kaldet . 
Og medens jeg spiste , betragtede jeg med nysgerrighed hans aflange , blege ansigt med det sødlige smil , som dannede to lange furer fra næse til hage — hvorfor mon han smilte så meget , og hvorfor var vel hans hår så tyndt og langt ? Når jeg blev stor , ville jeg bære mit hår som fader . Jeg så’ hen mod fader med barnlig stolthed , i mine øjne var han den smukkeste mand på jorden , og jeg beundrede ham . 
Han mødte mit blik , og som det havde givet ham nye tanker , bøjede han sig mod 

præstekonen , som han havde til bords og sagde nogle ord ; jeg kunne se , at det var om mig og blev rød . 
Hun var en lille sygelig kone med et forskræmt udtryk i de blå øjne , men da hun svarede fader og så’ med et smil ned til mig , fik hendes ansigt et mildt og venligt skær . 
Min stedmoder sad ved siden af præsten , og jeg forundrede mig ikke over , at han så’ så meget på hende , thi hun så’ strålende ud i sin lyse dragt med de mange armbånd om de runde arme , og hun talte ivrig med ham . Jeg hørte hun talte om gud , om englene , døden og om himlen : jeg forstod ikke meningen , men har dog bevaret disse ord i min erindring . 
Efter middagen , da jeg som sædvanlig ville gå over til Betsy , kaldte fader på mig ; jeg nærmede mig forundret , det var aldrig hændt før , når der var nogen . 
» Her ser de den lille fyr «  , sagde fader til præsten og strøg mig ret venligt ned over håret . 
» En hink og velopdragen dreng , det er jeg sikker på «  , svarede præsten med sit evige smil . 
» Han er stor og rask , som de ser , og jeg 

håber også velopdragen — men hans kundskaber er i en sørgelig forfatning . Dog antager jeg , når han kommer under deres opsyn , det da vil vise sig , at han ikke mangler evner til at tilegne sig , hvad de vil bibringe ham «  . 
» Det er jeg overbevist om , hr . Godsejer . Men da en tom hjerne kun tænker på spillopper og dårlighed , så ville vi anstrenge os , ville vi ikke Henrik ? « 
» Du skal i huset hos pastor Thomsen , Henrik , det er på høje tid , at du får nogen undervisning , så du senere kan komme i en større skole . Nå , nu kan du gå . « 
» Jeg var meget nedslået og ulykkelig , da jeg kom op hos Betsy , og hun fik tårer i øjnene , da jeg fortalte hende , at jeg snart skulle bort , hun omfavnede mig bevæget . 
» Jeg kan ikke lide den nye præst . Betsy «  . 
» Gud , sig dog ikke det . Henrik — de sige alle , at han taler så dejligt og er så hellig «  . Betsy tørrede sine øjne . 
» Men jeg kan dog ikke lide ham . og far har jo altid sagt , at lier skulle komme en huslærer og undervise mig «  . 
» Fruen mener , at du har bedst af at komme ud blandt fremmede . Jeg hørte hende en dag sige det til Herren »  . 

jeg sad længe stille og eftertænksom . 
» Betsy «  , sagde jeg endelig ,  » har du kendt min rigtige moder ? « 
» Men Henrik , hvor kommer du dog til at tænke på det ? « 
» Jeg ville gerne vide , om du har set hende . « 
» Jeg har ikke set hende , min dreng , den gang levede din bedstefader og boede her , Herren opholdt sig inde i byen og blev gift der . « 
» Men var hun aldrig her ude og besøgte bedstefader ? « 
» Hun døde så tidligt — kort efter din fødsel , «  svarede Betsy tøvende . 
» Å , Betsy , det er tungt ikke at have nogen rigtig moder ! »  her brast jeg i gråd , overvældet af min sorg , og Betsy græd med , idet hun søgte at trøste mig . 
Således kom jeg til at forlade mit hjem , for at tilbringe fem år af mit liv hos pastor Thomsen i landsbyen , som jeg nu nærmede mig , og gud véd , at det var ikke med blide følelser jeg gjenså’ det sted , hvor de tyske verber og engelske gloser blev bankede ind i min hjerne . 
Idet jeg gik igennem byen langs det grøn-bekransede gadekær , hvor ænderne sejlede 

på vandet , syntes det mig kun at være få dage siden , at jeg sidst stod her og så’ kirken spejle sig , hvor kæret var roligt og blankt . 
Og dog , hvor forandret var ikke alt , den gang stod jeg som en lille slave , lænket på hænder og fødder , nu derimod så fri som nogen mand på jorden , uden andet bånd end det , som min egen vilje bandt mig i . 
Jeg gik rundt om kæret til det høje stengærde , der omgav kirkegården og hen mod den lille låge , som vendte ud mod markerne , jeg vidste den jhejede at være åben og så’ , at der ikke var sket nogen forandring i denne skik . 
Det var en stille , rolig landsby kirkegård med høje buksbom hækker , som omgav de små tuer , der næsten alle vare prydede ens — her var ingen marmortavler eller høje søjler , som pralende fortalte om de efterlevendes sorg , men her var en hygge og orden , som talte højere og inderligere end besværligt sammensatte klageord . 
Jeg nærmede mig det , sted , hvor ejerne af Søholm hvilede , og så’ det omgivet af et koldt og hårdt jærngelænder , der søgte at standse enhver fra at betræde det —• og over gravene lå tunge stenplader , der syntes at . 

skulle forhindre dem , som hvilede derunder , fra nogensinde at hæve sig til højere og lykkeligere egne . 
Jeg sprang over gelænderet og knælede ned , medens hede tårer lettede mit sind . Milde gud , bad jeg , lad den elskede , som hviler her , se min sønlige kærlighed , og hjælpe mig til at rense hans , som mit navn . 
Jeg gik lettet og roligere bort . 
Da jeg nærmede mig præstegården , mødte jeg min venlige vært , som kom kørende ud fra dens port . 
Han holdt straks stille og spurgte , om jeg ville stige op og køre med ham hjem . Jeg tog imod tilbudet , fornemmelig for at få lejlighed til at høre noget nærmere om pastor Thomsen , som jeg vidste endnu var præst der i byen , og satte mig på den snævre plads , som doktorens svære skikkelse havde levnet på sædet . 
» Ja , jeg kommer lige fra præsten , «  sagde han som svar på mit spørgsmål ,  » men heldigvis , hans ildebefindende er ikke af nogen alvorlig natur , noget lændegigt . «  jeg følte en hævngerrig glæde over , at hans velær-værdighed havde nogen legemlig smerte , thi jeg huskede hans ord , når han slog mig med linealen over armen : vær du glad , at 

dette kun er legemlige smerter og ikke åndelige , som de jeg føler over dig . 
» Det er en særdeles nidkær og ivrig præst . »  vedblev doktoren og smækkede så småt på hestens fede ryg .  » måske dog noget vel nidkær , «  lagde han til efter et lille ophold og så’ smilende til mig .  » Jeg holder nu en gang ikke af den strenge kristendom . « 
Jeg nikkede samstemmende og han vedblev . 
» Han har stor indflydelse over folkene her i byen og det har givet anledning til en del skinhellighed , forsikrer jeg dem , al naturlig glæde er som banlyst herfra . Der har for eksempel været tale om en lille Dans for egnens ungdom i den nye pavillon oppe i skoven , men tror de ikke , at mange af bønderne ville forarge sig derover — jo , det véd gud , de ville ! Thi Dans og kortspil , det er djævlens opfindelse , efter præstens taler , så Danser djævlen lyslevende omkring i enhver balsal og står grinende bag ryggen af dem , som en mørk vinteraften tage sig en lille uskyldig l’hombre . « 
» Men det er vel dog deres mening , at han taler efter sin overbevisning og ikke udelukkende for at vinde magt og anseelse . « 
» Gud bevares , naturligvis mener jeg det , « 

og doktoren skubbede den bløde filthat ned over øjnene , som for at skjule de poliske rynker . 
» Det synes at være en smuk ejendom , som ligger der henne i skoven , «  sagde jeg , ledende samtalen hen på et andet emne . 
» De mener Søholm ? Ja , det er en smuk og god gård . Som de véd , tilhører den Fru Krogh , den unge Kroghs moder . Hans fader døde , medens han endnu var dreng . Der er en stor og smuk have til gården , og hvis de har lyst til at aflægge besøg der , vil det være mig en fornøjelse at præsentere dem , jeg skal derhen en af dagene . « 
» Hvis jeg kunne få haven at se uden at aflægge besøg , tager jeg med glæde mod deres tilbud . Jeg ønsker nemlig ikke at stifte bekendtskaber , medens jeg er her . « 
» Jeg forstår dem . De vil helst være ganske ugenert , medens de er på landet , men da haven er åben for alle , kan de rolig tage med . « 
Vi kørte nu ind i gården , hvor lænkehunden modtog os med glad gøen , derpå op under linden og hen for døren . 
Frøken Anette og Jakob Krogh stod ved indgangen i ivrig samtale og det syntes mig . 

at de forlovede ikke vare ganske enige — jeg bemærkede , at der var en stærk glød på hendes kinder , og at hun trak sig noget tilbage , da ban nærmede sig hende . 
» Jeg fangede hr . Falck midt i landsbyen , «  sagde doktoren , idet han forsigtig steg baglæns ned af vognen ,  » han så’ så mørk og dybsindig ud , at jeg syntes han kunne have godt af en lille køretur . « 
» Hr . Falck er måske hypokonder og skyer selskab , «  sagde Jakob med et spydigt anstrøg , som ikke stemte med den hjærtelighed , hvormed han havde hilst mig , da han kom , og som jeg antog for et udslag af hans dårlige lune , efter samtalen med frøken Anette . 
» Undertiden foretrækker jeg ganske vist naturens selskab for menneskenes . Når man , som jeg , har hakket i måneder omkring i Amerikas bjerge og skovkløfter , lærer man at elske ensomheden og véd at finde venner i det frie , det man ikke altid finder inden døre . « 
» Er det som jæger , de har færdedes i skovene ? «  han så interesseret på mig . 
» Som jæger , guldgraver , hyrde og som røver , hvad de vil . » 
» De må en gang fortælle os nogle af 

deres oplevelser , medens de var røver , «  sagde frøken Anette leende .  » Jeg elsker alt , hvortil der hører mod , kraft og viljestyrke — vil de — en dag her ude under linden ? » 

den 7 . Juni . 
Du ser , kære ven . at jeg efter mit løfte til dig skriver så godt som daglig , som var det en dagbog jeg førte , over mine oplevelser og følelser ; måske det engang vil interessere mig selv at se disse papirer igennem , og i tanken atter opleve denne rejse til mit fødeland . 
Efter aftale sender jeg disse breve , eller rettere optegnelser , til dig , når jeg har fået din adresse , men jeg véd jo , at det måske kan vare en tid endnu . Jeg véd også , at du ikke vil trættes ved at følge mig , selv i de mindste detailler , thi meget i min karakter og i mine tanker , som mulig har været dig dunkelt og uforståeligt , vil derved blive dig mere klart . 
Når du så’ og hørte min heftige uvilje 

mod al stillet ! til skue af varme følelser , mod al udvendig gudsfrygt , selv om det var ærligt ment , når du så’ , at jeg var hård , hvor jeg burde føle mildt , hvor kunne du da vide , at jeg daglig i tiere år havde levet under en mands tugt , som brugte guds ord , medens han straffede ubønhørligt , som hyklede kærlighed , medens han følte vrede mod sit offer og som bagtalte , medens han ydmygt smilende bøjede sit hoved . 
Hvor ofte har jeg , som lille purk , ikke ængstelig , skælvende betragtet de dybe furer om pastor Thomsens mund , som forlængede sig på samme måde , hvad enten han smilede eller blev vred ; jeg kunne ikke løsrive mine øjne fra dem og kiggede med nysgerrig kædsel hen mod ham , thi jeg vidste , at når han løftede hovedet fra den bog , som lå for ham og opdagede mit blik , ville han gribe den skarpkantede lineal og slå mig , ligegyldig for , hvor han ramte : men som øglen fængsler fuglens syn , fængslede han mit , medens jeg tankeløs og adspredt søgte at fæstne lexiens ord i min hjerne . 
Han bandt mig til skolebordet og til læsningen , som man binder er slave til blokken , og fra en sund og rødmusset dreng , blev jeg 

en bleg lille fyr , der skælvede , når han nærmede sig . 
Men jeg var ikke den eneste , som han tyraniserede ; hans frygtsomme kone var lige så angst for ham som jeg , og kun i smug turde hun vise mig venlighed — men min bevidsthed om , at hun følte for mig , var mig dog til stor opmuntring . 
Efter faders ønske , kom jeg hjem hver anden søndag , og endskønt min stedmoder viste mig den største kulde og ligegyldighed , var det dog sande festdage for mig . 
Fader var aldrig særlig venlig , men det kunne dog nu ske , at han lod mig følge sig på sin runde i Marken og gården , og han kunne nu også henvende et par ord til mig , eller lade mig udrette et eller andet ærinde for sig . Med hvilken glæde og stolthed løb jeg ikke på hans mindste vink . 
Engang på en sådan tur i Marken fik jeg mod til at fortælle , om pastor Thomsens hårdhed , og den sorg , jeg følte over at være i hans nærhed ; men jeg tik en så streng og alvorlig tilrettevisning , at jeg besluttede hellere at bære alt i stilhed , end oftere udsætte mig for faders vrede . 
Derimod lyttede Betsy til mine ord med den største opmærksomhed og indignation ; i 

begyndelsen havde hun vel tvivlet lidt , men da jeg en gang viste hende tydelige mærker af præstens lineal på min arm , var hun fuldt overbevist om , at præsten var djævelen selv , og fra den dag ophørte hun at gå i hans kirke . 
Det var præstekonen , som en dag fortalte mig , at jeg havde fået en lille Broder , og hun gjorde det kvindeligt og moderligt , idet hun tog mig på sit skød og sagde , at når jeg blev stor , skulle jeg elske ham og hjælpe ham i alt . 
Jeg ved ikke , hvad der greb mig ved denne efterretning , men jeg husker , at jeg blev stærkt bevæget og græd , med hovedet mod hendes skulder . Måske erindringen om den skuffelse , som jeg følte ved min stedmoders ankomst , bragte mig til at frygte enhver forøgelse i mit hjem . 
Jeg havde virkelig også kun lidt glæde af min lille Broders ankomst til verden , thi der gik længere tid inden jeg fik lov til at se det lille væsen , som opammedes af en kone her fra egnen , da min stedmoder var for sart , til selv at kunne tåle det besvær , som fulgte med et barns .pleje . 
Dog er en af mine kæreste erindringer 

knyttede til mit første besøg hjemme , efter min Broders fødsel . 
Fru Thomsen havde indtrængende pålagt mig , at lykønske min fader og moder til den store , glædelige begivenhed , og da jeg ved min ankomst traf fader stående i gården , gik jeg hen til ham , og idet jeg rakte ham min hånd , ønskede jeg ham til lykke . 
Et øjeblik så’ han alvorligt på mig og de mørke øjenvipper glippede , som når noget bevægede ham stærkt ; da bøjede han sig ned og kyssede mig . 
Det var første og eneste gang , at jeg mindes et kærtegn af fader , men jeg har bevaret dette øjeblik i kærligt minde , som et tegn på , at han dog elskede mig , selv om han ikke viste mig det . 
Endskønt min stedmoder var for svag , til at tage sig af den lille nyfødte , vandt hun dog hurtig så mange kræfter , at hun atter med sædvanlig fornøjelse kunne modtage gæster og selv tage ud ; og da sommeren nærmede sig , blev gården fyldt med unge slægtninge og venner inde fra byen . 
Betsy brummede over de forøgede udgifter og den megen uro og besvær — et sådant hus var der aldrig før bleven holdt på Søholm , riden og llankeren , spillen og dan 

sen , det var ikke som i de gode , gamle tider — men bevares , Herren måtte jo selv om det . 
Betsy og jeg vare så vante til at meddele hinanden vore bekymringer , at det faldt hende ganske naturligt , at betro sine sorger til mig . 
» Hvorlænge din fader vil holde et sådant liv ud , det fatter jeg ikke , «  vedblev hun , „ det ligger ikke for ham , som det da heller ikke lå for din salig bedstefader , og heller ikke dig vil det tiltale med tiden , Henrik . I er af andet malm end dem , som befinde sig bedst i Sus og dus . Se nu en gang der ned i gården , hvor alvorlig din fader går og passer sin bedrift , medens fruen rider omkring på landevejene og i skovene med unge , fremmede herrer . « 
Idet jeg nærmede mig vinduet og så’ ud , glammede gårdhunden , og den Betsy talte om , kom ridende op ad gården . 
Hun så’ strålende ud med den lette hat på det svære , lyse hår , og ridedragten sluttende stramt om den ranke , fyldige skikkelse . 
Hun hilste smilende med pisken , idet hun og hendes ledsager kom i nærheden af fa 

der , som nu stod ved stentrappen for at modtage hende . 
» Det er den unge husarofficer , der kom for otte dage siden . «  hviskedee Betsy , som om de kunne høre hende gennem de tykke mure . 
Jeg så’ med interesse ned , en officer var noget nyt for mig , selv om han ikke bar uniform . 
Han sprang hurtig af hesten , og med tømmen på armen nærmede han sig den smukke rytterske . Men fader stillede sig rolig imellem og løftede hende ned — jeg syntes at furen mellem brynene var dyb , som når han var misfornøjet , skønt han smilede , idet han tiltalte hende . 
Senere mødte jeg officeren i haven , jeg kendte ham straks på det snoede skæg over de fyldige læber og på den høje , ranke figur . Jeg hilste ærbødig på ham , som på et højere væsen . 
» Halløj , du der , hvad er du for en fyr ? «  spurgte han smilende . 
Jeg så’ forbavset på ham over hans uvidenhed . 
» Jeg er Henrik . “ 
» Nfej , virkelig ! «  sagde han leende .  » Det 

er meget oplysende — du hedder måske ikke andet ? « 
» Jeg hedder Henrik Krogh . « 
» Å . ja så ! Nu husker jeg . «  han fløjtede en lang tone , medens han betragtede mig ,  » men hvor opholder du dig , siden jeg . først har haft den store fornøjelse at se dig i dag ? « 
» Jeg boer hos præsten . « 
» Ved gud , højst fornuftigt , så kan du på samme tid både blive lærd og gudfrygtig . Lad mig se en gang , «  han drejede mig om mod solen ,  » din moder har vist været smuk , tror du ikke , Henrik ? Det undskylder din faders ungdomssynder . « 
» Jeg véd ikke , «  svarede jeg alvorlig ,  » jeg har aldrig set hende . « 
.  » Du har da en smuk moder nu , det vil du vel ikke nægte . Du er egentlig en lykkelig skjelm , Henrik ; de fleste have kun én moder og som Hegel er der ikke noget fornøjeligt ved hende . « 
» Er der da noget fornøjeligt ved min moder ? »  spurgte jeg . jeg syntes godt om ham og var stolt af at gå med ham . 
Han lo til svar på mit spørgsmål og sagde , at det vist ikke ville vare længe , før jeg blev en fiks fyr . 

» Sig mig du , forstår du dig på en hvid arm og en fin hånd ? Nå , ikke det , men det gør jeg , ser du , og jeg synes om begge dele . Så , nu kan du stikke af , thi endskønt dit selskab er meget behageligt og underholdende , vil jeg dog nu foretrække at være ene . « 
Han smilede og fremviste en hække hvide tænder under det snoede overskæg — jeg hilste forlegen og drejede om af en anden gang ; men her mødte jeg min stedmoder og nogle lysklædte damer , som leende og talende gik ned mod åen . 
» Der har vi jo vor ven , Henrik , «  sagde en af damerne , som jeg tidligere havde set og som havde været meget venlig imod mig ,  » kom med og få dig en rotiir , vi skal ned til åen . « 
» Lad os dog være fri for at have drengen med , “ sagde min stedmoder misfornøjet .  » Du kan løbe op og sige til hr . Rothe , at vi vente ham ved båden . « 
» Hr . Rothe ? “ gentog jeg spørgende . 
» Nu ja . den høje herre , officeren ." 
» Han er her nede i haven , der henne , men han vil helst være ene . « 
» Vil han helst være ene ? «  spurgte den unge dame , der først , havde standset mig . 
» Ja , han fortalte mig først , at han godt 

kunne lide at se på en hvid arm og en fin hånd , så sagde han , at jeg skulle stikke af . « 
» Drengen er guddommelig , «  sagde damen og lo . 
» Fy , skam dig , «  sagde min stedmoder ,  » man må aldrig gentage , hvad andre sige i spøg . « 
Men , skønt hun skjendte , syntes jeg dog , at hun så’ fornøjet ud , og leende og talende gik de videre . 
Dog jeg listede efter dem ned til åbred-den og krøb op i et heldende piletræ , det kunne more mig at se selskabet i båden . 
De havde dog fundet hr . Rothe , der ikke syntes at være så ked af at blive forstyrret , som han havde sagt , men det lod også til , at min stedmoder ville belønne ham derfor , thi jeg så’ , at hun havde strøget kniplingerne bort fra sin arm og lod hånden lege i vandet , medens hun søgte at gribe de hvide åkander . 
Trods pastor Thomsens forsikringer , om mine dårlige evner , må jeg dog i enkelte retninger have været lærnem nok , thi min beundring for smukke arme og fine hænder , kan jeg bestemt lede tilbage til min korte samtale med den unge husarofficer . 

den 8 . Juni . 
Jeg mødte frøken Anette i dag ved stranden , hun sad på en græstue og var så optaget af sine tanker , at hun ikke hørte mine skridt , før jeg stod for hende . 
Hun blev øjensynlig forskrækket ved så uventet at se mig , thi hun fo’r sammen og ville rejse sig for at gå . 
Jeg bad hende blive en lille stund , og tillade mig at hvile ved siden af hende . 
Et øjeblik sad vi tavse og så’ på bølgernes leg , men da faldt talen så naturligt på havet og dets skønhed ; men før vi ret vidste det , vare vi komne i en livlig diskussion om forskellen i kvindens og mandens følelsesliv . Hun antog , at manden var ærligere , trofastere og sandere  . end kvinden . Jeg fastholdt derimod , at manden ikke var i 

stand til , at lade hele sit væsen så ganske gå op i kærlighed og glemme sit eget jeg , som kvinden , og at årsagen til dels var hans overvejende egoisme . At han måske var sandere og ærligere , en nødvendig følge af hans styrke , og hendes svaghed , men så trofast i sine følelser , det kunne han ikke være på grund af hele sin natur — hun adspredtes kun af hjemmets stille sysler , medens han færdedes i livets tummel , hvor tusinde krav kaldte på hans tanker og virksomhed . 
Hun sad foroverbøjet og ridsede med en gren i det hvide , faste strandsand ; hendes højre hånd var uden handske og den glatte guldring glinsede i sollyset . 
Da jeg tav , så’ hun hurtig op og udbrød  :  » De vil dog indrømme mig , at mandens følelser er langt stærkere end kvindens ? « 
» Ja , ganske vist , han føler langt voldsommere , men den inderlighed og dybde , som findes hos hende , den opvejer al den ydre glød . « 
» De skatter just ikke deres eget køn højt ; «  hun smilede og kastede grenen mod havet . 
» Jeg har gransket en del over mine følelser og min egen karakter og har dertil 

levet med mange forskellige mennesker ; jeg har studeret dem og søgt at sammenligne og se afvigelserne , men er kommen til det sørgelige resultat , at i hovedtrækkene ligne vi mænd alle hverandre og der lindes en hel del rovnatur i os . « 
» De mener altså , at karaktererne ikke afspejle sig i det ydre ? « 
» Hvorfor mener jeg det , frøken ? « 
Hun lo ; hun har en egen hjertelig , skøn latter . 
» Fordi de ellers modsiger dem selv ; jeg har endnu ikke truffet to mennesker , der ligne hinanden , altså kan deres indre heller ikke have udprægede ligheder . « 
» Vi have dog alle pande , øjne , mund og næse , således også en del ærgerrighed , herskesyge , forfængelighed og ømtålelighed , kun liden ædelmodighed og aldeles ingen barmhjærtighed . « 
» De gør mig ganske angst for , at have dem her i min nærhed ; i det mindste , «  vedblev hun med et alvorligt blik på mit ansigt ,  » ville jeg være bange for , at gøre dem til min fjende . Men måske de ville få den samme følelse , hvis jeg gjorde forsøg på , at skildre dem vore Lyder — men da 

en af dem er mangel på oprigtighed , vogter jeg mig vel . « 
Vi rejste os samtidig ; det var snart middag . jeg tilbød at bære den markbuket , som hun holdt , men hun forsikrede mig , at blomsterne vare så sarte , at kun en damehånd kunne bære dem med tilstrækkelig varsomhed . 
Da vi nåde gården , sad Fru Brøndsted på gavlbænken med et håndarbejde ; det syntes mig , at . hun sendte mig et misbilligende blik , da hun så’ os sammen . 
» Er det ikke alt for varmt til at spasere ved stranden Anette , du burde ikke gå på denne tid . « 
» Der lufter svalt og dejligt ; jeg har også siddet stille i skyggen af en busk . « 
Fru Brøndsted så’ alt andet end venligt på mig med sine mørkegrå øjne , som til tider kan have et meget forskende og skarpt blik — mon hun frygter , at eventyreren , om hvem hun faktisk intet véd , skal have en skadelig indflydelse på hendes smukke datter . Men , ganske vist , det ville jo ikke være heldigt , om datteren forskertsede den lykke , en gang at blive herskerinde på Søholm . 
Mærkeligt er det . hvor en agtpågivende moder kan vække ens onde tilbøjeligheder , thi da frøken Anette gik ind , og jeg salte 

mig ved siden af fruen , kunne jeg ikke afholde mig fra at sige med lidt ondskabsfuldhed  : 
» Det skulle gøre mig ondt , om jeg har opholdt frøkenen for længe , men vi vare komne i en så livlig samtale , at vi glemte tiden . « 
» Det er desværre en af min datters slemme vaner , aldrig at være præcis — min mand har forkælet hende , fra hun var lille , og det skal nok sætte sit mærke hele livet . « 
Jeg kunne , ikke tilbageholde et smil , idet jeg tænkte på , om også fruen underholdt sin vordende svigersøn med datterens fejl , eller om dette ttema kun var forbeholdt mig . 
» Jeg forstår så godt , «  svarede jeg med den uskyldigste mine ,  » at hr . Doktoren ikke har kunnet nægte frøken Brøndsted noget , deres datter er i besiddelse af alle de ynder , som må glæde et faderhjerte . Hun er overordentlig smuk , livlig og rigt begavet . « 
Fru Brøndsted lagde sit arbejde sammen med betænksom mine og optrukne bryn . 
» Hun er en ganske god og varmtfølende pige , det er det vigtigste , og jeg håber , at hendes liv skal blive lykkeligt , da hun elsker sin forlovede med inderlighed . Vi kende ham 

jo så godt og véd , hvad hans karakter indeholder . « 
Hun rejste sig , jeg tilbød min hjælp , da der stod adskillige kurve og æsker på bænken , og vi gik sammen ind . 
Jakob kom senere , han er her daglig , undertiden flere gange på samme dag ; han taber ikke ved nærmere bekendtskab . Vi gik en tur langs kysten , og han fortalte en del om sine oplevelser i byen , hvor han har modtaget sin undervisning og derpå taget artium . 
Jeg søgte at lede samtalen hen på hans hjem , om jeg mulig kunne få nogen underretning om Betsy , og om hun endnu levede , men det lykkedes mig ikke , derimod syntes det mig , at hans omtale af moderen var præget af en del kølighed — han har rimeligvis haft megen kamp at bestå for sin kærlighed . 

den 11 . Juni . 
Så har jeg da atter , efter femten Års for-løb , gået i den tætte bøgegang i Søholms have , hvor jeg , i den alder , da andre i reglen er omgivne af ømhed og kærlighed , så ofte har gået ene og forladt . 
Endskønt jeg huskede alt så tydeligt , forbavsedes jeg dog over , hvor tæt og skøn den var ; jeg vidste , den førte mig ned til åen , der slynger sig i dybe bugter udenom haven , og dog grebes jeg af overraskelse , ved at se dens klare vand omgivet af det lysegrønne ellekrat i den blomstrende mosebund . 
Her vidste jeg fra Betsy , at mosekonen bryggede , og at jeg skulle tage mig i agt for ikke at vove mig for langt ud , og her havde jeg ofte siddet , når solen gik ned 

bag skoven på den anden bred , og set dampene hæve sig fra den store brygger-kjedel , medens nattergalen sang , så gjen-lyden af dens klare trille lød fra skovens tæthed . 
Men var jeg forknyt den gang , så følte jeg mig nu tung og ulykkelig , og var jeg den gang forladt , så følte jeg mig nu ensom — ensom til døden . 
Hvad ville jeg egentlig her , hvor kun triste minder blev kaldte til live , hvor intet glad velkommen lød mig i møde , ved min hjemkomst — ja , hvad vil jeg ? 
Dog et vil jeg , et bestemt mål har jeg , og du min ven véd det . og opmuntrede mig til at fuldføre det . 
Jeg huskede på dette mit mål , og for at rive mig ud af min mørke stemning , forlod jeg det stille sted og fulgte gangen , der snoede sig gennem haven , imellem grønne plæner , bevoksede med blomstrende busketter . 
Jeg drejede om' hækken , som skærmer for rosenhaven , og ville nærme mig en bænk i dens skygge , da jeg standsede ved at se min vært i ivrig samtale med en høj og svær dame , som jeg , trods den store korpulence og furerne , som den ubønhørlige tid havde draget over panden og om læberne , dog 

genkendte som min en gang så smukke stedmoder . 
Min første tanke var , at vende hurtig om og flygte , men da jeg mærkede , at jeg var set , og at doktoren havde genkendt mig , gik jeg rolig nærmere , håbende på , at forandringen hos mig var endnu større , end den jeg opdagede i hendes træk ; desuden vidste jeg , at hun var en del nærsynet . 
» Jeg håber , «  begyndte hun høfligt , efter at jeg var bleven præsenteret ,  » at hr . Falck ikke er bleven skuffet , men at haven og lunden har svaret til deres forventning . De fleste fremmede synes om egnen her , selv om de også have færdedes i en rigere og mere ophøjet natur . « 
Medens hun talte , så’ jeg ind i disse kolde , blå øjne , som tydede på så megen hjærteløshed , og mit sind oprørtes af vrede ved tanken om al hendes uret imod mig , men jeg betvang mig ; endnu var tiden ikke kommen til vort opgør , og jeg svarede , at jeg sjælden havde set en skønnere beliggende og bedre vedligeholdt ejendom . 
» Å , her er mange mangler »  , svarede hun med det sødlige smil , som jeg vidste havde bedåret så mange ,  » men jeg har været enke i flere år og ene om at bestyre alt . 

da min søn har opholdt sig i byen for at få de , for et dannet menneske , nødvendige kundskaber . « 
» Fruen har kun den ene søn  ? « 
» Ja , og han er tillige mit eneste barn , «  hun løftede den beringede hånd , der holdt en spraglet blomst , op mod sine læber og inddrak dens Duft .  » Men nu kaster jeg også åget af mine alt for svage skuldre og overlader ham hele ansvaret — ham , kære doktor , og så deres smukke datter . « 
Hun slog ham spøgende med handskerne over armen og smilede igen , men der var et udtryk i hendes øjne , som jeg kendte , og som overbeviste mig om , at det ikke havde været hende let , at modtage den smukke svigerdatter . 
Doktoren fortrak sit ansigt til et smil , som kun havde liden lighed med hans sædvanlige åbne og fornøjelige — han huskede måske på de kampe , som vare gåde forud for forlovelsen . 
» Vi behøve kun , nådige frue , at betragte de kvindelige familie-portrætter i salen , for at vide , at kun skønheder have hersket på Søholm . Men da jeg nu har overbevist mig om , at fruen atter er bedre , tillader de , at min gæst , og jeg , trække os tilbage . « 

jeg trak vejret lettere , da vi forlod den pyntelige frue i den stålgrå kjole , livis glans mindede om snogen , og gik op mod hovedbygningen ; hun havde sat mit sind i pinligt oprør . 
Vi gik gennem lågen , som førte ud i gården , og her traf vi Jakob , der stod og klappede doktorens gamle brune . 
» Svigerfader trænger til en ny hest , den gamle kan snart ikke mere . « 
» Snak , min dreng , den er god nok til mig , gammel øg og gammel læge — intet passer bedre sammen . « 
Han tog sin rejsepibe ned fra sædet og stoppede den med omhu . 
» De bliver yngre år for år . men også sværere : den brune kan snart ikke trække dem frem længere . « 
Jakob strøg en tændstik og rakte doktoren den , som dampede imedens han svarede . 
» Ved gud — puh — du har ganske ret — puh — i . at jeg bliver sværere , Jakob , «  doktoren lo og pustede røgen ud ,  » se , jeg bliver tyk som en tromle og kan næsten'ikke få frakken om mig mere . Hvad skal jeg gøre derved ? Sætte den gamle brune i vognen og trække den , til tak for al dens 

slid , det var vel det bedste , både for den og mig . « 
» Foreløbig foreslår jeg svigerfader at køre ene hjem , så går hr . Falck med mig gennem skoven til doktorboligen — hvis de da har lyst og vil glæde mig med deres selskab . « 
Han vendte sig om mod mig og vort blik mødtes , hans var åbent og ærligt , mit forskende og grundende . 
Kunne den kvinde , som jeg havde forladt i haven , føde og opfostre en ædel og nobel natur , eller var det vindende ydre kun en tom skal ? 
Jeg besluttede at følge ham og om mulig lære ham endnu nærmere at kende , om jeg end vidste , at det er lettere at lodde havets dybder , end at finde bunden i et menneskes tanker . 
Medens han hjalp doktoren op på den lille enspændervogn og knappede for forsædet , benyttede jeg lejligheden til at se op mod Betsys vinduer , om jeg mulig kunne se et glimt af hende , eller opdage , om hun endnu levede og opholdt sig på gården — men jeg så’ kun de tomme vinduer og nogle urtepotter ; jeg erindrede ikke , at Betsy havde haft blomster . 

» Jeg håber , de undskylder , at jeg på en måde påtrænger dem mit selskab , «  sagde Jakob , idet doktoren kørte ,  » men her findes kun få unge mænd på egnen , og imellem længes jeg efter jævnaldrende selskab . « 
» Det er mig en fornøjelse at følges med dem , ur . Krogh , og jeg ønsker selv at gå denne tur . « 
Vi gik nu forbi den høje stentrappe og langs med bygningen , til vi nåde broen over åen ; jeg lod min hånd glide hen over rækværket , det var det gamle , som jeg så ofte havde stået ved og stirret ned i det rindende vand . 
» Denne å synes at have så stærkt et løb , at det måtte kunne betale sig at anlægge en fabrik her , «  bemærkede jeg til min ledsager . 
» Og ødelægge freden og stilheden , «  svarede han smilende .  » Nej , så længe jeg styrer her , skal alt blive ved det gamle — vel forbedre , men ikke forandre . « 
» Og er det ikke forandringer , som vi trænge til her hjemme for ikke at stå i stampe ? «  ' 
» De kommer fra et land , hvor man det ene år opfører en hel by og befolker den , 

for det næste år at rive den ned og forlade den , for at flytte grændsen lidt længere frem mod det ukendte , dér kan man umulig tænke sig den pietet , hvormed man her værner om den fra faderen nedarvede ejendom . « 
» En amerikaner ville ganske vist vanskelig forstå denne følelse , dér gælder alt kun efter så og så mange dollars . Men hvad han ville kunne forstå , er den orden , som hersker alle vegne . Det er et smukt hjem , de ejer . Hr . Krogh . « 
» Jeg er kun bestyrer af min moders-ejendom og ønsker foreløbig — jeg mener , så længe hun lever , kun at være bestyrer . « 
» Da de er eneste søn , er dog vel gården deres , når de er myndig ? « 
Han betænkte sig og så’ hen mod mig med det godmodige , milde øjekast , der var ham egent . 
» Jeg véd ikke rigtig , hvad der er årsag til . at jeg føler mig tiltalt af dem , hr . Falck . Deres væsen er ikke venligt , ja kan undertiden være en del afvisende , men det er måske denne tilbageholdenhed , som gør , at jeg føler tillid til dem - - der er også noget i deres blik , i deres ansigt , der ligesom minder mig om en gammel ven . eller som om jeg havdo kendt dem i et tidligere liv , 

måske i en anden verden — men jeg kan i ethvert tilfælde godt lide dem og kunne ønske , at have dem til ven . » 
» De kender mig for lidt endnu , til at kunne dømme om mit værd . Men føler de sympatti for mig , må jeg tilstå at den besvares . « 
Han rakte mig sin hånd — jeg tøvede et øjeblik , men da lagde jeg min i hans med et hjerteligt tryk . 
» De sagde , at jeg var eneste barn . «  vedblev han , idet vi gik videre og som om der ingen afbrydelse havde været efter min bemærkning .  » men det er netop det , som jeg ikke er ganske sikker på — jeg har haft en ældre Broder , en halvBroder , som jeg ikke véd , hvor er . om han lever eller er død . « 
Han vendte hovedet bort , idet han slog med sin stok til en tidsel , så han ikke så’ , hvor stærkt det indtryk var . som hans ord fremkaldte . Der var altså én , der endnu mindedes mig . og det var min unge Broder . 
» Ja så «  , var alt , hvad jeg kunne sige . 
» Han rejste herfra , eller flygtede bort som dreng : af hvad årsag har jeg aldrig rigtig vidst . Nogle sige , at han var en vild og uregerlig krabat , andre fortælle , at præsten , i hvis hjem han blev opdraget , havde revset 

ham uretfærdig , men i ethvert tilfælde forsvandt han en aften , og ingen har siden hørt eller set noget til ham . Nu kan de forstå , at så længe jeg intet véd om ham , kan jeg ikke betragte Søholm som min ejendom . « 
» Det var altså en søn af deres fader i et tidligere ægteskab ? « 
» Også derom er der forskellige meninger — nogle sige , at . Fader ikke var gift med min Broders moder , men andre , og derimellem en gammel dame , som har været husbestyrerinde her , har forsikret mig om det modsatte . « 
» Og deres moder — de har ikke henvendt dem til hende om en forklaring ; hun må dog vide det . « 
» Det gør et så pinligt indtryk på hende , når jeg berører dette ttema , at jeg for-skåner hende . « 
» Men deres faders navn burde dog renses for en sådan plet . « 
» Hvem tror de tænker på det nu , og hvis navn bliver plettet for en lille kjærlig-hedsforbindelse ! Men imidlertid er min forlovede og jeg enige i , ikke at betragte gården som vor ejendom . « 
» Det må dog være temmelig hårdt , at renoncere til fordel for én , som de ikke har 

kendt og måske aldrig lærer at kende , som måske endog nu hakker om et eller andet sted som bandit , og aldeles ikke tænker på at vende tilbage . « 
» Jeg var syv år , da han forsvandt og husker ham dunkelt som en bleg , spinkel dreng med store , melankolske øjne — jeg har en følelse af , at der er sket ham uret og kunne ønske , at gøre den god igen . « 
Vi vare nu nåde ind i skoven , hvor høje bøge voksede op ad grønklædte skrå-ninger , og hvor eftermiddagssolen strøede guldglimmer på de mosbevoxede stammer , der kastede deres skygger over stien , på hvilken det visne løv knækkede og brødes under vore fødder . 
Jeg var dybt bevæget over min Broders tillid og de ædle , højmodige følelser , som han havde røbet for mig . Et øjeblik havde jeg troet , at han anede , hvem jeg var , men denne tanke forsvandt igen , medens jeg kæmpede for ikke at røbe ham min hemmelighed . Mit hjerte bankede ham varmt i møde , jeg længtes efter at slutte ham til mig — men samtidig følte jeg en ængstelig mistro , en sørgelig følge af min opdragelse , der har stødt mangen en kærlig hånd fra mig — jeg frygtede for , at se hans venlighed for 

svinde , når den i virkeligheden stod for ham , som måske mere end han , havde krav på hans ejendom . 
Og desuden var der endnu et dunkelt punkt , som måtte opklares , og derpå beroede det , om jeg skulle rejse ukendt , som jeg var kommen . 
» De har rejst meget , «  sagde han , afbrydende mine tanker ,  » men noget skønnere end en frisk bøgeskov i begyndelsen af juni , kan de dog vist umulig have set på deres rejser ? « 
» Jeg har færdedes i skove på randen af den stejle klippevæg og med udsigt til de højt knejsende bjergspidser , hvor den evige sne funklede under sommersolens glød ; jeg har hvilet ved de brusende vandfald , hvor skummet hvirvlede ned i det vældige dyb , medens strålende , sydlandsk vegetation omkransede bredderne ; jeg har gået i de uendelige urskove , hvor slynget var så tæt , at vi med besvær måtte hugge os frem , alle disse steder vare storslåede , vidunderlige i deres stolte majestæt , men jeg tilstår , intet steds var der den ynde , den mildhed og smilende fred , som her i mit hjemlands svale bøgeskove . Jeg har længtes hjem med syge 

lig styrke , og dog rejser jeg måske snart tilbage til det fremmede igen . 
» Jeg håber , at deres familie , og venner , vil overtale dem til at blive her i landet . « 
» Jeg har ingen slægt og intet bånd , der kan binde mig — og venner , dem linder man kun dér , hvor fælles anstrengelser og farer binde interesserne sammen , i den civiliserede verden er venskab kun en chi-mære . « 
» Det synes , at man i urskovene lærer at se vel mørkt og bittert på livet , «  svarede han venligt ,  » Menneskene have ikke godt af at leve ene — se der hen mod landsbyen , hvor kirketårnet hæver sig op over tagene og har samlet beboerne omkring sig ; jeg forsikrer dem , der findes mange trofaste sjæle indenfor disse våninger , som højhjertet ville stå hinanden bi i påkommende nød og fare . « 
» Lad os håbe det , «  svarede jeg . 
Vi drejede om af stieip der førte til landsbyen , og som var indhegnet at høje gærder , bevoksede med brombær og ville Boser - et lille hus , med hvittede vægge og skinnende ruder , lå ved enden af stien . 
Idet vi nærmede os , kom en gammel dame ud i døren til haven og hilste venligt på 

min ledsager , der nikkede smilende . til' svar . 
» Hvordan går det med helbredet ? « 
»  tak , hr . Jakob , det går ret godt ; sommeren har altid en gavnlig indflydelse på mig . « 
Jeg kastede et hurtigt blik på det gamle , rynkede ansigt — var det — jo , det var min Betsy ! Hun levede — gud havde ladet hende leve , for at jeg endnu en gang skulle se hende . 
Glemmende alt , gjorde jeg et hurtigt skridt frem , men lænede mig da fast til det gamle , grønmalede stakit , angst for at røbe mig . 
Jakob gik nærmere . 
» Og pigen er fremdeles flink ; de savner ikke noget ? « 
„ Takket være dem , jeg savner ikke noget . Og jeg har haft besøg i dag , kan de gætte af hvem ? « 
» Jeg tror at kunne gætte det . «  svarede Jakob ,  » Anette har vel været her ? « 
» Ja , og det endogså længe — vi havde meget at tale om , det morer frøken Anette at høre om gamle tider , om den gang , da Herren levede . « 
Jeg havde altså ganske tilfældig fundet min gamle veninde , og jeg vidste nu , at der 

levede et menneske , på hvis hengivenhed1 jeg kunne tro ; hvorledes skulle jeg også nå mit mål uden hende . Jeg indså også , at det var heldigt , at hun boede i det ensomme hus , hvor jeg kunne søge . hende , uden at det kunne vække nogens opmærksomhed . 
Men det var ikke let for mig at forlade hende , uden at give mig tilkende ; dog , man lærer selvbeherskelse i . Livets skole , og tilsyneladende rolig og uberørt af dette møde , fulgte jeg atter Jakob hen ad vejen til doktorboligen . 
Udenfor haven mødte vi frøken Anette , som havde løst den store gårdhund ; hver aften gav hun den gerne en times frihed og morede sig da med , at se på dens kåde Spring omkring på markerne . 
Også nu kom den løbende i ville sæt og snoede og drejede sig omkring hende . 
» Så , så , trofast , stille , stille — ødelæg nu ikke helt min kjole ! Ja , du er en god hund — så , så . « 
» Er den ikke dejlig ? «  spurgte hun , idet den gemte sit hoved op mod hende . 
» Du gør mig ganske jaloux på det store bæst , «  svarede Jakob . 
» Hører du , trofast , han er jaloux på 

min gamle legekammerat — fy , han må skamme sig , altid er han jaloux ! Sig , vov , af ham . « 
Den gøede lydt . 
» Også den fremmede herre , som står og ler af os , «  hun pegede hen mod mig , den sprang frem med et sæt .  » Så , nu kan de begge se , at jeg har en forsvarer , og at ingen af dem tør gøre mig noget ondt . « 
Hun så’ henrivende ud , medens hun legede med den store , langhårede hund ; også fra dette syn var det mig svært at løsrive mig . 

den 13 . Juni . 
Jeg vidste altså , hvor jeg kunne søge den , hvis mildhed og venlighed aldrig fornægtede sig i min glædeløse barndom , den eneste , hvem jeg har beredt sorg , da jeg flygtede uden at efterlade spor , og dertil endnu den eneste , som mulig kunne give mig oplysning om det mørke punkt , som drev mig i landflygtighed . 
Efter at jeg har begyndt på denne sørgelige jagt efter vished , er jeg greben af en sygelig Iver og angst for al opsættelse , og jeg besluttede derfor straks den næste formiddag at besøge min gamle Betsy . håbende af . træffe hende og blive ganske uforstyrret . 
Jeg gik hurtig fra doktorboligen , men eftersom jeg nærmede mig vejen , der fører til hendes hjem , grebes jeg af en ængstelig 

frygt for de mulige opklaringer , som jeg dér ventede at få , og mine skridt blev langsomme og nølende . 
Endskønt det var tidligt , brændte solen dog varmt hen over markerne , og jeg så’ med glæde , at hendes dør stod åben til haven for at bringe kølighed ; jeg kunne da ubemærket nå ind i hendes stue , uden at figen blev opmærksom på mig . 
Men da jeg kom indenfor lågen , så’ jeg den kære , kendte skikkelse i et tæt lindelysthus , som lå gemt for nysgerrige , forbi-gåendes øjne . 
Hun sad så rolig , læsende i en bønnebog , hvis slidte bind syntes mig bekendt , at jeg næsten angrede min hensigt , at bringe uro ind i dette stille , fredelige liv og kalde tanker og følelser frem , som nu i så mange år havde hvilet i forglemmelse . 
Jeg standsede uvilkårligt , betaget af en ængstelse , som fik mit hjerte til at banke uroligt . 
I det samme så’ hun op , tog brillerne langsomt af og rejste sig , for at gå mig i møde ; men jeg nærmede mig nu hurtig , og , idet jeg ærbødig tog hatten af , gik jeg indenfor lysthusets skygge . 
» Jeg beder dem undskylde min påtræn 

genhed , «  sagde jeg med dæmpet stemme ,  » men hvis jeg forstyrrer dem , da går jeg straks igen ; jeg føler mig træt . efter den tur jeg har gået og ville kun hvile et øjeblik her i skyggen . « 
Hun havde hilst venligt på mig , men da jeg talte , så’ hun hurtig op , som om noget i min stemme mindede hende om forsvundne tider . 
Det var de kendte , milde øjne , som nu hvilede på mig , om end rynkerne , der omgav dem , vare dybere , det samme udtryk om læberne , skønt de nu vare indfaldne . Jeg mindedes hændernes nervøse greb i forklædet , og denne rysten på hovedet , når hun søgte at erindre sig noget , som var hende uklart . 
» De er velkommen , «  sagde hun mildt ,  » men disse hårde bænke er ikke magelige , hvis de er træt og vil hvile dem , beder jeg dem følge mig ind i min stue . « 
» Tak , jeg bliver helst her i dette svale lysthus , og er bænkene magelige nok for dem , så er de sikkert bløde nok til mig , «  svarede jeg smilende . 
Hun så’ atter op , men denne gang mere bestemt og studsende . 
« undskyld mit spørgsmål , men er de 

den herre , som for tiden opholder sig hos doktorens ? « 
» Ja , jeg gik her forbi i går med den unge hr . Krogh : han fortalte mig en del om deres liv , og at de i mange år har levet som husbestyrerinde på Søholm . « 
Hun kom hen imod mig og betragtede mig langsomt og forskende . 
» De kunne nok ligne ham , «  sagde hun sagte ,  » således kunne han være kommen til at se ud — der er noget i deres stemme 1 jeg beder dem undskylde mig gamle kone , men frøken Anette har omtalt dem , og jeg går bestandig og venter på én , som sikkert må komme tilbage . « 
» Betsy , kære gamle Betsy ! «  udbrød jeg bevæget . 
» Å — gud ! «  hun støttede sig til min arm , som jeg havde slynget om hende .  » At du dog kom tilbage , Henrik , min unge , kjaire herre ! « 
» Din Henrik , ikke din herre , Betsy — det glæder mig , at du genkendte mig , det glæder mig , at du bestandig har ventet mig . Ja , Betsy , jeg måtte komme tilbage — dette er jo mit hjemland , og du , som , gud være lovet , endnu lever , er jo den eneste moder , som jeg har kendt . Men græd nu ikke , Betsy , 

tør tårerne af de kære gamle øjne og husk så på dette ene , at ingen endnu må ane mit virkelige navn , og at jeg hedder Falck . Sæt dig nu ned her ved siden af mig og se så rigtig på mig , om du ikke kan kende din dreng igen ? « 
» At jeg dog skulle opleve den glæde ! «  Betsy hulkede idet hun talte .  » Om jeg kan kende dig , jeg ville have kendt dig , når jeg havde været dig så nær som nu , selv om du ikke havde kaldt mig ved det navn , som kun du har givet mig , men mine øjne er kun dårlige nu , men da du talte til mig , syntes jeg , det var din bedstefaders stemme , og du ville ligne ham meget , om du ikke havde det mørke hår , at tænke sig , at du er kommen tilbage , Henrik ! « 
Hun sad med min hånd i sin og klappede den , som da jeg var lille og trængte til trøst . 
» Jeg er kommen for at se dig og tale med dig . « 
» Og dog gik du din vej , uden at sende mig bud eller hilsen . « 
» Det var umuligt at få bud til dig , min beslutning blev tagen i et øjeblik , et sekund . « 
» Du kunne dog have skrevet mig til . « 
» Den gang ville jeg helst , at alle skulle 

tro , at jeg var død , og senere vidste jeg jo ikke , hvor du var , eller om du levede endnu . Jeg rejste bort med vrede og bitterhed mod alle , selv mod dig , Betsy . « 
» Også mod mig , Henrik ! « 
» Du havde ladet mig leve i den tro , at jeg var faders ældste søn . « 
» Og er du da ikke det ! Hvor kan du tvivle derom ? « 
» Men ikke i ægteskab . « 
» Hvem har sagt en så skændig løgn ? 
» Betsy , hør mig . Da jeg dagen efter min konfirmation — du véd , jeg blev i præstegården den dag og kom ikke hjem — modtog besøg af fruen , der henne fra Søholm , ønskede hun at tale ene med mig . Jeg husker endnu hendes iskolde , hadefulde blik , idet jeg trådte ind i stuen og nærmede mig , •og hvorledes hun med en håndbevægelse bød mig at sætte mig . Jeg blev dog stående , jeg havde en følelse af , at det , hun havde at sige mig , var af en uvenlig og ubehagelig natur . —  » Du er nu konfirmeret , Henrik , og for så vidt har jeg gjort , hvad der kan fordres af mig , men jeg vil gøre endnu mere , og har derfor tænkt , at lade dig rejse til en slægtning af mig , som ejer en gård i Jylland , og hvor 

du kan uddannes til en dygtig landmand . Da din fader ikke efterlod dig penge ved sin død , må du med tiden se at sørge for dig selv . «   » Så vidt jeg véd , svarede jeg , var det min faders ønske , at jeg skulle tage artium , før jeg bestemte mig for nogen levevej . «  —  » Din stilling nu , efter din faders død er vidt forskellig fra , hvad den var før . Hvis du mener at have noget krav på mig eller på noget , der har tilhørt din fader , da lever du i en stor vildfarelse . —  » Jeg véd , at jeg er umyndig , men at jeg som faders ældste søn — . «   » Det er nok Henrik , afbrød hun mig med en bydende håndbevægelse , jeg ser , at jeg ikke kan skåne dig for sandheden længere , hvor nødig jeg end vil sige dig den — du er vel din faders ældste søn , men da han ikke var gift med din moder , har du hverken navn , eller ret til hans ejendom . « 
» Det er skammeligt , skammeligt , «  afbrød Betsy mig ,  » jeg vidste at hun var hjerteløs , men så falsk og grusom det troede jeg dog ikke . Og du , min stakkels dreng , hvad svarede du ? « 
» Betsy , for første gang glemte jeg mig selv og den respekt , jeg burde føle for min faders anden kone , jeg grebes af en vild , ubændig vrede , en mig selv ukendt heftig ånd 

betvang hele mit væsen , og jeg frygter for , at jeg slog i bordet , hvorved hun sad ; jeg véd i det mindste , at jeg sagde ,  » Det er usandhed og skændig løgn , de bepletter min moders og faders ære . «  — hun rejste sig og gik over gulvet med al den værdighed , hvoraf hun var i besiddelse , og gik ud af døren . Jeg stod endnu i samme stilling , med hånden knyttet fast mod bordet og med vild fortvivlelse i mit hjerte , da præsten trådte ind . Han gik lige lien mod mig og gav mig et slag i ansigtet . —  » Du har fornærmet din stedmoder , lømmel — tølper ! «  —  » De tager fejl , det var den dame , der gik herfra , som fornærmede min faders minde . «  —  » Din fader var i mange måder en hæderlig mand , men i elskovshandel var han sørgelig letsindig — og det vil blive straffet indtil sjette og syvende led . Fru Krogh har kun fortalt dig sandheden . den din fader har betroet hende i sin sidste stund . Men nu går du ind i dit værelse og bliver der , til du hører nærmere fra . mig . «  — jeg vendte mig og gik , men før jeg nåde døren stod min beslutning fast , jeg ville unddrage mig alle disse mennesker , ingen , der tidligere havde kendt mig , skulle se mig mere , hellere dø , end bære denne skam tilskue for dem . Da aftenen nærmede sig , pak 

kede jeg nogle ejendele sammen , tog de penge , som jeg ejede og nogle værdifulde småting , som jeg nødig ville miste ; det var en let sag at komme ud ad vinduet , og med et tungt hjerte flygtede jeg til nærmeste søkjøbstad , hvor jeg lod mig hyre som kahytsdreng . « 
Betsy græd og tørrede tårerne af kinderne , medens jeg fortalte . 
» Men ser du , Betsy , efter som årene gik , rejste der sig mange tvivl om sandheden af denne meddelelse , vel var min fader ikke kærlig og øm imod mig , som jeg senere lærte at fædre kunne være , men dog var det hans hensigt , at opdrage mig til at overtage Søholm efter- ham , og min rejse til byen for at gå i en lærd skole var jo besluttet , da han døde så uventet og pludselig . Og al min stræben , min uendelige ihærdighed i det fremmede land , er gået ud på at fortjene så meget , at jeg kunne komme tilbage som en uafhængig og til dels formuende mand , for at søge oplysninger om min moder og min fødsel . Det synes mig nemlig , at Fru Krogh er kommen vel let fra mig -- og ved gud , viser det sig , at hun har bedraget mig , da skal hun ikke undgå at gøre sit regnskab op med mig . Derfor , kære Betsy , sig mig først og fremmest , hvad du véd om moder , hvorfor fader aldrig talte 

om hende' ? Hvor levede de , og hvor er jeg født' ? « 
Men idet jeg gjorde hende disse spørgsmål , hørte vi nogen tage i lågen ud til vejen , den knirkede idet den lukkedes op . 
» Vil du være ukendt , «  hviskedee den kære gamle ,  » så må helst ingen se dig her . Jeg går nu ud for at se , hvem det er , som kommer . « 
Jeg så’ efter hendes noget bøjede skikkelse og følte mig lykkelig ved bevidstheden om hendes vedvarende kærlighed . Gud lønne hende i evighed derfor . Men nu , da jeg stod så nær afgørelsen af min skæbne , pinte hver opsættelse mig , og med uro ventede jeg på atter at se hende . 
Endelig kom hun tilbage og bøjede sig kærligt over mig . 
» Min kære , unge herre , min elskede gjen-fundne Henrik , jeg kan ikke være hos dig nu , da jeg har besøg af konen fra nabogården ; men tag disse papirer , denne lille bog — jeg havde aldrig troet , at nogen skulle se den , men det er bedst at du får den , da alt , hvad du ønsker at vide , er optegnet i den . Bær over med dens mangler og husk , at det kun er en gammel , uvidende kone , der har nedskrevet nogle erindringer til egen fornøjelse . Gå så her udenom huset , der er en lille 

låge , som fører ud på Marken , ingen kan se dig der . « 
» Gud , Betsy , «  svarede jeg smilende ,  » at tænke sig , at vi to skulle mødes hemmeligt som to elskende — så giv mig da også et Kys i smug . « 
» Ja , du er virkelig min Henrik , «  svarede hun seende stolt på mig ,  » dette smil så strålende og lyst , hvor jeg kender det , du er min kærlige dreng , som er bleven til denne høje , smukke mand . « 
» Tys , Betsy , tys , du har altid forkælet mig og set mere godt hos mig , end der er . « 
Lidt efter gik jeg atter hen ad vejen med den lille bog gemt godt i min brystlomme . Jeg så’ mig om , hvor jeg kunne slå mig til ro , og valgte da den lille lund , som ligger gemt bag doktorens have , og hvor de bløde mosskrænter ofte have lokket mig til hvile . 

uddrag af Betsys optegnelser . 

Herren er sandelig i dårligt humør i dag , 3—* det er ikke let at gøre ham tilpas . Suppen var hatn for salt , og flæsket var brændt , sagde han , og jeg véd dog , at jeg altid gør mig samme umage og omsorg . 
Man siger , når det regner på præsten , så drypper det på degnen , således nok også i omvendt . Forhold , thi jeg tænker , at det brev , Herren i dag modtog fra den unge hr . Harald , ikke har været efter hans ønske . Nu har han vel atter gjort gæld eller en anden letsindig handling . Men jeg får det . da tidsnok at vide , thi Herren må altid have én at beklage sig for , og desværre så har han ikke andre end mig . 
Det gik som jeg tænkte , thi da jeg kom 

ind med kaffen i Morges , sagde Herren på sin sædvanlige barske måde : 
» Tak de gud , madam Poulsen , at de ingen børn har , thi de synes kun at være skabte til , at plage livet af deres forældre . « 
» Vi har alle været børn , «  svarede jeg . 
» Jeg formener dog , at vi ikke vare fuldt så ustyrlige som nutidens unge mennesker , «  sagde Herren og trommede med fingrene i bordet . 
Jeg hverken svarede eller spurgte , jeg vidste jo , at det nok kom alt sammen alligevel . 
» Harald har gjort mange gale streger , men denne bliver dog den værste , og jeg er nødsaget til at rejse ind til ham . Pak derfor min vadsæk , men højst til to dage . Hvorfor svarer de ikke . Madam Poulsen , hører de ikke , hvad jeg siger ? « 
» Jo , jeg hører nok . « 
» Og hvad tror de da , at han har for ? « 
» Jeg kan aldrig vide det , herre . « 
» Nej , gu’ kan de ikke vide det — kan aldrig tænke dem det — han vil gifte sig — vil , gud forbande mig , gifte sig — og det oven i købet med en skuespillerinde eller danserinde , eller sådan noget — et ligefrem offentlig bekendt fruentimmer . Nå , det glæder mig da . at de kan blive forskrækket ! « 

jeg blev virkelig så altereret , at jeg tabte flødeskålen . 
» Men , «  vedblev han ,  » det skal jeg dog sætte en pind for , gud straffe mig , om jeg ikke skal — thi enten skal han vælge mig eller hende . « 
Nu vidste jeg da , hvad der var i vejen , og  . kan også nu tilgive Herren , at han sagde , at suppen var salt i går , thi dette er sandelig en sørgelig hændelse . 
Herren kom hjem i går og , gud ske lov , der var ikke hændt noget her i hans fraværelse , som yderligere kunne pirre hans sind , thi humøret var gudsjammerlig ! . 
Jeg anede det værste , fordi han ikke talte til mig hele dagen , og det har da også vist sig at være så galt , som det kunne være . 
Det er jo evigt godt , at børnene arve forældrenes sindelag , når der da er noget godt at arve , men når de vokse op og er lige så halstarrige som deres fædre , så ser det kun sørgeligt ud med freden i et hjem . 
Herren hører nu til dem , som det ikke er let at rokke , og desværre , så er hr . Harald lige så ubøjelig — så hvorledet det skal gå , især når et smukt fruentimmer står imellem , det er ikke iet at vide . 

Herren sagde kun ved bordet :  » Så længe jeg lever , kommer dette kvindemenneske ikke indenfor gårdens port , så nu véd hun det , madam Poulsen , og han véd det også , og nu kan han handle derefter — og ingen skriven og ingen holden med , nu véd de også det . Opdager jeg et eneste ord fra dem til min søn , gud hjælpe mig , for søn jeg har , med efterretninger herfra , så mister de deres plads — nu véd de også det ! « 
Nå , mere behøvede han jo ikke at sige , for at jeg var klar på , at hans rejse havde været forgæves . 
Jeg sad på mit værelse og stoppede Herrens sokker , han slider ganske utrolig , da jeg hørte en vogn komme op ad gården ; jeg så’ ud og forfærdedes ikke lidt , ved at se hr . Harald i den . 
Men så trøstedes jeg igen , thi det kunne jo kun være for . det gode at han kom — måske ønskede han en forsoning med sin fader og har opgivet sit forehavende . 
Jeg gik ned for at tage imod ham , men da var han allerede inde hos Herren . Jeg tænkte på , at gøre hans værelse i orden , 

men da vognen endnu holdt for døren , syntes det ikke at være hans hensigt at blive , og jeg opholdt mig da dernede for at være ved hånden . 
Der gik vel en halv times tid , og jeg bad inderlig til gud om at forsone disse to ; men det var nu ikke hans vilje , at ville høre mig den gang , thi da den unge herre kom ud , hvor jeg stod , så’ han ophidset og mørk ud og syntes først ikke at ændse mig . Men da standsede han og greb min hånd . 
» Kære madam Poulsen , «  sagde han bevæget ,  » sørg godt for min fader , og skulle han nogensinde blive syg , da plej ham vel . thi han har nu forvist sin søn , og vil vel aldrig kalde mig til sig mere . Jeg kom for endnu en gang at søge en forsoning , men det mislykkedes , da jeg ikke kan gå ind på hans fordringer . Jeg elsker en ung , indtagende kvinde , som det er min hensigt , at gøre til min hustru , og intet i verden skal forhindre mig derfra , endsige gamle , overlevede fordomme — og vil gud , da må jeg se at blive lykkelig , uden min faders velsignelse . Jeg véd , bedste madam Poulsen , at de er min fader og mig hjertelig hengiven , kan de gøre noget til at mildne hans sind , da vil de sikkert ikke undlade det , men jeg beder dem , 

også vise mig den store tjeneste og godhed , at lade mig imellem vide , hvorledes alt er her , som jeg da også vil skrive til dem . Her på dette papir står min adresse i byen , jeg mener det sted , hvor mit tilkommende hjem er , når jeg om nogle dage gifter mig . « 
Jeg græd , thi han så’ så mild og venlig ud , og lovede alt hvad han bad mig om . idet jeg tillige ønskede ham al mulig dykke . 
Ak ja , vi kvinder er kun svage i vor bestandighed , thi da han stod så bevæget for mig . kunne jeg ikke andet end føle for ham og synes , at Herren var vel streng . 
Det er synd at sige , det er lystige dage , som vi tilbringe her på Søholm siden den unge herres giftermål , men man må jo tage det onde som det gode , sådan som det nu tilskikkes én . 
Herren ville gerne lade , som om han var lige glad , og som om han ikke skænkede sin søn en tanke , men det er synligt for alle , at han er faldet svært af og bøjer ryggen , som om der hvilede en tung byrde på den . 
Det er med stor angst , at jeg imellem modtager breve fra hr . Harald , og med endnu 

større ængstelse , at jeg besvarer dem . Men det er synligt af hans breve , at han er meget lykkelig og meget indtaget i sin kone . Han skrev , at han havde været så heldig , at få plads på et kontor og arbejdede meget ; da der var taget et dybt hul i hans formue efter hans moder , var det ganske nødvendigt . Det er dog svært at tænke på , at hr . Harald skal være nødsaget til at arbejde for brødet . Ak ja , ville kun Herren lade sig formilde , så kunne alt endnu blive godt . 
Det er længe siden at jeg hørte fra hr . Harald , men man siger jo , at når man ingen efterretninger får fra sine venner , da have de det godt , i de onde tider lade de nok høre fra sig . 
Herren taler aldrig om ham , så jeg kan ingen anledning finde , til at lægge et godt ord ind for ham . 
1 søndags , det var akkurat et år siden at hr . Harald var sidst her ude , spurgte jeg Herren , om han ikke skulle i kirke , det var nemlig evangeliet  » Værer barmhjærtige «  , vidste jeg . 
Han så’ barsk på mig og svarede :  » Jeg tror ikke , præstens tale i dag vil passe for 

mig , madam Poulsen . De kan ellers spare dem deres omvendelsesforsøg . « 
Dan havde dog altså også tænkt over evangeliet den dag , det er da altid noget . 
Jeg fik brev i dag med den glædelige efterretning , at hr . Harald havde fået sig en søn . Men der stod tillige , at den unge kone var meget syg , da fødslen havde været over al måde streng . 
Bed for mig , skrev han , thi jeg er i den største sjæleangst , 
den stakkels unge herre , men jeg håber , at han ængster sig mere end nødvendigt , det går jo altid sådan første gang , senere blive de mere vante til det . 
Men hvorledes skal jeg nu få det fortalt til Herren , thi jeg synes dog , han skulle vide den store glæde , at der er kommen en søn , måske det også kunne formilde hans sind . Men da jeg ikke tør lade ham vide , at jeg får breve fra hr . Harald , har jeg tænkt mig , at bede den gamle præst sige det til ham , præsten kan han da ikke jage bort fra embedet . 

det blev ikke så godt , som jeg havde ventet mig , og gud tilgive mig , hvis jeg er årsag i ulykken , men det skete jo alt i den bedste mening , og dermed må jeg søge at trøste mig . 
Som jeg havde besluttet , gik jeg da ned til vor gode , gamle præst , og satte ham ind i de sørgelige forhold her hjemme på gården , som han da forresten vidste en del om i forvejen . Han lovede , at tale med Herren og se at formilde ham . Han kom også , men sikken et hus , Herren holdt . 
Ingen fremmed , selv om det var bispen i egen person , havde ret til at blande sig i hans sager . Det vedkom ikke ham , at hans søn havde fået et barn med et fremmed , ukendt fruentimmer , han ville aldrig i evighed anerkende det ægteskab — men han vidste nok , hvem der spillede under dække med hans søn , han skulle sørge for , at vedkommende kom ud af hans hus og det jo før jo hellere . 
Præsten fortalte mig det alt sammen , medens han rettede på sin kalot , der var kommen helt af lave , og sagde , at Herren havde befalet , at jeg straks skulle komme ind . 
» Og det vil jeg sige dem , madam Poulsen , «  vedblev han ,  » havde jeg anet , at hr . Krogh 

var en så gudsforgåen hedning , så havde jeg aldrig taget her hen og talt med ham , om han end i mange år har været min gode ven . « 
Jeg vidste da altså , hvad jeg havde i vente , før jeg kom ind til Herren , og besluttede at bære alt stille og roligt . Men det syn , som mødte mig , da jeg kom ind i stuen , vil jeg aldrig glemme . 
Herren lå sammensunken i lænestolen med vidt opspilede øjne , medens en hæs rallen fød fra hans læber , som vare bedækkede med skum . 
Jeg ilede hen til ham og søgte at rette ham i sædet , derpå løb jeg ud for at give ordre til at hente lægen . Ved hjælp af et par karle , fik jeg så klæderne af Herren og fik ham lagt i seng , men det var så besværligt , at vi knap vare blevne færdige , da doktoren kom . 
Så blev Herren åreladt , og der kom mere ro over ham , og han lå stille , som om han sov . Da doktoren sagde , at det var et meget alvorligt anfald , vågede jeg hele natten og bad gud spare hans liv , så han kunne blive forsonet med sin søn før sin død . 
Jeg skrev så hurtig , som jeg kunne til hr . 

Harald og underrettede ham med få ord om faderens sygdom . 
Men da posten kom , og jeg undersøgte tasken , var der brev til mig , og jeg så’ med sorg og forskrækkelse , at der var sort segl for det . Jeg åbnede det hurtig og læste , at den unge herre havde mistet sin kone . 
Det er et sandt ord , at én ulykke sjælden kommer alene . Den stakkels hr . Harald , hvorledes vil han tage denne store sorg ! Om barnet skriver han ikke noget , men med guds hjælp vil det vel leve , til trøst og glæde for ham . Men , gud véd , det er ikke alt sammen glæde , det som man oplever her på jorden . 
Den unge herre har nu været her nogle dage , men da doktoren har forbudt enhver-somhelst sindsbevægelse , tør han ikke vise sig , men sidder gemt ved hovedgærdet af sengen . 
Den stakkels unge herre , han er ret ulykkelig . Da han kom , tog han min hånd og sagde : 
» Tal ikke til mig om det , der er sket , gode madam Poulsen , jeg kan ikke tåle , at nogen hentyder dertil . Gud hjælpe mig kun , at bevare min forstand . « 

når jeg ser ham sidde i timevis , med hovedet bøjet og øjnene stirrende tomt frem for sig , da synes jeg også , der er grund til at ængstes for ham . Og da jeg , for at opmuntre ham , forleden dag talte om det lille barn og spurgte , hvorledes det havde det , så’ han vredt op med sammendragne bryn og svarede kun : 
» Det barn tog min . Hustrus liv , tal ikke om det , madam Poulsen . « 
Så er jeg da berøvet det at kunne trøste ham , thi om den døde må jeg ikke tale , og han vil intet høre om den , som lever . 
Ja , gud bevare hans forstand , det ser kummerfuldt nok ud , men er det sandt , hvad man siger , at jorden drejes rundt som en bold , så er det jo ikke så underlig , at mange blive forstyrrede i hovedet . 
Nu er han da hensovet , den kære , gamle herre , gud give ham fred i sin grav . Thi . om han end til tider kunne være grumme urimelig og vanskelig at omgås , så holdt jeg dog inderlig af ham . 
Og jeg , som troede , at han nu skulle til at komme sig , da han vinkede med hånden ad mig . Ak , gud ja . 

og om det end var utydeligt og lallende , så forstod jeg dog at han sagde :  » Min søn — min søn . « 
Jeg skyndte mig glad ud for at kalde på hr . Harald , der gik nede i haven , og fandt ham også straks ; men da vi kom op , lå Herren som et lig , og alt , hvad vi denne gang gjorde , hjalp ikke til at kalde ham tilbage til livet igen . 
Her er travle dage på Søholm , thi min unge herre vil , at begravelsen skal ske med al pomp og herlighed . 
Herregud , så har da jeg , som aldrig selv har haft børn , fået et lille barn at pleje , og lille og skrøbeligt er det ; men når jeg ser på de hjælpeløse små hænder og hører dets klynkende gråd , føler jeg mig underlig rørt og har lovet mig selv , at gøre alt , hvad der står i min magt , for at være det i moders sted . 
Et par dejlige øjne har han , der se så klogt omkring på alt , som forstod han sig mere på denne verden , end man skulle ane . 
Gud ske lov , drengen trives udmærket , 

ja luften er sund her på Søholm , det siger også alle . 
Jeg tillod mig forleden at spørge Herren , om barnet ikke skulle døbes ? 
» Han er døbt , «  svarede han kort ,  » og hans navn er Henrik . « 
Det er mig en hjertelig sorg , at Herren aldrig spørger til ham eller ser ham , så dejlig som han er . Men det bliver vel alt godt , når han bliver større . 
Han er mig til stor opmuntring , og jeg elsker ham højt , sikkert er det , havde jeg ikke den kære dreng , så synes jeg næsten , at her er endnu mere trist end medens den gamle herre levede — han kunne dog brumme og skænde . 
Forleden gik jeg med den lille Henrik i haven , da Herren uventet stod foran os . Jeg blev først helt angst , som om jeg havde begået en forbrydelse , men da Herren gik hen mod os og så’ på drengen , hoppede mit hjerte af fryd , thi jeg håbede alt godt . 
» Han ligner ikke sin moder , madam Poulsen . « 
» Det er en dejlig dreng , han ligner Herren op af dage . « 
» Lignede han endda sin moder ! «  sagde 

han sagte til sig selv .  » Men lægen skånede ham , det blev hendes død . Jeg håber , det ikke falder dem alt for besværligt at opdrage ham , jeg vil nødig have fremmede dertil . « 
» Gud , nej , herre , jeg elsker ham højt , og han er til stor glæde for mig . « 
Idetsamme rakte drengen sin lille hånd ud mod sin fader og ville gribe efter ham — Herren betænkte .sig , jeg så’ det kjæm-pede i ham , men da vendte han sig og gik . 
Det synes mig dog , at Herren begynder at blive mere omgængelig , han kan nu tåle at Henrik er i nærheden af ham og leger omkring ham , om han vel ikke taler videre til ham og altid ser noget bøs ud . 
Også har han begyndt at tage noget ud til naboerne og ser imellem nogen hos sig , som han også hyppig er inde i byen . Ak ja , enkemands sorg går let over , den er som en tordensky ved forårstid . 
Men jeg kunne ønske , at han var noget mildere mod min egen dejlige dreng , thi det giver anledning til folkesnak , som ærgrer og bedrøver mig meget . 
» Man skulle ikke tro , «  sagde gartneren 

forleden ,  » at den dreng var Herrens egen søn , eller avlet i ægteskab . « 
Jeg blev vred , men hvad hjalp det , han rystede kun på hovedet og blev ved sit . Og sådan noget hører jeg , hvor jeg kommer . 
Der sker store forandringer hos os , mon Herren skulle tænke på at gifte sig igen , men det synes næsten så . 
Her er blevet pudset op alle vegne , og der er kommen nye møbler fra byen . Endnu har han ikke talt til mig derom , men det kommer vel nok . Gud Herren må vide , hvad det er for én , men vil hun kun være god mod drengen og tage sig af ham , da kan jo også det blive til lykke . 
Nu må man rolig se tiden an og vente tålmodig . 
Herren standsede mig i dag , da vi mødtes i forstuen . Han så’ noget forlegen ud og havde ondt ved at få ordene frem , og jeg hjalp ham da ikke på gled , skal jeg mene , men samlede kun forklædet fastere op , jeg havde noget tøj i det , som skulle gemmes . 

» Synes de ikke , madam Poulsen , at her nu er ganske fint på Søholm ? “ 
» Herren har ikke sparet på noget , så vidt jeg kan se . « 
» Har de tænkt dem , hvad grunden er dertil ? « 
» Jeg tænker ikke over Herrens grunde , men passer mit . «  ' 
» Ja , se det tror jeg nu ikke , «  svarede han smilende — Herren er rigtig så køn , når han ser glad ud —  » det tror jeg nu ikke ; de har nok tænkt over det og også gættet det rigtige , men for at de kan høre det af mig selv , så har jeg tænkt på at gifte mig . Det er med en frøken løvenstrøm , og da hun er ung og smuk og dertil vant til overflod og rigdom , ville vi gøre vort bedste herude , for at hun ikke skal savne noget . Selvfølgelig bliver de her . i deres sædvanlige stilling , madam Poulsen , hvis de da vil glæde mig dermed ! thi de hører’ nu engang til familien og kan ikke undværes . « 
Jeg blev så rørt , at jeg fik tårer i øjnene og sagde da også , at det rigtignok ville gøre mig ondt , at skilles fra Herren og lille Henrik . 
Det var sandelig travle dage og jeg for 

sømte næsten min kære dreng i al den besvær , men når man både skal være her og der og ikke er mere end et skrøbeligt menneske , så må det vel skorte et sted . 
Nå , endelig stod det da alt færdigt til at modtage herskabet , og jeg gik omkring i huset og så’ med glæde på det alt sammen , og ønskede , at Herren måtte blive rigtig lykkelig . 
Men da så tiden nærmede sig til deres ankomst , kunne jeg ikke finde Henrik , som dog skulle have været pudset og lin , og som skulle stå på trappen .og modtage sin fader og moder . Jeg løb omkring og søgte og kaldte , men han var ikke til at opdage . 
Og da vognen kom , måtte pigerne og jeg ene modtage herskabet i forstuen , medens gartneren , forkarlen og de øvrige folk stod ved æreporten og råbte hurra . 
Jeg tænkte med angst på , hvad jeg skulle svare , når Herren spurgte efter drengen — men jeg kunne have sparet mig al den uro , thi der var såmænd ingen , der savnede ham ; og da jeg nejede og lykønskede Herren og fruen , svarede Herren kun : 
» Tak , tak , madam Poulsen . « 
Fruen så’ kun flygtig på mig , så vendte hun sig ligegyldig bort . Jeg er bange , hun 

er for køn , til at hun kan tænke på andre-end sig selv , skønhed avler kun alt for ofte forfængelighed og egenkærlighed . 
Ak nej , dette bliver ikke til lykke for Henrik — fruen kan ikke lide ham , man kan se det på hende , når hun tror sig ubemærket , og selv når Herren er tilstede , så har hun dog intet venligt ord tilovers for drengen , som kan se på hende med så bønfaldende øjne . 
Herren er grumme forgabet i hende , han har ikke øjnene fra hende , og kunne han ikke før lide at se barnet , fordi det mindede ham om hans tab , så kan han nok ikke lide at se det . nu , fordi det synes at bebrejde ham hans ubestandighed . Ja , menneskene er ikke så gode , som de burde være . 
Men klagede jeg tidligere over at her var for trist , så er her da muntert nok nu , for dem , der da tage del i det . 
Fruen har sin egen jomfru med , det er rigtig en slem snerpe , som stikker næsen så højt mod sky , at hun slet ikke kan ændse os andre , og jeg tror såmænd ikke , at hun har talt en eneste gang til min dreng . 
Den kære , stakkels dreng , der går så forladt omkring , som om han ikke hørte tit 

huset , og så er’ han dog den , som engang skal eje det hele , gud , hvor den tanke fryder mit hjerte . 
Fruen er høj og rank , hvid og rød med et stort gyldenblond hår , dertil har hun fyldige former , så det er da ikke så mærkeligt , at alle beundre hende , selv den unge præst , som dog skal være så hellig , kommer her ofte . Og er Herren ikke hjemme , kan han godt blive her i flere timer og tale med hende . 
Hvis præsten ville lægge et godt ord ind for den stakkels dreng — gud ja , så var det vel , men jeg tror ikke , det er det materie deres samtaler omhandler . Forleden da jeg var inde i spisestuen , så’ jeg tilfældig , at han kyssede fruens hånd og så’ ret så ømt på hende . 
Det er en stor sorg for mig , at de have sendt Henrik bort . Rigtignok sagde  .herren :  » De kan vel indse , madam Poulsen , at det er til Henriks bedste og at det er meget heldigt , at han kan komme under en så god og gudfrygtig vejledning . Om nogle år skulle han 

dog herfra og ind til en større skole , så er det godt , at han er vant til at være imellem fremmede . Desuden kommer han her hjem hver fjortende dag , så kan de kæle så meget mere for ham . « 
Se det er nu alt sammen så meget godt , men jeg véd da , hvem der står bag ved , thi fruen har stor indflydelse på Herren , som jeg også véd , at hun hader drengen . 
Min stakkels dreng , så ondt som han dog har det . Forleden så’ jeg røde striber over hans arm og ryg . 
Den onde præst slår ham . Gud fri og bevare os vel , at tænke sig , at det skal være en hellig mand . Jeg udførte da også straks min beslutning og gik ind til Herren og bad om en samtale . 
Men da jeg havde fortalt ham alt , svarede han smilende : 
» Jeg véd det , madam Poulsen , pastor Thomsen har underrettet mig om , at han måtte strafle Henrik , da han mødte uforberedt til sin læsning . Lidt tugt har drengen ingen skade af . « 
» Men det er ikke én gang , det er daglig , at han således straffer ham , «  udbrød jeg . 

» Tag dem i agt , at drengen ikke foresnakker dem noget , gode madam Poulsen , thi farer han med usandhed , da må jeg tale med ham og det bliver ikke lempeligt . « 
Han så’ vred ud , og jeg gik bort med et tungt sind . 
Så er her da kommen et nyt medlem til gården , idet fruen har fået en søn —• men han betroes heldigvis ikke til mig — en fin amme , pyntet med bånd og stads , plejer ham dag og nat , thi fruen må naturligvis skånes . 
Jeg har kun fået lov at kaste et flygtigt blik på barnet og så’ , at han var hvid og rød , men så smuk og dejlig som min dreng var , det er han rigtignok ikke ; og jeg kan rigtig harme og ærgre mig over al den stads , som ammen gør at det barn . 
Det er imidlertid synd at sige , at fruen er meget øm over ham , hun har nu igen begyndt . at flankere og more sig , og går kun én gang om dagen op og ser til ham . 
Der er ting , som man ikke gerne taler om , og dog trænger man til at lette sit sind 

for nogen . Jeg for min part synes , at byrden tages fra mig , når jeg sætter mig ned til bordet her , tager denne lille bog frem og indbilder mig , at jeg taler med en kær ven , der bærer over med alle mine skrøbeligheder og tror , at der dog er en smule godt ved mig , selv om jeg tør vove at tale om det , , som ikke vedkommer mig personligt . 
Ja , thi jeg ængstes meget for det , som foregår her på Søholm — hvis Herren opdager noget , bliver han ulykkelig for hele livet ; men jeg skal nok vogte min mund , mine øjne og miner , af mig skal han ikke blive underrettet , han bør helst blive uvidende så lamge som mulig . 
Jeg har længe næret angst for , at det ikke alt sammen var som det skulle være med fruen og den unge hr . Rothe , men jeg tænkte som så , at de fornemme har deres egen måde at omgås på , som vi andre , af en tarveligere stand , ikke kan dømme om . 
. Men så i går skulle jeg ned og tale med gartneren , om nogle urter til middagen , og da jeg havde givet , ham min besked og talt lidt med ham , gik jeg omkring i haven , thi vejret var så smukt , at det nok kunne friste til en tur . Det er jo lige i rosentiden , og jeg besluttede da , at gå gennem rosen 

haven , der ligger så lunt gemt bag den høje bøgehæk , og rigtig fryde mine øjne . 
Jeg drejede da gennem gangen , der slynger sig ind mellem roserne og kom derved lige over for rosenlysthuset , hvor jeg tænkte på at hvile mig . 
Men i det samme standsede jeg forskrækket , thi jeg så’ fruen og den fremmede herre derinde , og han holdt hende tæt omfavnet og de kyssede hinanden hedt . Jeg trak mig så hurtig tilbage som det var mig mulig , og tror da heller ikke , at de så’ mig , dertil vare de for ivrig optagne . 
Jeg følte mig helt ulykkelig og fortumlet , og skyndte mig ud af haven , men ved lågen til gården mødte jeg Herren , dqj ? spurgte efter fruen . 
Jeg forsikrede , at jeg ikke vidste , hvor fruen var . men at jeg troede , hun var oppe i sit værelse , idet jeg rystede over hele legemet , som om jeg havde feberen , thi jeg tror , at Herren ville tage sin død , hvis han anede det mindste af det , som jeg lige havde set . 
» Er de dårlig , kære madam Poulsen , de ser ikke rask ud ? Er de overanstrengt og trænger til mere hjælp , så sig kun til . De 

må altid huske , hvor meget jeg skylder dem og som jeg ikke kan afbetale . « 
» Jeg er såmænd ikke dårlig , gud nej , «  svarede jeg , rørt over hans store venlighed ,  » og heller ikke er jeg overanstrengt , det går såmænd meget let . « 
Nu håber jeg det var rigtigt af mig , at jeg ikke talte til Herren , thi da løjtnanten rejser en af dagene , kan de vel ikke komme til mere skade , end de allerede er komne til . Men jeg gruer i mit inderste over al den dårlighed , der dog lindes i verden . 
Skulle Herren ane noget ? Lykkelig ser h^n i hvert fald ikke ud . Måske han kun er træt af de mange mennesker ; stor selskabelighed har nu aldrig ligget for ham . 
Det var med stor glæde' jeg så’ Herren modtage Henrik sidste søndag — han så’ ret så venlig på ham , og de fulgtes straks sammen ud i Marken . 
Måske han dog holder mere af ham , end man skulle tro . 
Jeg er bange , at Herren bærer på en alvorlig sygdom , han så’ meget dårlig ud , 

da jeg mødte ham i gården — eller måske han aner noget om fruens utroskab . 
» Er Henrik ikke kommen ? «  spurgte han . 
» Han var her jo sidste søndag , herre . « 
» Ja så , er det ikke længeresiden ! «  svarede han adspredt . 
» Herren er da ikke dårlig , «  spurgte jeg ængstelig ,  » De ser så bleg ud ? « 
» Tak , jeg er ganske rask , «  svarede han kun . 
Men jeg tror det nu ikke , thi så bleg har han ikke set ud , siden de dage , da han sad ved den gamle herres dødsseng . Også huer Herrens forandrede følelser for Henrik mig ikke rigtig , hvor glad jeg end er derover , thi det skal ofte være sådan henimod en alvorlig sygdom . 
Det var , som jeg troede . Herren ligger , og doktoren har sagt , at det er lungebetændelse — min kære herre , han er meget syg , gud bevare ham for os alle her på gården . 
Fruen plejede ham meget omhyggelig de første dage , men nu er hun nok ked deraf . De fremmede er rejste og her er atter stille . 
Fruen har befalet jomfruen at passe her 

ren og hun ruger over ham , så ingen kan komme ind . Jeg bad forleden , om jeg måtte se til Herren og hilse på ham , men hun svarede , at lægen havde forbudt enhver at komme til ham . 
I det samme hørte vi Herrens stemme ; han kaldte på mig . 
Jeg gik da rolig ind , uden at bryde mig om jomfruen og lige hen til sengen , hvor fruen sad i sin lyse , bløde morgendragt og så’ smukkere ud end nogensinde ; men Herren så’ ikke på hende , han havde vendt hovedet bort . 
» Det er urigtigt af dig , Harald , «  sagde hun indsmigrende ,  » du har ikke godt af at se og tale med for mange . « 
» Madam Poulsen må have fri adgang til mig , jeg ønsker det , «  sagde han bestemt . 
» Ja , gud bevares , når du ønsker det , «  svarede hun stødt og rejste sig og gik . 
» De må besøge mig en gang imellem , at jeg kan se deres ærlige , gamle ansigt . Vi to have levet en del år sammen . « 
» Endnu ikke så mange , herre , men jeg håber , at det skal blive en del endnu , «  svarede jeg rørt . 
Herren så’ meget dårlig ud , jeg tør slet 

ikke tænke på , hvorledes det skal gå , hvis han døde , det var den største ulykke . 
Jeg er sorrigfuld og bedrøvet , som da jeg mistede min egen kære , salig mand , og som den gang , véd jeg ingen steder , hvor jeg skal søge trøst . 
Herren var meget syg ; han havde ønsket , at jeg skulle være hos ham en del af dagen . 
» De sad så trofast hos min flader , «  sagde han i går — gud ja , da levede han endnu —  » og når jeg ser dem , så minder de mig , om min barndom og min gode moder . « 
Noget efter spurgte han , om Henrik havde fået bud om hans sygdom . 
Jeg svarede , at fruen havde givet præsten besked derom . 
» Da fatter jeg ikke , at han endnu ikke er kommen for at se til mig , «  vedblev han . 
» Ønsker Herren at se ham , så kan jeg jo hente ham , «  svarede jeg og rejste mig . 
» Ja , jeg vil gerne se ham , jeg har det ikke godt i dag , og hvis jeg skulle gå bort , vil jeg tale med ham først , og bør han dog også være her . De må også vide , madam Poulsen , at hans døbe- og min vielsesattest samt nogle bestemmelser , som jeg har ned 

skrevet , ligger i den midterste skuffe i mit chatol . « 
Jeg bad ham ikke ængste sig , da lægen havde givet godt håb , og derpå gik jeg hen til døren og bad jomfruen komme ind . 
Udenfor mødte jeg fruen , som spurgte , hvor jeg skulle hen ? 
Jeg sagde hende , at Herren ønskede at se Henrik . 
Hun svarede da , at hun havde sendt præsten underretning , og når han fandt det belejligt , lod han nok drengen komme . 
» Men Herren ønsker at se ham , «  sagde jeg ,  » og så må præsten slippe ham , om det er belejligt eller ikke . «  men fruen blev vred og sagde , at Henrik på ingen måde måtte komme ind til sin fader , før lægen havde givet , ham tilladelse . 
Dertil svarede jeg kun , at nu ville jeg alligevel hente ham , så kunne han være i sit hjem , medens Herren var dårlig . ’ 
hun fejede vredt forbi mig , idet hun slæbte slæbet , langt efter sig . 
Men jeg besluttede , at denne gang skulle hun ikke skille fader og søn . så vidst som  . mit . Navn var Birgitte Poulsen . 
Den stakkels dreng vidste intet om sin faders sygdom : præsten , det skarn , havde 

fortiet det for ham , som han endnu gjorde mange ophævelser , fordi der ikke var skrevet et ord fra fruen , hvoraf han kunne se , om det var med fruens samtykke , at Henrik fulgte med hjem . 
» Herren har befalet det , og jeg tager ansvaret på mig . Heldigvis så lever Herren endnu , og så længe han lever , så har ingen anden noget at sige over drengen , «  svarede jeg roligt ; og derpå tog jeg den grædende dreng ved hånden og forlod præstegården . 
Men desværre , det var for sent , thi da vi nåde gården , lå Herren i vild feber og havde fået et tilbagefald . Døren blev stænget af fruen , og Henrik fik først sin fader at se , da han sammen med den lille hr . Jakob blev ført ind til faderens dødsleje . 
Gud tilgive mit onde sind , der fryder sig over , at Herren tik tid til at velsigne sin ældste søn og kun ham . 
Megen sorg har jeg oplevet i verden og en del også her på Søholm , men dette dødsfald synes mig dog noget af det tungeste - også er jeg sikker på , at det ikke er sygdommen alene , som har dræbt Herren , men 

at han har haft noget på sinde , som har tynget ham , og jeg gætter vist ikke fejl , når jeg antager , at han har vidst noget om fruens forhold : han ønskede således ikke , at hun skulle være om ham til det sidste og vendte hende ryggen , når hun var inde i stuen . Han stolede heller ikke på hende , ellers havde han ikke vist mig , hvor Henriks døbeseddel lå . 
Det er grumme tungt med den stakkels dreng , hvem har han nu at støtte sig til , og hvem vil tage sig af ham ? Det jeg kan hjælpe ham med , er kun lidt , men det jeg kan gøre , skal jeg sandelig også udrette med en god vilje . 
Derfor , så snart Herren var flyttet over i den store stue , hvor også hans fader lå lig , listede jeg sagte over i hans værelse , og da jeg vidste , hvor hans nøgler lå , var det let nok for mig at åbne det gemme , som Herren havde fortalt mig , at hans papirer lå i . Jeg ønskede kun . at se døbesedlen og vielsesattesten og fandt da også dem begge . Ja , gud ske lov , det var da alt i bedste orden , og ganske lettet om hjertet lagde jeg papirerne tilbage igen . 
Da jeg var færdig og ville til at gå , 

trådte fruen hurtig ind i stuen , og jeg syntes , at hun blev ganske bleg ved at se mig . 
» Hvad gør de her , i min afdøde mands værelse ? «  spurgte hun vredt ,  » Hvem har givet dem tilladelse til at komme her ind ? « 
» Da jeg var otte og tyve år , kom jeg som enke her i huset og har nu været her i tredive til , og i den tid har jeg gået over det hele og røgtet det med troskab ; at jeg endnu en gang ville se min kære herres værelse og ordne et og andet , kan vel ikke forundre fruen . « 
» Da deres herre satte en så forbavsende pris på dem , har jeg indtil nu fundet mig i deres nærværelse , men da denne grund nu er bortfalden , ønsker jeg ikke at beholde dem længere — de kan rejse til næste måned . Da der er bleven fortalt mig , at de har lagt ikke så lidt op , under deres tjeneste her på gården . De har jo i den tid gået uhindret over alt . så antager jeg , de ikke vil komme til at lide nød . « 
Havde hun før været bleg , så lyste nu hendes ansigt rødt under det lyse hår , og hun så’ så hovmodig og udfordrende på mig , at mit blod blussede op i vrede . 
» Ja heldigvis , «  svarede jeg ,  » jeg har nok til min alderdom , takket være min afdøde 

herre , som forvaltede mine penge vel . Han var mig en god herre , og jeg elskede ham så højt , at jeg ikke nænnede at sige ham , hvor utro den var imod ham , som han førte her ind på Søholm som frue . Ville jeg , så kunne jeg blamere dem for hele verden , det vil jeg dog sige dem , inden jeg rejser fra Søholm . « 
Dermed gik jeg over til mig selv , hvor jeg traf Henrik , der blev meget forskrækket , da jeg fortalte ham , at jeg rejste . Men da det var min beslutning , at flytte ind til landsbyen , for at være ham så nær som mulig , så at vi oftere kunne ses , blev han hurtig trøstet . 

jeg har nedskrevet disse optegnelser af Betsys dagbog , for at supplere mine egne erindringer . 
Du kan sikkert forstå , min kære ven . at jeg følte mig dybt bevæget ved gjennem-læsningen , hendes store troskab og inderlige hengivenhed rørte mig meget , som jeg også nu følte hjertelig medlidenhed med min stakkels fader ; jeg forstod nu årsagen til hans kulde og modvilje og kunne beklage dette udslag af hans følelser , uden at føle bitterhed derover . 
Bevidstheden om , at jeg var hans ægtefødte søn , var mig en så stor glæde , at den vrede , som opfyldte mit sind mod hende , der havde bibragt mig et • så grusomt sår , glemtes et øjeblik . 
Jeg lå stille i det bløde Mos og så’ op 

mod de drivende skyer , som tittede frem mellem bøgetræernes tætte blade , og tænkte på min faders sidste timer , og at han inderligt havde ønsket , at jeg skulle være hos ham , — men da stillede hun sig imellem os , angst for en forklaring , der let ville kunne bringe hendes planer til at mislykkes — ved tanken derom , vågnede igen hele mit had . Og om jeg end derved skulle berøve min Broder hans agtelse for sin moder og tillige den smukke ejendom , som nu tilhørte ham , så måtte jeg dog have et opgør med denne kvinde . 
Jeg rejste mig hurtig opfyldt af mine tanker , men stod da i det samme lige over for frøken Anette , der . med sin lyseblå kjole , lignede en vårhlomst , som solen kastede sine stråler hen over . 
Det greb mig i det samme , at også hun , som kun havde vist mig venlighed , ville blive ramt af det slag , som jeg ønskede at knuse hendes tilkommende svigermoder med . 
» De forskrækker mig næsten , med deres mørke blik , «  sagde hun smilende ,  » og minder mig uhyggelig om , at de engang har været høver mellem Amerikas bjærge . « 
» Jeg har aldrig med vilje gjort ungdom og skønhed fortræd , og håber heller ikke . 

at jeg skal bringe dem sorger . Men sker det , da vær overbevist om , at jeg ikke har kunnet handle anderledes . « 
» De taler , som om der virkelig ventede mig en ulykke . « 
» Jeg ville kun gerne befri dem for enhver sorg — de er så ung og smuk , og har sikkert endnu aldrig kendt noget til livets byrder ! « 
Hun så’ ned , medens vi fulgtes langs skråningen , og det forekom mig , at der gled en skygge over hendes line træk , idet hun hurtig så’ op mod mig , da jeg tav . 
» Der er vel intet menneske , «  svarede hun stille ,  » som ikke har været berørt af bekymringer og mismodige tanker . Jeg har hørt erfarne folk sige , at de virkelige byrder , som alle og enhver kan se og beklage , er lettest at bære . « 
» Og det skulle være mulig , at de , som endnu er i deres første ungdoms friskhed , og som lever i denne smukke egn , hvor naturen har udfoldet al sin skønhed , skulle lide af mismod og bekymringer ! Tilgiv mig , frøken Anette , men jeg synes det næsten er umuligt . « 
» De misforstå !’ mig , «  svarede hun tilbageholdende , medens en let rødme fo’r op i hendes kinder ,  » det var ikke min mening , at 

tale om mig selv eller beklage mig . Det synes jo for tiden , som om alle gode ånder venligt smilede til mig . Og som regel kan man vist også ganske rolig gå ud fra , at menneskene selv er årsag til de fleste bekymringer , 'som tynge dem , man har jo sin frie vilje , men benytter den ikke altid heldig . « 
» Undskyld , at jeg ser noget skeptisk på tanken om vor frie vilje , «  svarede jeg ,  » vi kastes og tvinges ind i forhold , som aldeles bestemme vor fremtid og tankesæt , og som atter gør , at vi netop gå denne vej , og ikke den ved siden af . Vi møde jo ustandselig disse korsveje på vor vandring , og en solstråle , en fugls kvidren , en smuk blomst eller en kølig skygge , kan give anledning til , at vi vælge den ene frem for den anden — men hvem har frembragt denne solstråle , opmuntret fuglens sang , dannet , denne blomst og kastet denne forfriskende skygge , som vi ikke kan modstå — ikke vor egen magtesløse evne , nej , en højere vilje , som vi blindt er tvungne til at lyde . « 
» Det er en farlig lære , ur . Falck , thi vi kaste derved let hele ansvaret fra os . « 
» Vi må . bøje os tavs for følgerne og håbe , at den , der har ledet , os , har sin bestemte og vise mening dermed . Jeg foretager 

mig , til et eksempel , en lysttur , kun for at forfriske mig . men møder , på denne ganske tilfældige rejse , et menneske , hvis ydre og hele væsen interesserer og fængsler mig . Lad os sige , at det er en dame , som er bunden til en anden , men jeg kender ikke dette bånd , jeg hengiver mig til mine følelser og vinder hendes kærlighed — det er en forbrydelse . jeg begår , men er jeg skyldig i den , har jeg villet det , kan der kastes noget ansvar på mig , selv om følgerne blive , at hun svigter sit første forhold og følger mig ? « 
Hun så’ atter op . det var et halvt forskende , halvt bønligt og sky blik , som trængte ind i mit hjerte og løftede en tåge , som hident .il havde hvilet over det ; jeg standsede i min tale og følte , at jeg blev bleg — jeg havde skildret mine egne følelser og forhold , thi den unge pige . der gik ved min side , havde fået niere magt over mine tanker , end jeg selv ville anerkende . 
Vi gik videre i tavshed , og jeg søgte at betvinge min stemning . 
» Nu ja . «  vedblev jeg , anstrengende mig for at slå over i en livligere tone ,  » så slemt går det ganske vist i reglen ikke . selv om den ene kan få et sår , så plejer det dog ikke at smitte — jeg ville kun vise dem , 

hvor iet man kan ledes ind i vanskelige forhold , og hvor ansvarløse menneskene er . « 
» Men selv i et sådant tilfælde , må der være øjeblikke , hvor den , der er udsat for fristelsen kan bryde af . fjerne sig og flygte . «  hun var meget alvorlig , og hendes stemme skælvede let . 
» Det er ikke altid at faren opdages , , før det er for sent , frøken Anette . Så . er der jo også forskel på følelsernes styrke , enkelte have leget med kærligheden fra deres tidligste år . kastet den snart på én og snart på en anden , de er vante til skuffelser og vante til afveksling — andre elske måske sent , men da med desto heftigere glød , og forsagelse bliver da næsten en umulighed . « 
Vi vare nåde til gården , hun satte sig under linden , medens jeg gik op på . mit værelse , men endskønt jeg denne dag havde fået sikre deviser for . at jeg med rette kunne bære navnet i lenrik Krogh , var jeg dog mere tynget og forpint , end da jeg forlod det . 

den 18 . Juni . 
Efter igen at have talt med Betsy , tog jeg ind til byen , livor jeg opholdt mig et bar dage , for at skalle beviserne for mine forældres ægteskab . 
Det tog ikke lang tid at få dem . men jeg tramgte tillige til , at fjerne mig en tid fra det sted , hvor alle mine tanker ilede hen . Jeg ønskede at samle mig og overveje , og nøje ransage mit eget indre , inden jeg optog kampen på ny . 
At . min faders anden hustru fortjente den skæbne , hvis tråde jeg holdt i min hånd , derom nærede jeg ingen betænkning , men hvorledes ramme hende og dog skåne min Broder , der havde mødt mig med så stor venlighed , hvorledes skåne ham og den unge pige , hvis fremtid var knyttet til ham . 

thi om han også fik udbetalt , hvad der tilfaldt ham , ville det kun lidt opveje besiddelsen af Søholm — af doktoren vidste jeg , at der ikke havde været testamente imellem min fader og stedmoder , men at gården efter loven tilhørte sønnen , når han var myndig . 
Jeg kunne heller ikke tænke mig , at betro mig til Jacob eller gøre mit krav gældende , uden også at forklare årsagen til min flugt , og min stedmoders bedrag imod mig . der måtte da ikke hvile nogen skygge på min karakter . 
Det var så indviklede forhold , at jeg for alvor tænkte på , igen at flygte fra det hele og fra den ulykkelige tilbøjelighed , der var vågnet i mit hjerte og som kun kunne forøges , ved atter at komme i Anettes nærhed . 
Jeg havde håbet , at overvinde min svaghed , når jeg på afstand tænkte over forholdene . men det var , som denne korte adskillelse kim nærede ilden , som var tændt i min sjæl . 
Uafbrudt så' jeg hende for mig . uafbrudt indvikledes hun i mine drømme , jeg mindedes hendes blik , hendes smil og latter , jeg fordybede mig i erindringen om hendes skønhed , det mørkt cendre’ hår , som faldt så 

tæt og blødt om den ikke for høje pande , de mørke bryn over de mildt smilende . Øjne , der skyggedes af de lange vipper , den lille næse med de fine næsebor , det intelligente udtryk om læberne , som når de åbnedes viste de hvide tænder , den faste runde hage og den slanke Hals — og dette sidste håndtryk , hvor blødt og dvælende havde den lille , varme hånd ikke hvilet i min , da jeg tog' afsked , det var , som om hun frygtede , at jeg ville følge hendes råd og bryde op og flygte . 
Ja , jeg burde have fulgt det , burde have fjærnet mig for bestandig , mep en sygelig svaghed overfaldt mig ved tanken derom — jeg kunne ikke , om det end skulle blive min sjæls forlis , thi en større magt end min egen vilje rådede over mig — og jeg kastede mig ud til denne magts ledelse , komme , hvad komme ville . 

den 19 . Juni . 
‘i joktoren modtog mig meget venligt , da jeg igen kom tilbage , derimod var Fru Brøndsted kold og stiv , hun havde måske håbet , at jeg ikke ville komme tilbage igen . 
Anette rakte mig venlig sin hånd , jeg holdt den kun et øjeblik i min . men dens berøring jog dog blodet op i min kind . 
Som sædvanlig kom Jacob om eftermiddagen og var åbenbart glad over , atter at se mig , endskønt jeg tror at have opdaget , at han imellem føler nogen skinsyge , fordi jeg daglig opholder mig i Anettes nærhed . Hans følelser kjaunpe imellem et vågnende venskab for mig , og hans stærke kærlighed til hende . 
Om eftermiddagen gik vi alle ned til fiskerlejet , for at se Jakobs nye jagt , der lå 

hvidmalet og let gyngende på havet , som en svane i den stille indsø . 
Den gamle fisker , Jens Olsen , stod ved havnen og betragtede den kyndigt , medens han dampede på sin korte , tilrøgede pibe . 
» Nå , Jens Olsen , hvad synes de så om den ? «  spurgte Jakob tilfreds . 
» Det er en smuk skude , og den ligger let og kønt på vandet . «  svarede fiskeren og tog til den gamle hue . 
» Det mener jeg også ; var'søren fisker hjemme , kunne vi tage os en prøvefart , Anette . « 
» Du véd . Jakob , at jeg ikke er søstærk , så snart vinden begynder at tage i sejlene , bliver jeg syg . « 
» Det er også for sent i dag . «  sagde Fru Brøndsted ,  » vent til en anden gang . « 
» Jeg tager snart på en længere fart , «  sagde Jakob ,  » tager de da med , Falck ? « 
» Jeg tror ikke , jeg bliver her ret længe , «  svarede jeg undvigende . 
» De er måske heller ikke søstærk ? «  spurgte doktoren leende . 
» Jeg tror det dog . « 
» Herren der var forleden aften med mig på fiskefangst , «  sagde Jens Olsen ,  » jeg svarer for . at han er søstærk , thi så vidt jeg 

kunne mærke , var han lige så god en fisker , som nogen af os her på kysten . « 
» Går de til søs om natten ? «  spurgte Anette forundret . 
» Ikke hver nat , ellers ville .jeg have bragt min fangst op til deres moder . » 
» Når de er sømand , så må vi ud . «  udbrød Jakob ,  » Vinden er gunstig til en lille tur . Tager svigerfader med ? « 
Doktoren havde nok lyst . men Fru Brøndsted satte sig bestemt derimod — båden var ny , og ingen vidste , om den . ikke ville vende bunden i vejret . 
Så gik Jakob , og jeg , ene ud . medens Anette stod på strandbreden og viftede til os . 

den  .21 . Juni . 
Det er lettere at skjule sit had , end ikke at røbe sin kærlighed ; jeg tvivler ikke om , at Anette læser mine følelser i mit blik , hun synes blegere og mere stille , end før min korte rejse , også forekommer det mig , at hun skyer at være ene med mig , men i ethvert tilfælde véd jeg , at Fru Brøndsted er vidende om mine følelser , for hendes datter . Jeg tror ikke det er mulig at skulle en moder . 
Jeg sad i mit værelse og hørte en samtale mellem hende , og min skikkelige vært , de sad på gavlbænken og troede vel at jeg var ude . 
» Du er alt for lettroende og tillidsfuld , «  bebrejdede hun ham . 
» Og du ser en frister i hvert nok så uskyldigt individ . « 


» Hans øjne er ikke fra Anette , når de er sammen . Læg mærke til det ved middagsbordet .  « 
» Det er , sgu . rimeligt nok , Anette er en usædvanlig smuk pige , som nok kan tiltrække sig en ung mands blik . Jeg bolder selv af at se på hende . « 
» Du tager alt så letsindigt og overfladisk — men jeg beder dig betragte de øjne , hvormed han ser på hende . «  doktoren lo ret hjertelig .  » Ja . du ler . gid du ikke må komme til at fortryde det . « 
» Han har smukke øjne , strålende og med en egen glans , men det kan manden da ikke gøre ved , vel lille mutter ? Dertil er han en dannet og taktfuld ung mand med et særdeles vindende ydre , det er da ikke nogen forbrydelse . « 
» Der er noget hemmelighedsfuldt ved ham . noget skjult og tilbageholdende , som ikke tyder på noget godt . Hører du ham nogensinde tale om sig selv , om sine tidligere forhold , sin barndom og sine forældre , sådan som andre mennesker — hvad véd vi om hans karakter i det hele ? » 
» Og hvad vedkommer det egentlig os , manden er for dannet til at tale om sig selv — men du er nysgerrig , tilstå , lille mutter . 

at du lider af kvindernes sædvanlige fejl , nysgerrighed i « 
» Jeg er angst for Anette , derfor tænker jeg på alt dette . « 
» Angst for Anette ! «  doktorens stemme lød noget mindre fornøjet .  » Af hvad årsag er du angst for hende , hun er jo forlovet med Jakob og har holdt af ham i mange år . « 
» Holdt af . ja . men har hun også elsket ham — der er et stort Spring imellem disse to følelser . « 
» Jeg mener , at en anstændig pige elsker den , hun har valgt til sin mand , og du vil vel nok regne Anette for anstændig , skulle jeg håbe . « 
» Den modstand som hendes tilkommende svigermoder viste , da Jakob fortalte hende om sin kærlighed , gjorde dem begge trodsige og besluttede på . at ville høre sammen , der var ingen tid til overvejelse , og unge og letsindige som de vare , kastede de sig blindt ind i dette forhold . Desuden stod Jakob så meget over de unge mænd , som Anette dengang havde lært at kende , at hun nok kunne antage sine venlige følelser for kærlighed . Du vil rimeligvis le . når jeg siger dig , at jeg altid har frygtet , at Anette skulle møde én , der var i stand til ganske at optage hendes 

hjærte og virkelig forstå at sætte det i brand . « 
» Ser du . lille mutter , «  svarede doktoren kærligt ,  » det er kun alt sammen en øm moders spekulationer — du er nervøs , , trænger til styrkende midler , jeg har noget , som er glimrende , det skal du tage og så ville disse bekymringer helt forsvinde . « 
Jeg hørte ham rejse sig og gå , idet han dampede lystigt på sin lange pibe , hvis røg trængte ind gennem mit åbne vindue . 
Denne samtale mellem Anettes forældre lærte mig , at vogte på mig selv ; og da jeg gik ned for at slutte mig til familien , var jeg så rolig og naturlig og spøgte så muntert med min vært , at jeg med fornøjelse så’ ham sende sin kone et skæmtende blik og drille hende med dunkle hentydninger . 
» Behøver du endnu styrkende midler , lille mutter , eller mon svagheden skulle gå over af sig selv , «  spurgte han med såvel forstilt deltagelse , at Anette blev ganske urolig for moderens helbred . 
» Din moder har haft et anfald al' nervøsitet . min pige , og set syner ved højlys dag . «  svarede han på hendes spørgsmål derom ,  » men jeg kan ikke tro andet , end at det . snart ganske vil fortage sig . Jeg skal over til høj 

skoven i eftermiddag og se til gamle Ane Jensens : da de ikke kender højskoven , Falck , foreslå !’ jeg . at 1 alle følge med , og mutter og Anette vise dem om . Der er overordentlig smukt med stejle skovskrænter ned mod havet . Når jeg lader Jens sætte det lille sæde bag i vognen , kunne vi akkurat være lire . « 
» Du véd . at vi stryge i dag , så det kan ikke lade sig gøre , «  svarede Fru Brøndsted . 
» Det besørger jo digerne , så det kan ikke forhindre dig . «  doktoren trommede noget utålmodig med hånden på bordet . 
» Jeg har også min slemme hovedpine og tåler ikke den solhede tur . « 
» Nå . så tager Falck og Anette med . « 
» Det er bedre , at jeg bliver hjemme hos mor , «  svarede Anette stille . 
» Nu . Hr . Falck , bliver de også hjemme hos mutter ? «  spurgte doktoren og rejste sig ærgerlig . 
» Jeg følger dem med fornøjelse . « 
Da jeg til den fastsatte tid mødte nede i gården , hvor vognen holdt forspændt , blev jeg ikke lidt overrasket ved dog at se Anette stå der , åbenbart færdig til at tage med . 
» Som de ser , jeg vandt sejr , «  sagde doktoren leende fornøjet .  » Det er ikke ofte , at jeg tager magten fra damerne , men imellem 

kan det dog hænde . Så , Jens , hjælp mig nu op , thi endskønt min sjæl er ung nok , så er dog bentøjet trøvt og tungt . Hr . Falck og Anette sidde bag i vognen . « 
Vi kørte ud af gården uden at se noget glimt af Fru Brøndsted , Anette fortalte mig , at moderen havde lagt sig , da hendes hovedpine var bleven stærkere . 
Anette slog parasollen øj ) for solen , og vi lænede os mod den samme hynde , fortrolig støttende arm mod arm , og havde jeg ikke for længst været fortryllet af hendes skønhed og ynde , så ville jeg da . være bukket under for deres magt . 
Vi havde som oftest nok at tale om og nok at drøfte , men nu sad vi tavse og svarede kun doktoren , når han en enkelt gang-gjorde en bemærkning om egnen og de steder vi kom forbi ; hvor tyngende kan ikke tavshed undertiden være , når man er sammen med et menneske , med hvem man enten er aldeles udtalt , eller som man nærer så lidt sympatti for , at man føler det som en umulighed at veksle tanker , men hvor sødt bedårende er ikke en sådan stille stund , når den man elsker sidder ved ens side og trygt og roligt hengiver sig til sine tanker , det . 

viser mere tillid , mere hengivenhed end strømme af ord . 
Og først her , medens vi langsomt rullede hen ad den smalle vej , som slyngede sig langs grønne hegn og mellem frodige sædemarker , opad jævnt glidende skråningen hvor udsigten videde sig , og ned i dalstrøg , livor de nyslåede Enge duftede , følte jeg klart , at jeg , ved at forlænge mit ophold , begik en uret mod den , jeg , elskede , idet jeg måske vakte en tilbøjelighed i hendes hjerte , som kun kunne ende med anger og sorg . 
At jeg selv kastede mig ud i strømmen , og lod mig drive , hvorhen den ville , det måtte jeg senere selv udkæmpe . men rive hende med , det ville vaire en forbrydelse . 
Jeg besluttede at nyde denne ene smukke eftermiddag og da , at fuldføre min gerning , og så fjanme mig fra hende . 
Det var , som om denne beslutning virkede på hende gennem min arm , thi hun så’ i det samme op og bøjede sig længere fra mig . 
» De ser så alvorlig og bestemt ud , som om de var opfyldt af tunge tanker . « 
» Jeg tog et løfte af mig selv , og undertiden kan det koste anstrengelse . « 
-så var det ikke noget lykkeligt ,' som de bestemte dem til ? » 

» Lykkeligt for mig selv , nej , det var det ikke , men da jeg har bestemt , i dag at leve i øjeblikket , så var det meget ubetimeligt at hengive mig til disse tanker nu — de hører natten til , og ikke en så solklar eftermiddag . « 
» Ja , det er virkelig en solklar eftermiddag , «  sagde doktoren , der havde opfanget de sidste ord ,  » det er egentlig for varmt , og den brune damper som en mose ved solnedgang : men . som de ser , er vi nu lige ved skoven , og der ville vi finde skygge . « 
Vi kørte ned ad en temmelig stejl skråning . som førte ind i skoven , og jeg så’ med forundring , at doktoren lod hesten gå med slappe tømmer . 
På en bemærkning , jog gjorde derom , svarede han med en alvor , der ellers var ham fremmed :  » Når man stoler på sin hest , træder den ikke fejl . men føler sit ansvar , det er med den , som med de fleste mennesker . man viser tillid , de føle sig forpligtede til ikke at skuffe den tiltro , som man har til dem . Så . nu kan de , og min datter stige af ----- stien langs skrænten fører til de smukkeste punkter . Jeg giver dem en time , men mød da ved skov foged huset , som de ser der henne mellem treerne . « 

jeg løftede Anette ned og efter en munter hilsen til den brave doktor , gik vi ind i skovens tykning , mellem bøg og nys udsprungne ege . 
Doktoren havde ret , det menneske , man viser tillid , kan ikke skuffe denne følelse ; hvor rigt øjeblikket end var til at røbe hende min kærlighed , hvor inderligt jeg end længtes efter at sige hende , Anette , jeg elsker dig , elsker dig . hvor meget min mindre gode natur end fristede mig til at benytte min magt over hende , så bukkede jeg dog intet minut under for denne fristelse , men slog ind på en munter og spøgende samtale , og som to glade børn , nøde vi skovens friskhed og al den skønhed , som udfoldede sig for os . 
Da vi nåde bakkestrøget ud mod havet , som bølgede og blinkede med solglimt ved skræntens fod og sendte friske , svale vindpust ind mod os , satte vi os på det bløde mosleje , og jeg fortalte hende , om de lange farter til fremmede kyster , om skibes forlis og om heltemodige opofrelser . 
Hun lyttede stille til , medens blikket snart svævede ud over havet , snart dvælede interesseret på mig . 
Men pludselig hævede hun hovedet og lyttede . 

» Hører de , «  sagde hun ,  » det lyder sømen hest , der kommer galopperende , hvem tør dog ride så uforsigtig her , på denne smalle sti i « 
» Ja , virkelig , «  svarede jeg .  » det må være en rytter ; manden lader til at have hastværk og synes ikke at sky faren . « 
Endnu var han skjult af skoven , men det varede ikke længe , før han kom ud på den mere åbne plads , og i det næste øjeblik så’ vi , at det var Jakob , der holdt sin hest an ved siden  , af os . 
Han så’ ophidset ud , og hans ansigt var rødt af det stanke ridt , eller måske af jalousi og vrede . 
» I sidde så uberørte og stille , som om skovens ensomhed tilhørte eder , og der ikke eksisterede andre mennesker på jorden , «  udbrød han . 
» Vi glæde os over naturens ro . «  svarede jeg med al den munterhed , som det i øjeblikket var mig mulig at fremkalde .  » Velkommen under røgene og stig af , og hvil dem hos os . « 
Anette havde rejst sig og stod nu og klappede hesten . 
» Hvor uforsigtigt af dig , «  sagde hun mildt ,  » at ride så vildt her langs den stejle kyst . . 

og den stakkels Bruno , se hvor skummet driver af den . Stå dog af , og lad os tørre den med det friske græs . « 
» Den længtes , som jeg , efter at finde min flygtige brud , «  svarede han med en slet skjult vrede .  » Jeg kommer til dit hjem for at hilse på dig , med favnen fuld af blomster til dit værelse — men se , fuglen var fløjet og buret tomt , og først af din moder , fik jeg at vide , livor du var . « 
» Det er ikke ofte , at du er kommen forgæves , «  svarede hun ,  » men når man er forvænt , tåler man ikke nogen modgang . « 
Den Bo . der var udbredt over Anette og den fred , som hvilede over alt , syntes at berolige ham ; han stod ned og bandt hesten til en gren , hvis blade den snappede og spiste . 
Så sad vi atter lidt . men stemningen var forstyrret , og samtalen gik langsomt og trøvt til vi rejste os , for i rette tid at nå til skovfogedhuset . 
Da vi nåde derhen , kom doktoren os glad i møde : han pustede af varme og tørrede sit runde , glindsende ansigt . 
» Vel mødt , Jakob ! «  udbrød han fornøjet .  » Det kan jeg , sgu , lide , du kan finde os , hvor vi så gemme os — men derfor skal du 

også have dig en styrkelse , se , hvad mutter har lagt i vognen . « 
Han holdt en kurv med forfriskninger frem , og jeg hjalp ham at bære den hen til . en bænk ved huset . 
Anette åbnede låget og tømte dens indhold  ; doktorens glade humør hjalp på den noget trykkede stemning , der havde været mellem os unge , også Jakob var alt for godmodig til længe at kunne bevare sin mistro . « 
Doktoren tømte det glas , han holdt i sin hånd og rakte det atter frem imod mig , der stod med flasken , da en kendt . Stemme bag os , fik mig til at ryste på 1 lånden og standse . 
» Hr . Doktoren nyder som sædvanlig livets goder i rigt mål . « 
» Guds død , det er præsten ! «  sagde doktoren med et bredt smil .  » Kom og sæt dem , hr . Pastor , der er mere vin i flasken og rigelig plads . Anette , byd pastor Thomsen sandkagen - mutter har selv bagt den . « 
» Tak . det er for varmt til at drikke vin , og jeg er desuden kommen her for at se til en syg — de helbreder hendes legeme , jeg søger at læge hendes sjæl . De har det verdslige arbejde , doktor Brøndsted , jeg det åndelige . « 

» Og hvilket af de to arbejder , der tager mest på kræfterne , kan man se , ved at sammenligne min kære svigerfaders skikkelse med hr . Pastorens , «  sagde Jakob med et smilende blik på pastor Thomsens magre skikkelse , med den stramt knappede , sorte brakke . 
» Min gerning er heller ikke let , lir . Krogh , jeg kæmper mod djævelens stedse stigende indflydelse over sjælene . «  svarede præsten med et strengt blik .  » Verdsligheden er stor i vore dage , der er rig og frugtbar ager for den ondes lumske rænker , borlystelsessyge , pragtsyge , vellevnet , spottelyst og alt , hvad der hører der ind under , er de stinkende væsker , hvormed han vander sæden , som han udsår daglig i rigeligt mål . Ja , jeg har et stort arbejde for mig . « 
» Men derfor kunne de dog nok hvile dem et øjeblik , efter den lange tur , og hvis de ønsker det , er der plads på min vogn , når de skal hjem . « 
» Tak , jeg foretrækker at gå i stille ensomhed -- de er også mange . « 
Lian så’ op . og hans blik hvilede på mig . som ikke havde kunnet løsrive mine øjne fra hans forhadte træk . 

» Hr . Falck ! «  presenterede doktoren .  » Vor sognepræst , pastor Thomsen . « 
Vore øjne mødtes som to skarpt slebne klinger — jeg så’ , at han genkendte mig og at . han blegnede . 
» Pastor Thomsen , og jeg , kende hinanden fra tidligere tid , «  sagde jeg så roligt som det var mig muligt ,  » og hvis de vil undskylde mig et øjeblik , doktor Brøndsted , vil jeg gerne følge pastoren et stykke ind i skoven . « 
Pastor Thomsen betænkte sig , måske frygtede han et voldeligt overfald , eller han beregnede , om det i øjeblikket var fordelagtigt for ham . at røbe mit inkognito , men derefter bukkede han for selskabet og fulgte mig . 
Vi gik tavse ved hinandens side , til vi vare ude af syne , da standsede jeg og vendte mig om mod ham . 
» Jeg ønskede at tale med dem , fordi jeg fordrer fuldstændig tavshed af dem , ingen må endnu vide mit virkelige navn ; og hvis de går til fruen på Søholm og advarer hende , da vil jeg ikke betænke mig på , straks at anklage dem som medvider , i hendes skjæn-dige bedrageri imod mig , som også , at de var vidende om , at hun ti lin te tgjorde beviserne for min fødsel og udgav mig for et uægte barn . « 

» Henrik Krogh , de tager ganske fejl af — . «  her løftede han øjnene op mod himlen , som for at bevise sin uskyldighed . 
» Jeg tager ikke fejl ! Hvorledes deres forhold har været til hende , og hvorledes de er kommen i hendes garn , det vedkommer ikke mig , men derom kan også let komme mere frem ved en retslig undersøgelse , end en så hellig og af så mange beundret mand som de , kan være tjent med . Det var kun det , jeg ville sige dem , et svar er unødvendigt . « 
Jeg bukkede og vendte mig for at gå . 
» Jeg håber , Henrik krog , at de vil tro mig , når jeg forsikrer dem om min uvidenhed . « 
» Umuligt , en mand som de , måtte have deres bestemte grunde til at stole så sikkert på en kvindes ord , at de turde straffe og slå det barn , som søgte at forsvare sine forældres ære . Bestemte grunde , som naturligvis ikke gik i verdslig retning . Men nu kan de tale eller lade være , det beror ganske på hr . Fastoren selv , men den dreng , hvis evner de foragtede og forsætlig søgte at ødelægge , er nu kommen tilbage for at hævne sig . « 
Det var mig allerede en sød hævn , at se hans ynkelige , betuttede væsen , at se , hvor 

ledes han kæmpede mellem frygt og had , at se hans præstelige hovmod bøje sig i angst for mit kendskab til hele hans påtagne hellighed . 
Jeg kunne se , da jeg kom tilbage , at . det lille selskab var i nysgerrig forundring . 
» Ved gud , . Falck , «  udbrød doktoren ,  » jeg har aldrig set den mand blegne før , men han blev hvid som et lagen , da han fik øje på dem . « 
» Har han hørt med til deres bande i fremmede lande , kan de bringe ham på skafottet ? «  spurgte Anette leende . 
Jeg slog det hen i spøg og fortalte , at han havde kendt min familie og mig , medens jeg endnu var dreng . 

den 26 . Juni . 
Jeg begynder at forundres over , at jeg & endnu ikke har hørt fra dig , min kære ven , men så har du vel ikke nået målet for din rejse . 
Imidlertid er det bleven mig en kær vane , at skrive disse lange optegnelser , som nok nærmest ligne en vidtløftig dagbog , som jeg håber , nej véd . ikke ville trætte dig . 
Som du kan tænke dig , besluttede jeg , dagen efter mit møde med pastor Thomsen , at opsøge min stedmoder i hendes hjem . Det var mig derfor en skuffelse at høre , at hun var på et besøg i byen og først ventedes hjem om en fjorten dage . 
Da jeg tryglede det nære samliv med den jeg elskede , søgte jeg at være så meget fra hendes hjem , som det var mig mulig . Jeg besøgte da ofte Betsy , og glædede den kære gamle med min nærværelse ; men søgte altid 

at komme på de tider , hvor jeg kunne tænke mig at træffe hende ene . 
Jeg gjorde lange fodture og blev hele dage borte , ja , undertiden nætterne med ; men hvad denne overvindelse , denne kamp mod min stærke tilbøjelighed kostede mig , kan ikke du , nej , intet menneske fatte . 
Men står der ikke , at den , der overvinder sit eget sind er stærkere end den , der indtager en stad — så har da også jeg forsøgt at være en af disse , hvis våben ikke er sværdet eller spydet ! 
Når jeg forlod det stille , fredelige sted , hvor jasminen og roserne duftede , så’ jeg hende undertiden stå ved sit vindue og se forundret efter mig , hvor ønskede jeg da ikke at ile tilbage og sige :  » min kærlighed , min hæftige kærlighed til dig , jager mig bort , ikke , hvad du måske tror , ligegyldighed og kedsomhed , men min angst , min store frygt for min egen svaghed . Jeg råber dit navn i frastand og breder armene ud , som stod du hos mig , og jeg kunne slutte dig til mig i et hedt og heftigt favntag — nej , Anette , det er ikke ligegyldighed , som driver mig fra dig . 
Men jeg vendte mig bort , jeg var jo én af dem , der skulle kæmpe mod sit eget sind . 

den 3 . Juli . 
Her skal være skovbal en af aftenerne , Jakob står for arrangementet og der menes , at det bliver meget pragtfuldt . 
Jeg modtog i går en indbydelse til at deltage og sendte også den bestemte andelssum  ; men vil dog ikke udsætte mig for den fristelse og sorg , at se hende den glade festaften og dog at måtte forsage . 
Var hun dog ikke bundet til min Broder , var det enhver som helst anden — da ville jeg stride tor hendes besiddelse , kæmpe mod alle vanskeligheder , og sætte hende som herskerinde på mine fædres gård . 
Thi jeg , som aldrig før har haft tid til at elske , som kun har tænkt på at nå det mål , som jeg nu står ved , er grebet af den hæftigste lidenskab , som nægter mig at 

berøve hende , selv et gran af den lykke , som hendes tanker have udmalet sig for fremtiden . Jeg ser på hende , den elskede , og véd , at jeg bør undgå hende — jeg ser på mit barndoms hjem , hvis besiddelse har været min daglige drøm , og jeg føler nu , at jeg vil afstå det til ham og hende , for at hun kan blive lykkelig , og fordi jeg ikke kan tåle at være i deres nærhed . 
Min trøst er nu , som i min barndom , at ty til Betsys store , uendelige kærlighed — med armen om hendes Hals , seende ind i hendes trofaste , gamle ansigt , har jeg betroet hende min kval , og som i gamle dage , grædt i hendes favn . 
Jeg har bedt og tryglet hende nej , ikke tryglet , det behøvedes ikke — at følge mig , når jeg rejser , og hun , den kære , har lovet mig det , ja , hun lovede det endog med glæde . 

den 8 . Juli . 
I denne lumre sommertid fly’r søvnen de ophedede værelser — jeg går sent i seng og står tidlig op ; og den morgen , da skovfesten skulle holdes , var jeg allerede på vandring til de svale skove , før arbejderne havde vist sig på markerne . 
Men lærken var ude før jeg at prise den liflige morgenstund og fløj kvidrende op i den lette , klare luft . 
Den stærke nattedug havde dæmpet støvet på vejen og lå som et fint gennemsigtig ! Slør over markerne og buskene , hvor insekterne endnu ventede på solens gennembrud af tågevarmen , der lå nede i horisonten . 
Jeg trak vejret dybt og langt , idet jeg nikkede til Betsys lille hus , som jeg gik forbi , snart , snart , tænkte jeg , rejse vi ud til nye , 

ukendte lande . Så kaster jeg sorgen fra mig og begynder forfra på livet — kendte jeg kun den kunst , at glemme — men hvor mange før jeg , have ikke sukket derefter , og hvor mange efter mig , ville ikke med angstråb trygle om denne evne . Og dog , hvilket nonsens , hvem af alle , som virkelig have elsket , ønsker vel for alvor at udslette den elskedes billede , eller en nok så lille erindring om hende — nej , nej , jeg ikke , friskt , ungt og skønt skal det leve i min sjæl , thi den grå-dige orm i samlivet , som fødes af små misforståelser og jalousi , som trives af at æde lidt efter lidt af 1 lengivenheden , ømheden og beundringen , vil aldrig fremkomme af det minde , som vil følge mig til min sidste stund , . 
Solen brød frem og der blev liv omkring mig , fuglenes kor blev stærkere , de små vingede insekter svirrede op og dansede i solstriberne , køerne brølede lydt over engene , et lam brægede fra de goldere Jorde . Folk viste sig udenfor gårdene og hen ad vejene , og malkepigerne gik med so i kl æder bag vognen , der førte deres spande ud på markerne . 
Min morgendrik var nymalket mælk , som jeg hk hos en smilende , rundkindet pige , jeg gav en mønt og et spøgende ord til tak , og da jeg nåde skovens skygge , hvor duggen 

ikke havde været i stand til at trænge igennem de tætte blade , lagde jeg mig ned ved et gammelt bøgetræs rod og sov en tryg og rolig søvn . 
Styrket og forfrisket rejste jeg mig ved middagstid og tilbragte dagen snart i skoven , snart hos venlige landboere , som med glæde modtog den fremmede vandrer ; men hvor jeg end opholdt mig , tænkte jeg på hende , som om aftenen ville fordunkle enhver , der kom i hendes nærhed , og eftersom dagen skred frem , blev min lyst til at være mellem dem , som skulle frydes ved at betragte hende , stærkere og stærkere — det . blev en heftig attrå , som rev mig med og overvandt alle gode forsætter . 
Jeg beroligede min samvittighed med , at jeg kunne holde mig fjernt fra hende og skjule mig blandt mængden ; og på den tid . da jeg vidste , at familien var taget bort , stod jeg igen ved do'ktorboligen og ilede op for at klæde mig om . 
Det var en luftig sal , som var valgt til festen , lette guirlander bundne fra træ til træ , dannede væggene , hvor kulørte lamper spredte et mystisk skær over blomsterne , som vare indheftede i det grønne . 
Taget var hundredårige bøge , som sagte 

viftede og svalede , og fra en mægtig gren i midten hang en samling lamper , der dannede den smukkeste lysekrone . Gulvet var bonet og glat , og langs guirlanderne stod magelige bænke , forbeholdte de gamle og dem , der hvilede sig efter dansen . 
Jeg stod lænet mod et træ , hvor lyset var mindre stærkt , og så’ på den forsamlede ungdom , som svingede sig forbi mig med glade blikke og friske kinder . 
Mine øjne fore hen over de lysklædte damer , og jeg behøvede ikke at søge længe , for at linde den . for hvis skyld jeg stod her . 
Mit åndedrag standsede og mit blod brændte hedt , hvor hvid , hvor uskyldsren og skøn , var ikke hele Anettes skikkelse , som hun stod der , med den ene arm løftet for at lægge den på Herrens arm , idet han nu førte hende ud på gulvet . 
Ja , således måtte hun danse , således holde sit hoved , således smile , medens hun besvarede sin herres ord ; mit blik fulgte hende i dansens svingninger , fulgte den ranke , hofteslanke skikkelse og den lille , hvidklædte fod , til de standsede — det gav et smerteligt stik i mit bryst , thi de standsede hvor jeg stod gemt . 
Hun takkede sin herre med et smil , og 

vendte sig da rolig om mod mig og rakte mig hånden . 
» Det var uventet at se dem her , efter at de i så mange dage har været på lange fodture . Jeg troede næsten , de skyede selskabelighed og Dans . « 
» Jeg har været her noget og glædet mig over den smukke plads , som hr . Krogh har valgt . « 
» Jeg så’ , at de kom og bad min herre standse her . « 
Ved denne åbne tilståelse svandt al min tilkæmpede ro , jeg glemte mine gode beslutninger og spurgte med dæmpet stemme : 
» Men véd de også , hvorfor jeg kom ? « 
» Dog vel ikke for at kritisere os stakkels landboere ? «  hun smilede , idet hun løftede viften , men jeg så’ , at blodet farvede hendes kinder ved mit blik . 
» Jeg kom for at føje en ny , skøn erindring til de mindeblade , som jeg fører med mig , når jeg rejser . Jeg måtte se dem i denne lette baldragt , se dem beundret og feteret og så , om de vil , også have den lykke , at danse en munter , jagende Vals med dem under disse gamle bøge , som tilhører ejeren af Søholm . « 
Liun så’ op , det var det samme halvt 

forskende , halvt bønlige og sky blik , som så voldsomt havde revet mig ud af min ro ; hun var bleg , og hendes hånd skælvede , idet hun lagde den på min arm , da jeg førte hende ud på gulvet . 
Hun hvilede let op mod mig , taktfast og bøjelig fulgte hun enhver af mine bevægelser , hun var mig så nær , mine øjne hvilede med fryd på det tætte , bølgende hår , den hvide pande og de sænkede øjne . 
» Jeg slipper dem aldrig mere , «  hviskedee jeg ,  » men danser nu ud af salen her og ned på de vidtstrakte Enge , til deres søstre de lette ellepiger , og så ustandselig videre frem , lige ind i evigheden : « 
» Jeg beder dem dog at standse nu , jeg er træt . « 
» De må danse endnu én gang rundt — tak ! Jeg takker dem , Anette , fordi de opfyldte min bøn ; men tænk dem , jeg har endnu én — de véd , der gives mennesker , som altid er umættelige — se her dennes pragtfulde æblerose , tag den i bytte for den blege , tamme , som de bærer i deres bælte . Jeg vil føre den varsomt med mig , at ikke et blad skal tabes og gemme den til minde , om den unge , danske pige , som jeg her har lært at beundre . « 

hendes hånd famlede ved bæltet , men da sagde hun hurtigt : 
» Ikke her , når de rejser , skal de få en friskere og smukkere ; men deres æblerose må de give mig , det er den første i år . Tak , vil de så føre mig hen til moder . « 
» Jeg ønsker dog , at de giver mig den rose , de bærer i aften , men gem den kun til jeg rejser , den vil være mig kær i afskedsstunden . « 
Jeg førte hende hen til Fru Brøndsted , der modtog mig særdeles venligt , min store tilbageholdenhed i den sidste tid , havde været lægedom for hendes moderlige angst , og hun bad mig tage blads ved siden af sig , og Anette . 
Også Jakob havde glemt sin opblussende jalousi , som vel nok hans svigermoder havde opmuntret , og viste mig en venlighed , som jeg dog søgte at undgå i følelsen af , at jeg langt fra fortjente den . 
Men han tog min arm og førte mig hen til buffeten for at drikke et glas med mig . 
» Jeg hører , at de vil rejse snart , Falck , det gør mig ondt , thi jeg holder meget af dem , «  sagde han på sin åbne og hjerte-lige måde ,  » og har jeg nogensinde stødt dem , eller ikke vist dem tillid , da er det begrun 

det i min store kærlighed til Anette , min angst for , at andre skal beundre hende for meget — kort sagt , Falck , jeg er jaloux — tåbelig jaloux . « 
» At det er umuligt at være i frøken Anettes nærhed uden at beundre hende , det kan de vel bedst af alle forstå , og jeg vil gjengjælde deres elskværdige åbenhed med at tilstå , at min beundring for frøken Anette er årsag i , at jeg har besluttet mig til at rejse . Og vil de efter denne tilståelse , endnu drikke et glas med mig , lad det da være for hende og hendes lykke . Tak , kære Krogh ! «  udbrød jeg , idet han hurtigt igen greb glasset og bevæget rakte det hen mod mig .  » Giv mig nu deres hånd , og vi to ville skilles som venner . « 
Han rakte mig den , og vi gav hinanden et trofast håndtryk . 
» Jeg rejser i morgen en tur med min nye jagt . «  sagde Jakob ,  » og kommer først igen om et par dage , har jeg da den glæde at se dem , eller rejser de i mellemtiden ? « 
» Jeg véd det ikke bestemt , jeg kan endnu ikke lægge min rejseplan , måske ses vi igen . « 
Her blev vi afbrudte af en vogns ankomst udenfor pladsen , og Jakob skyndte sig 

ud , for at modtage sin moder , der var kommen hjem samme dag . 
Der blev lidt uro i salen , de ældre herrer rejste sig , og damerne rettede lidt på dragterne , min stedmoder regnedes for den fineste der på egnen , dels fordi Søholm var den største ejendom , dels fordi hun altid mødte i det eleganteste og dyreste toilette . 
Også denne aften søgte hun at , over-stråle de andre damer med sin rige dragt . og moderne opsatte frisure , og hun så’ også endnu godt ud . da hun ved sønnen side gik hen over gulvet og smilende hilste på de bukkende herrer og med en let nedladenhed henvendte nogle ord til dem . 
Hun hilste ceremonielt på Fru Brøndsted , men kyssede dog Anette på fanden , og satte sig endelig ved siden af en dame , som doktoren fortalte mig , var den næst fineste der ude . 
» Min mutter passer ikke rigtig til Anettes tilkommende svigermoder , jeg skal sige dem , min kone er for tarvelig anlagt , hun hører til den gamle skole , den . hvor husmoderen selv sørgede for sit hus og ikke gav flere fenge ud for sin dragt , end manden havde råd til at betale . Her er varmt , hvad ? Vil de drikke et glas vin med mig ! Det var 

ret ! Jeg forsikrer dem . at støvet kildrer mig i halsen og kunne jeg være det bekendt , så trak jeg helst kjolen af . Ah — det gjorde godt ! «  doktoren smækkede med tungen efter at have tømt glasset .  » Nu stikker jeg , sgu , af , jeg var tidlig oppe i Morges og trænger til søvn og hvile . « 
Musikken , der var ophørt da fruen fra Søholm kom , begyndte igen ; jeg lænede mig op mod en af træstammerne og henvendte min opmærksomhed på Anette , hvem Jakob nu bad om en Dans . 
Jeg så’ , at min æblerose var fæstet ved hendes bryst , men også , at den anden var forsvunden , den var vel knækket og tabt og nu måske trådt ned . 
Anette var bleg , jeg syntes i sammenligning med de andre unge damer , at hun endog var meget bleg , men hun lo muntert ved en af Jakobs bemærkninger og rejste sig for at følge ham . 
Endnu én gang ville jeg se hende svæve forbi , og da bort — ud i en luftigere hal end denne . Jeg lænede træt mit hoved op mod stammen , overvældet af de følelser , som trængte ind over mig - - hun dansede forbi mig — et eneste blik modtog jeg fra hendes smukke øjne , men hvor vemodsfuldt og 

deltagende trængte det ikke ind i min sjæl — da gik jeg ensom bort , som jeg var kommen , men med en nagende følelse af , at jeg kun dårligt havde overvundet mit eget sind . 

den 10 . Juli . 
Jeg kunne umulig have ønsket mig en belejligere stund til mit møde med min stedmoder , da Jakob , hvem jeg nødig ville trælle , var rejst for at blive borte et par dage . 
Jeg havde så længe overtænkt denne sammenkomst , at der ikke behøvedes nogen forberedelse , og da jeg fandt tiden passende , gik jeg ned mod havet og op ad den bakkede vej til Søholm . 
Mit hjerte var tungt og min gang langsom , thi det . som var min bestemmelse med rejsen til mit hjem , at blotte min stedmoders usle karakter , at overtage min retmæssige ejendom og indtage en agtet stilling i mit fædreland , var alt henvejret for den stærke kærligheds magt , som den tilkommende frue på Søholm havde indgydt mig . 

men min retfærdige vrede , tvang mig frem til dette møde , jeg måtte endnu en gang stå ansigt til ansigt med hende , som havde bedraget og svigtet min fader , ja , måske endogså såret ham til døde . 
Da jeg endelig nåde gården , sprang to gøende hunde mig i møde , som ville de spærre mig vejen og forsvare deres frue mod røverens angreb ; men derpå forandrede de deres adfærd , logrede med halen og sprang op ad mig , som indså de deres uret og kortsynethed . 
En tjener modtog mit kort og førte mig ind i modtagelsesværelset ; jeg måtte samle al min kraft , for ikke at røres ved atter at stå i disse bum . som syntes mig helt uforandrede . 
Jeg stillede mig ved vinduet , hvor jeg så ofte havde stået som barn og stirrede ned over den lange , gruslagte gård . 
Kun himlen véd , hvad kamp , der stredes i min sjæl i de korte minutter , som jeg var ene , og et øjeblik syntes’ det mig umulig , at give afkald på den arv , som min fader havde ønsket , at jeg skulle overtage . 
Da hørte jeg en dør blive åbnet , en kjoles raslen over gulvet , og jeg vendte mig 

og gik hende i møde , til vi stod overfor hinanden . 
Hun rakte sin hånd frem , som for at byde mig velkommen — men jeg rørte mig ikke , sagde ikke et ord , jeg så’ kun med foragt på hendes falske ansigt , til hendes smil døde , og hun blegnende veg et skridt tilbage . 
» Jeg ser , at de nu véd , hvem jeg er , at jeg endelig er kommen dem så nær , at de genkender mine træk og mindes det barn , som de grusomt bedrog og stødte ud i verden . « 
Jeg så’ , at hun et øjeblik vaklede og svimlede , men jeg rakte ikke min hånd ud for at støtte hende . 
» Det kommer dem uventet — de havde håbet , at jeg var forsvunden for stedse , «  vedblev jeg med rolig , dæmpet stemme ,  » så de uforstyrret kunne nyde frugterne af deres skændige gerning ; men de har glemt , at der altid følger en gjengjældelse . « 
Hun kæmpede sig op , og genvandt sin fatning og viste i de første ord , hun sagde , hvor langt hun stod over sin medhjælper , præsten , i kløgt og list . 
» Hvem er de ? «  udbrød hun .  » Hvor tør en fremmed , mig ganske ukendt mand vove , 

på denne måde at træde frem for mig og fornærme mig ? « 
Hnn ville gå tilbage , og jeg så’ hende løfte hånden efter klokkestrengen . 
» Ring ikke ! Ved gud , hvis de blot løfter hånden endnu et gran højere , så overgiver jeg dem til retten , og lader den dømme os imellem . Sæt dem ! « 
Hun så’ et øjeblik rådvild på mig , men satte sig da . 
» Er de så god at forklare mig , hvad de mener , og hvad deres hensigter er . Jeg fatter endnu intet , men så vidt jeg husker , er deres navn Falck , og de opholder dem hos doktor Brøndsted . « 
Imedens hun talte , fik hun atter sin farve , hun havde taget sin beslutning og ville nægte at anerkende mig . 
» Jeg blev forleden presenteret for pastor Thomsen , hans hukommelse lod til at være klarere end deres , og jeg ser , at han har fulgt mit ønske og ikke forberedt dem , på mit besøg her . Hvad jeg vil , kan de tvivle derom ? Jeg vil befri Søholm for deres nærværelse , overtage min arv , og tvinge dem til at udbetale mig , hvad der retmæssig tilkommer mig , efter de mange år , som de har oppebåret mine indtægter . Jeg vil hævne 

deres leflen med de mænd , som kom i deres nærhed , og deres utroskab mod min fader — jeg vil hævne den kulde og ligegyldighed , de har vist mig , da jeg var barn og den falskhed , som de gjorde dem skyldig i , da de fortalte mig , at jeg var uægte født . « 
Medens jeg talte , var hun afvæxlende bleven hvid og rød , men da jeg sluttede missede hun med øjnene og tilkastede mig et ondt blik . 
» Ah , jeg forstår nu , de udgiver dem for hin dreng Henrik , som løb bort og aldrig senere har ladet høre fra sig . De har duperet min stakkels , godtroende ven , pastor Thomsen , og kommer nu her , for at gøre et lignende forsøg med mig — det er meget kløgtigt fundet på , men det lykkes ikke , , min herre , jeg kender verdens falskhed og lavhed og skal vide at ruste mig derimod . « 
» Også , frue , når jeg ejer beviserne for mine forældres ægteskab , og nogle dyrebare erindringer , skænkede mig af min fader , denne ring , som de ser på min hånd med hans våben , og som folk , der endnu leve , så’ ham give mig i sin dødsstund — ja , selv et brev , skrevet af deres kærlige hånd , til deres stedsøn , har forvildet sig ind mellem de ejendele , som jeg tog med mig . da jeg 

rejste . Jeg er kendt af pastor Thomsen , og har vidner på denne gjenkjendelse , min gamle veninde , madam Poulsen , vil aflægge ed på min identitet , og deres søn , min Broder Jakob , vil intet øjeblik tvivle om sandheden af mine ord . « 
Hun var bleven så bleg , at jeg rakte hende en flaske med vellugtende vand , som stod på bordet , og ventede da på , at hun skulle samle sig . 
» For det første , så er det min hensigt , da jeg er myndig , at overtage min ejendom , for det andet , så er det min bestemmelse , at anklage dem for falsk og bedrageri . « 
» De kan anklage mig , men vil ikke opnå noget derved — der var ingen beviser for deres forældres ægteskab , alle antog dem for et uægte barn , jeg også . « 
» Det er højst besynderligt , at der ikke fandtes beviser , da madam Poulsen har set både vielses- og døbeattesten i faders chatol . Forstår de , at jeg anklager dem for at have skjult eller tilintetgjort dem . 
» Hvad ønsker de af mig , er der nogen måde , på hvilken jeg kan købe mig fri for deres anklage imod mig ? «  hun drejede nervøst de gyldne bånd , som omgav hendes håndled . 

» De genkende !’ mig altså — véd , at jeg er Henrik Krogh , ejer af Søholm ? « 
» Det synes at være således , «  hun tog sit parfymerede lommetørklæde og pressede det mod sine fyldige læber . 
» De véd , at jeg er Henrik Krogh — de véd det ! « 
» Jeg véd det . « 
» Vil de da være så god , at følge mig til skrivebordet , jeg ønsker denne erklæring skriftlig — jeg ønsker den skriftlig , frue ! « 
Hun rejste sig med besvær og fulgte mig . 
» At jeg i doktor Brøndsteds gæst , hr . Harald Falck , har genkendt min forsvundne stedsøn , Henrik Krogh , ejer af Søholm , bevidnes herved ; som jeg også bekender , falskelig — . « 
» Nej , «  afbrød hun og kastede pennen ,  » det sidste skriver jeg ikke . » 
» Kun derved kan de undgå en retslig anklage , som umulig kan falde ud til held for dem , «  svarede jeg koldt . 
Hun betænkte sig og tog da igen pennen . 
» Som jeg også bekender , «  fortsatte jeg ,  » falskelig at have sagt ham , ved hans konfirmation , at han var et uægte barn og derved har bragt ham i så stor fortvivlelse , at han rejste fra sit hjem . « 

hendes hånd rystede stærkt , men hun-skrev og satte sit navn under . 
» Dernæst ønsker jeg et skriftligt løfte om , at de , imod en årlig apanage , som min Broder og jeg nærmere skal aftale , forlader Søholm i dag eller i morgen og aldrig oftere betræder dens grund . « 
Hun tog atter et papir frem og skrev , men denne gang var hun roligere , om jeg end så’ , at jeg havde ramt hende følelig . 
» At de har tiltroet mig så lidt evne og karakter , at jeg aldrig ville undersøge sandheden af deres ord , det er en kortsynethed , som man ikke skulle have tiltroet dem , men som nu hævner sig . De havde systematisk kuet og bøjet mig , så de kun så’ et frygtsomt og svagt skud , men de glemte den stamme , hvorfra jeg var udgået — vi kan bøje os en tid , men rette os da atter for at hævne tvangen . Det kan tænkes , at jeg rejser igen og overdrager Søholm til min Broder , men selv om det bliver således , véd de at opfylde kontrakten imellem os , jeg vil holde et vågent øje med alt og skal sørge for , at at den tilkommende herskerinde her , ikke skal blive pint af dem , og at . De ikke ved nye rænker skal være i stand til , at kølne hendes mands kærlighed . Vort møde er nu forbi , 

jeg har renset luften her for deres nærværelse , min faders minde fordrede det af mig , og jeg håber aldrig oftere at møde dem . « 
Hun sad tavs og bøjet , hendes herskesyge og hendes planer vare strandede på uforudsete hindringer — men idet jeg ^vendte mig for at gå , rejste hun sig og gik hen mod mig . 
» Henrik Krogh , jeg hadede det barn , der skulle gå forud for mit eget , jeg så’ , at tiltrods for deres faders tilsyneladende kulde imod dem , at der dog ulmede en hengivenhed og ømhed , som kunne blive farlig for mig , og jeg benyttede hele min indflydelse for at fjerne dem , og jeg glæder mig over , at jeg gjorde det , «  hendes stålblå øjne sendte mig et ondt blik , idet hun vedblev med en heftighed , der skød blodet op i hendes fyldige ansigt .  » Ja , jeg glæder mig over , hver pinefuld time , de har haft her , og håber , at deres liv må blive rigt på skuffelser , thi jeg hader dem nu stærkere end nogensinde før . « 
» Jeg kender dem og deres liv , frue , jeg véd , at deres had , som deres elskov , har været let at vække , men jeg tror ubetinget langt mere på styrken og udholdenheden af 

deres had , end deres kærlighed , så jeg foretrækker det første . « 
Jeg bukkede og gik , min mission var endt . 
Jeg fulgte vejen forbi gården og over den gamle bro , hvor det rislende vand syntes mig at bringe en venlig genkendelses hilsen , jeg bøjede mig over det gamle træ-rækværk og så’ ned på den rivende strøm , som legende førte åens klare vand ud i det nære hav . 
Krusningerne blinkede og smilede , hvad var det , de hviskedee — kom , kom , følg os , der ude er luft og svaling , derude er glemsel for alle sorger og lægedom for alle kvaler , hvad venter du efter ? Fra vuggen til graven er dit liv kun bestemt for lidelser . 
Jeg nikkede ned , thi jeg vidste jo , at snart skulle større bølger , et mægtigere vand , føre mig bort til fjernere strande og lade mig forsvinde for stedse . 
For sidste gang lod jeg hånden kærtegnende hvile på det gamle , ormstukne rækværk og gik derpå ind i skoven , følgende stien , som førte til betsy’s hus . 
Hun var hjemme , den kære gamle , og ventede mig med frisk afplukkede  .jordbær , som vare anrettede i det tætte lindelysthus . 
Jeg spiste for at glæde hende , og med 

hendes hånd i min , fortalte jeg hende da mit møde med min stedmoder . 
» Ak gud ! «  udbrød hun med sorg ,  » Du giver da afkald på alt , og jeg får ikke den glæde , at se dig som herre her — har du da også betænkt , at der måske kan komme en tid , da du bittert vil angre denne højmodighed . « 
» Så kender du mig ikke , Betsy , og det burde du dog , da du selv har opdraget mig og lært mig , at en mand aldrig bør fortryde at have gjort det Bette . « 
» Og dog er Søholm din , og måske frøken Anette også kunne blive din . « 
» Betsy , Betsy , «  udbrød jeg med heftighed ,  » lad denne tanke aldrig oftere komme over dine læber . Du vil vel ikke på dine gamle dage være den , som leder mig i fristelse . « 
» Tilgiv mig , Henrik , men jeg føler en moders ømhed for dig , og mit hjerte pines , når du lider . « 
» Det vil alt sammen blive dulmet og ud-slukt , når havet fører mig bort . Jeg rejser i morgen eftermiddag , og nu ordner du alt , så når mit brev kommer til dig , du da er beredt til at møde mig i byen , hvorfra vi samlede styrer kursen til vort fremtidige hjem . « 

» Jeg ville ønske , at vi kunne følges nu , jeg er så bekymret og tung i mit sind . « 
Jeg søgte at opmuntre hende og spøgte med hendes frygt for den korte adskillelse , men trods alt , holdt hun mig ængstelig tilbage , da jeg ville gå og bad mig om endnu et Kys . 
Jeg tog hendes hoved imellem mine hænder og kyssede hende hjerteligt før jeg gik . 
Eftermiddagen tilbragte jeg i stille , rolig samvær med Anette og hendes moder . De vidste min beslutning , at ville rejse den næste dag , og Anettes adspredte og tankefulde blik sagde mig , at det bedrøvede hende , og i mine tanker takkede jeg hende for den umiskendelige deltagelse , hun følte for mig . 
Thi , gud være lovet , det synes mig ikke , at min stærke beundring og kærlighed , har fremkaldt andet end venlige , søsterlige følelser . 
Fru Brøndsted talte mere åbent og fortroligt end tidligere , om datterens forhold til sin svigermoder og betroede mig , at denne endog , i begyndelsen af forlovelsen , havde vist dem ligefrem ringeagt , ligesom hun endnu næsten aldrig besøgte dem . Hun ængstedes for Anettes fremtid , når hun daglig skulle finde sig i svigermoderens anmasselser , men 

Jakob , hvis hjerte var det nobleste og ædleste på jorden , syntes ikke , at han havde ret til endnu at overtage gården . 
» Som de kan forstå . «  vedblev bru Brøndsted ,  » opmuntrer hun sønnen i denne tanke , thi nødigst af alt , vil hun forlade Søholm og opgive sin stilling og magt . Ja , de rejser nu , og som de siger , langt bort , ellers havde jeg ikke turdet tale så åbent og frit , thi sine familieforhold skal man vogte sig for at berøre . « 
Anette sad bleg og tavs ved sit hånd-arbejde og lyttede til moderens ord , uden at afbryde hende , hun havde altså intet imod , at jeg blev vidende om hendes fremtidige stilling og de besværlige forhold , som hun antog der ventede hende . 
» Der kan dog vel være mulighed for , at Fru Krogh viger pladsen , når deres datter først er bleven hendes søns hustru , «  sagde jeg ,  » hun har jo ingen ret til Søholm , da den er et fideikommis . « 
» De kender ikke Fru Krogh , «  svarede Fru Brøndsted rystende på hovedet ,  » men jeg vil kun sige dem , at Jakob har gået meget igennem med hende . « 
Det var med stor glæde jeg tænkte på , at alle disse vanskeligheder vare fjernede , og 

den jeg elskede var befriet for min stedmoders nærhed , at Anette og alle disse vakre mennesker ville få et roligt og lykkeligt samliv . 
Ja , i sandhed , også i opofrelser er der gemt en stor og varig fryd . 
Om aftenen gik Anette , og jeg , en tur til stranden og forbi det lille fiskerleje , hvor mænd og koner venlig nikkede til os ; da vi kom , dalede solen over det stille , tilsyneladende-uforstyrrelige hav , som løftede og sænkede sig , lig brystet på en rolig slumrende , hvem , heftige følelser aldrig kan sætte i oprør . 
Jeg følte kun dyb vemod , idet jeg , da solstrålerne forsvandt , greb hendes hånd og bad hende , stedse venlig mindes den ensomme vandrer , der her havde fundet en skøn oase , hvis friske kilde havde renset og forbedret ham . 
Hun svarede med et håndtryk , idet en bævende skælven fo’r over hendes træk , og klare tårer funklede i hendes øjne . 
Da gik vi tavse tilbage , og jeg gik op , for at fuldføre min sidste gerning her , at slutte et brev til min Broder . 

sommeren havde været meget varm og kun enkelte dage var der faldet en kortvarig byge , uden dog at formindske heden eller bringe temperaturen ned , men den dag , da Fru Krogh forlod Søholm , for aldrig oftere at betræde denne smukke ejendom , var luften særlig lummer , 
like et vindpust fo’r hen over havet , ikke en gren eller et blad viftede svalende , støvet lå tykt på vejene og bevægedes kun , når en vogn eller en fodgænger satte det i bevægelse . Fuglene , der ellers kvidrede så lydt og glad , vare tavse og holdt sig stille på buske og træer , og kreaturerne lå dvaske og drøvtyggende på de solhede marker . 
En ængstelig tavshed og lytten , havde udbredt sig over hele naturen og bebudede , tillige med de enkelte løsrevne skyer , som 

hævede sig fra horisonten , at et uvejr var i vente ; men menneskene agtede ikke på disse tegn , de fortsatte rolig deres gerning eller fordybede sig i tanker og planer , som hørte den kommende tid til . 
Doktoren var på et sygebesøg og ventedes først hjem senere , Fru Brøndsted puslede i haven og huset og gav pigerne ordre til middagen , som denne dag skulle have et festligt præg på grund af Falcks afrejse , Anette havde været ene ude at spadsere , derefter satte hun sig på gavlbænken med sit håndarbejde , men stirrede oftere ud over havet eller op mod himlen end ned på arbejdet . 
Henrik havde om formiddagen , da han opholdt sig i haven , haft et højst uventet besøg af sin gamle lærer , den velærværdige pastor Thomsen , han var ikke nogen hyppig gæst i doktorboligen , da dens ejers muntre , godmodige natur , ikke stemte med præstens alvor , og dette besøg hævede da endnu mere Fru Brøndsteds vågnende tillid og tro på sin unge gæsts fortræffelige egenskaber . 
Præsten havde , næsten ydmygt , bedt om en samtale med hr . Falck , og Fru Brøndsted havde vist ham vejen til den bænk , hvor hun 

antog , at han opholdt sig , og derpå forundret set deres møde , før hun igen gik . 
» Præsten blottede sit hoved og gik langsomt hen mod Falck , der rejste sig og ventede på hans komme , som var det en konge , der modtog sin vasal , «  sagde Fru brøndsted til doktoren , før han steg op på vognen . 
» Du er nysgerrig , lille mutter , «  sagde doktoren drillende ,  » og i kvinder se en hemmelighed i enhver høflig løftet hat . « 
Da præsten var bleven ene med Henrik , gik han med bøjet hoved hen til ham . 
» Jeg beder dem undskylde , hr . Krogh , at jeg opsøger dem her . « 
» Det overrasker mig ganske vist at se dem . « 
» Jeg betragter’ det som min pligt imod mig selv , at opsøge dem , for endnu én gang at forsikre dem , om min uskyldighed i de rænker , som er spundne mod dem . « 
Henrik så’ på ham uden at svare . 
» Jeg har måske været hård imod dem og behandlet dem for strengt , men det var bleven mig pålagt af deres fader og moder . « 
„ Min fader har ikke pålagt dem , at behandle mig med unødvendig grusomhed , «  svarede Henrik rolig . 

» Deres stedmoder ønskede den yderste strenghed , for at bøje deres hårde sind . « 
» Og de lyttede til hendes ord , uden at undersøge , om mit sind var hårdt eller ej , fængslet af hendes yndigheder , lovede de at være slaven , som revsede hendes offer . « 
Præstens ansigt blev endnu blegere end sædvanlig , medens Henriks blik hvilede på ham . 
» Hvorvidt jeg har været fængslet af deres stedmoders ynder , bliver en sag mellem mig og min gud , men det var dog ikke dem , som forledte mig til at tro hendes ord . Næsten alle her på egnen antog , at de var et uægte barn , og da hun forsikrede mig det , samtidig med , at der ingen beviser fandtes i deres faders gemmer for det modsatte , nødtes også jeg til . at tro derpå . « 
» Og det faldt dem ikke ind , at hun kunne have fjærnet disse beviser ? « 
» Og det tror de ! « 
» Jeg véd det , og at Fru Krogh i dag forlader Søholm i angst for , at jeg skal anklage hende , er dem vel også et sikkert tegn derpå . « 
» Jeg véd , at hun rejser , og har opfyldt min pligt og talt revsende og formanende til hende . « 

» Så gå og opfyld en endnu større pligt , revs , forman og straf den hyrde , som våger så trolig over hjorden , at han forglemmer , at ulven kan opsluge ham selv . Gå , og lad mig være ene . « 
Præsten standsede et øjeblik , så’ på den høje skikkelse og det vrede blik , som mødte hans , og i ængstelig uro for , hvad den nye liljer af Søholm havde besluttet at foretage sig , fandt han det rådeligst at gå og vente derpå med stille tålmod . 
» Hævnen hører Herren til , hr . Henrik Krogh , gud Herren mildne deres sind . « 
Først nu dækkede han sit hoved og knappede den lange skødefrakke , og gik så langsomt op mod huset . 
Efter præstens besøg gik Henrik op på sit værelse , hvor han samlede sine genstande og puttede dem skødesløst ned i sin kuffert , derpå satte han sig ved bordet , og sluttede et langt brev til Jakob . 
Han var en høj , kraftig ung mand med smidige og lette bevægelser , et lint formet hoved med mørkt hår , der faldt ned i tætte lokker om den høje pande , øjnene vare mørke og strålende , næsen lint buet , det nederste ansigt kraftigt og bestemt og efter den tids skik ikke skjult af noget skæg . 

hans farve havde sydlændingens blege mathed , uden at være sygelig , og som han sad ved det lille bord , der havde tjent ham til skrivepult , medens han opholdt sig her hos doktor Brøndsted , måtte han vække enhvers interesse ved det intelligente og dog drømmende udtryk , som var et særkende for hans ansigt . 
Endelig rejste han sig , nærmede sig vinduet og så’ ud over det landskab , hvis skønhed havde fængslet ham så ofte . 
Anette hørte hans skridt , hun vidste han stod deroppe , og bøjede sig dybere over sit arbejde . 
» Bliv ikke forskrækket , frøken Anette , hvis jeg om et øjeblik kommer drattende som en moden frugt , men her er for varmt og mit arbejde er sluttet . « 
Hun så’ op , han sad i vindueskarmen , og i næste sekund svang han sig ned på bænken og satte sig ved hendes side . 
» Se , det gik jo nok så bekvemt , og er en langt behageligere vej , end ned ad den hede trappe . « 
» De synes at kende denne vej særdeles godt , “ svarede hun med et smil ,  » det er sikkert ikke første gang , de benytter den . « 
» Når jeg har været på tidlige morgenture og nødig ville forstyrre deres ro , har 

jeg undertiden foretrukket denne udgang , i stedet for den knirkende gangdør . 
» Og moder , som forgæves har grundet over , hvorledes de har kunnet slippe ud , trods døren har været aflåset — jeg må røbe hende , deres hemmelighed . « 
» Lad det vedblive at være en hemmelighed . «  bad han ,  » thi nu , da jeg med stort besvær har vundet hendes tiltro , vil jeg nødig miste den igen . Men se , hvor solen nu funkler på Søholms Tage , medens skoven ligger så blå og duce , jeg elsker udsigten her til den smukke gård , som snart skal være deres fremtidige hjem — se , hvor venligt den smiler , som om den ville love dem fred og lykke . « 
Anette så’ flygtigt op , medens et usikkert smil fo’r over hendes læber , hun svarede ikke , men sænkede atter hovedet over sit arbejde . 
» Venter de hr . Krogh hjem i dag , eller tror de , han har opsat sin rejse ? «  vedblev Henrik . 
» Det . var hans hensigt at komme i eftermiddag , men da det er så stille , antager jeg næppe at han kommer . « 
» Den smule vind , som kruser vandet , er dog heldig for hans fart , jagten er let . og sejlene store , egentlig er der for meget sejl 

til skrogets størrelse , men i en luft som denne i dag , har det jo sin fordel . Jeg havde håbet , at se l ir . Krogh endnu én gang , men da postvognen er bestilt , og hans ankomst usikker , opnår jeg det vel ikke . Derimod synes det mig , at være deres faders vogn , der lister sig så langsomt frem ad vejen der — den brune kan ikke tåle varmen , og hr . Doktoren bliver snart nødsaget til at sætte den op på sædet og selv trække den hjem . « 
Igen så’ Anette op , men denne gang var smilet sandere og lykkeligere , hun elskede sin fader , som fra hun var lille , havde forkælet og forgudet hende , og gjort sig al mulig umage for at fordærve hende . 
» Den kære , gode far , «  sagde hun ,  » han skiller sig aldrig fra den brune , det er hans andet barn , og vi er omtrent lige gamle , når jeg nu fylder tyve år , bliver den atten . « 
» Den brune har udviklet sig noget hurtigere end de , frøken Anette , «  sagde Henrik smilende , idet han med beundring så’ på hendes ungdommelige , slanke skikkelse ,  » men den har vel også haft hårdere arbejde , ikke alle børn få samme behandling og opdragelse .  « 
» Dog tror jeg næsten , at fader holder lige så meget af den , som af mig ; se hvor var 

somt han kører , hvor let han holder tømmerne for ikke at overanstrenge den . « 
De sagde nu tavse og så’ mod vognen , der nærmede sig så småt , medens de kjæm-pede med den snigende mismodsfølelse , som listede sig over dem , som standsede smilet , blegnede kinden og dæmpede det spøgende ord , den mismodsfølelse , som ledsager de sid-stetimer før den lange adskillelse og synes sjælene en tung opløsning af faste , dyrebare bånd . 
Han sukkede lydt og tungt , men rejste sig da hurtig , forsøgende at bortjage den tavshed , der var faldet over dem . 
» Det er ret en dag til at drømme disse ubestemte syner og tanker , som læben ingen ord kan finde for ; kender de sådanne timer , hvor det synes én , man sover vågen , legemet er bundet , men ens tanker frigjorte , man ejer ikke magt til at fange dem ind og tvinge dem hen til de bestemte baner ? Men kom , lad os gå hen til deres til fader og hjælpe den brune at trække ham frem . « 
Hun rejste sig , og de fulgtes ned ad vejen , til doktoren holdt og spurgte , om de ville køre med ? 
» Nej tak , «  svarede Anette leende ,  » vi ville hjælpe den gamle at trække dig op ad bakken . «  . 

» Vi trænge til legemlig anstrengelse , «  svarede Henrik ,  » og tre trækdyr er bedre end ét . « 
Han satte skuldrene mod bagklædningen og den lille vogn skubbedes hen mod den brunes bagben , så den forundret viftede med den lange hale . 
» Guds død , børn , stop lidt ! «  udbrød doktoren leende ,  » kom hellere her hen , Falck , og hjælp mig ned . « 
De standsede , doktoren steg af og kastede tømmen over hesten , som listede langsomt frem mod doktorboligen . 
» Det er lummert , hvad ? «  sagde doktoren og løftede på hatten ,  » Fiskerne mene , vi få uvejr , og kun lange Ole og svend er tagne ud på havet — men jeg véd dog ikke , denne tåge i horisonten kan lige så vel tyde på vedvarende varme . « 
» De pleje dog sjælden at tage fejl , «  svarede Anette ,  » men hvor meget en dygtig regn end kunne forfriske , så frygter jeg dog et uvejr , jeg er en sand kryster , når stormen tuder og lynene blinke . « 
» Du tænker på  .jakob — å , han er en erfaren sømand og det er nogle af de flinkeste folk , han har med . Krogh har fra lille dreng pjasket der ude på vandet , «  forklarede han 

Henrik ,  » og der er virkelig ingen grund for Anette til at ængste sig , forsikrer jeg dem . « 
Henrik svarede ikke , men så’ på Anette , hvis kinder vare blevne farvede af en let rødme ved faderens ord — det syntes , som ville han tyde hendes tanker og se , hvor stærk den følelse var , som hun nærede for hans Broder . 
Men Anette så’ ned mod jorden , skamfuld over , at det ikke udelukkende var Jakobs rejse , som ængstede hende . 
» Tænk dig , Anette , «  vedblev doktoren og tog hende fortrolig under armen ,  » jeg mødte den lukkede vogn fra Søholm , og din svigermoder sad tilbagelænet i den , omgivet af hat-æsker og rejsetasker , medens jomfruen sad på bukken og så’ hånligt på min lille vogn . Og da jeg forundret og nysgerrig holdt ved portnerboligen og spurgte gamle Margrethe , om fruen igen skulle rejse bort , rystede hun på hovedet og så’ helt bekymret ud , da hun svarede , at ingen kunne blive klog på det , men det lod til , at fruen skulle på en lang rejse , thi hun havde givet ordre til store indpakninger og hurtig forsendelse af det meste , som var på gården , og at tjenestefolkene løb om med de forskelligste rygter . Nogle sagde , at en fremmed herre 

havde været bos fruen , og at hun var besvimet , efter at han var gået igen , andre , at pastor Thomsen var årsag til fruens rejse , thi der havde været en stormende og heftig scene imellem dem , og at præsten var gået igen i stor vrede . Nå , det er naturligvis alt sammen dum snak , «  udbrød den godmodige doktor ,  » men sikkert er det , at hun er rejst , og at Jakob ikke har vidst noget derom , før han tog bort . « 
» Du véd , at hendes Broder i Jylland har været syg i længere tid , måske have de ønsket , at hun skulle komme derover . « 
Doktoren rømmede sig og så’ betænksomt frem for sig . 
» Det ligner hende ikke , at søge de steder , hvor der er sygdom og sorg — men det kan jo tænkes at være årsager ) . « 
Henrik havde trukket sig tilbage til vognen , han havde hørt nok til at vide , at han nu rolig kunne rejse . 
Da de efter middagen kom udenfor huset , livor kaffen var serveret på Henriks yndlingsplads , havde himlen forandret sit smilende ydre , tågemasserne over havet havde samlet sig i tætte , mørke skybunker , som sendte hurtig jagende forløbere op over det rolige blå , medens havet havde antaget en 

mørkere farve og syntes urolig at bølge og løfte sig , som forberedte det sig på et stormløb mod alle forhindringer . 
Enkelte strandmåger kom flyvende mod land , men fulgtes snart af en større skare , som vendte og drejede sig , medens solen lyste på det hvide bryst og de udstrakte vinger . 
1 fiskerlejet vare mænd og kvinder ivrig beskæftigede med at samle deres garn og fæstne bådene , medens de dog hyppig kastede urolige blikke ud over havet , hvor to af deres flinkeste mænd havde vovet sig ud . 
Men endnu var luften lummerhed og ingen vind rørte sig . 
» Et prægtigt syn , «  sagde Henrik , idet han lagde hatten og strøg håret fra panden ,  » jeg elsker dette øjeblik , da naturen ruster sig til at modtage stormens magt , det er som tvende hære , der mødes til kam] ) og standse et minut før slaget begynder , og dog , hvad er et uvejr her , mod elementernes udbrud i varmere lande , hvor alt og alle , som flygte kunne , skjule sig med rædsel . « 
» Lange Ole og svend , burde have fulgt deres kammeraters råd , «  sagde doktoren .  » Men ser de ikke en båd der ude — nej , der til højre ? « 

» Jeg vil hente kikkerten , «  sagde Anette ,  » måske vi da kunne se dem . « 
» Jeg håber , at Jakob har forsinket sig på rejsen , «  bemærkede Fru Brøndsted , da datteren var gået ,  » denne lyst til at være på vandet , har altid været min rædsel . « 
» Lad os ikke gøre Anette urolig , «  svarede doktoren ,  » måske han nu er i havn og langt her fra . « 
Anette kom med kikkerten , og doktoren satte den for sit øje , men rystede lidt efter på hovedet og rakte den til Henrik . 
» Se de — måske deres syn er skarpere end mit . « 
» Langt ude i den dybe , blåsorte stribe ser jeg en båd , som synes at krydse rask op mod vinden . Der må være mere luft derude end her . Kan de raske gutter kun nå i la ; af kysten , før stormen hæver sig , så klare de sig nok . De har endnu sol på sejlet — nej , der svandt den ! « 
Han rakte kikkerten til Anette , hvis skarpe syn snart opdagede den mørke båd , som syntes hende kun en lille forladt skal på det store , øde hav ; hun gøs og lagde kikkerten fra sig . 
I det samme forsvandt solen for de tunge , takkede skyer , som hurtig hævede sig , endnu 

prangede de med gyldne strålekanter og brødes af enkelte fuldt oplyste masser , medens brunrøde striber krydsede deres fod nede mod horisonten . 
En fjern , lang og buldrende torden trængte sig ind over land — et lyn sitrede hen over himlen , efterfulgt af et endnu stærkere knald , og alt blev igen stille . 
» Vi bør lukke vinduerne , «  sagde Fru . Brøndsted og rejste sig . 
» Sig det til pigerne , «  sagde doktoren og stoppede for anden gang sin pibe . 
» Jeg vil dog selv se efter , «  hun rejste sig og gik . 
» Jeg er bange , de får et dårligt rejsevejr , «  sagde doktoren . 
Anette så’ hurtigt og ængsteligt op . 
» Det kan have raset helt ud inden vognen kommer , «  svarede Henrik roligt ,  » og er i ethvert tilfælde en kraftig og smuk slutning på mit ophold her , som — 
han blev afbrudt af Anette , der greb ham i armen og pegede ud , hvor en lang , takket ildsøjle syntes at fare ned over himlen og forsvinde i havet — en øjeblikkelig , stærk og dundrende rullen , og buldren , lød i det samme . 
» Båden — fiskerne ! «  udbrød hun . 

» Så længe vinden er rolig , er der intet at frygte , «  svarede Henrik , men greb dog kikkerten og så’ længe ud . 
» Vandet er en del oprørt , men de kæmpe sig rask frem — derimod synes det mig , at de ikke er ene om faren — vil de se — er det ikke en sejler , dér til venstre for den anden båd — den er så langt borte , at jeg måske tager fejl . « 
Men Anette kunne intet se , uden bølge , som fulgtes af bølge . 
» Det er mærkeligt med havet , at det kan blive så oprørt , endskønt der ingen vind er ! « 
» Det går havet , som det menneskelige hjerte , der ofte forud aner faren , og drager tunge , smertelige suk . « 
Henrik tog atter kikkerten og så’ alvorlig ud mod det fjerne funkt , som han havde betegnet for Anette , medens hun med ængstelig frygt betragtede hans udtryksfulde ansigt . Derpå så’ han op mod himlen og så hen mod doktoren med et hurtigt og bekymret blik , men doktoren sad rolig og dampede uforstyrret , medens han nippede til sin Kalle . 
» Der have vi stormen ! «  udbrød Henrik og pegede ned mod vejen , hvor en sandsøjle hævede sig og kom rullende hen mod dem . 

» Vi bør måske redde , hvad lier står på bordet . « 
De rejste sig , og selv doktoren aflagde sin magelighed og tog del i den lille indflytning til stuerne , dog nåde de næppe gangen , før vinden susede hen over de gamle Linde og hvirvlede støv og halm omkring i gården ; der faldt enkelte tunge dråber og derpå en susende hagelbyge , som slog mod de lukkede vinduer . Lyn fulgte på lyn , og tordenen rullede næsten ustanselig hen over huset . 
Anette sad i sofaen med ansigtet gemt i hænderne , som hvilede på bordet , hun var angst for lynene , og tordenen fik hende til at skælve . 
Doktoren hvilede magelig i sin yndlingsplads , den bløde lænestol ; Fru Brøndsted gik ind og ud af stuen , hun lod til ikke at kunne finde ro , medens Henrik gik frem og tilbage over gulvet og hyppig standsede ved havestuedøren for at se ud på den mørke himmel . 
Hans tanker syntes delte mellem bådene der ude på det oprørte hav , og Anette , hvis kvindelige frygt fik hans hjerte til at banke af længsel , efter at være den , hvis pligt det var og opmuntre hende . 
» Det værste er snart forbi , «  sagde han 

henvendt til Anette ,  » Skyerne drive hurtigt over himlen og snart vil det klare op . De skal se , at solen kommer endnu en gang på himlen i dag . « 
Hun så’ op og smilede svagt til ham . 
» Det er en tåbelig angst og frygt jeg føler , når uvejret bryder så voldsomt frem , «  svarede hun ,  » men det er mig næsten umuligt at beherske den , om jeg end så godt véd , at det kan synes barnagtigt for dem , som ikke dele denne følelse med mig . «  - 
» Regnen er så godt som hørt op , må jeg låne deres kikkert , doktor Brøndsted ? Fra verandaen må jeg kunne overse havet . « 
» De skulle dog ikke gå derud , «  sagde Fru Brøndsted moderligt ,  » det lyner så stærkt endnu . « 
» Bedste frue , skal lynet ramme mig , når det mig lige så vel her , som der . « 
Han tog kikkerten og gik ud på den våde veranda , hvor der var udsigt til kysten og fiskerlejet , og stod længe fordybet i synet af det mørke vand , der løftedes og sænkedes i lange skumstriber , som syntes at piskes op mod himlen . 
Båden med fiskerne havde holdt sig vel , og de vare nu nær ved kysten , hvor deres kammerater stod parate til at hjælpe , hvis 

noget uheld skulle indtræffe ; men ude på havet kastedes en lysmalet jagt fra bølge til bølge — snart forsvandt den og snart dukkede den atter op , medens den skummende bølgefråde slyngedes over dens dæk . 
Kun et øjeblik stod han , efter at han havde fået øje på jagten , da må ban have genkendt den og vidst , at hans Broder var i livsfare — den høje , slanke mast var knækket og skibet syntes at have mistet sit ror — thi han slog hurtig kikkerten sammen og gik ind i stuen . 
» Jeg går ned mod kysten , hr . Doktor , jeg véd ikke , om de senere følger mig , men det kan måske nok behøves ! « 
» Er båden forlist ? «  spurgte doktoren og rejste sig liurtig . 
» Nej , endnu ikke , og forhåbentlig kommer den ind , men man véd jo ikke , hvad der kan ske . « 
Doktoren gik ind i sit værelse , og Fru Brøndsted fulgte ham . 
Anette havde rejst sig og gik hurtig hen mod Henrik , som tog sin hat . 
» Er der fare for andre end fiskerne , de talte før om en båd til , som de troede at se ? « 

» Der er ganske vist et skib til , men jeg håber , at der ikke er fare for det . « 
Der var en hurtighed i hans bevægelser , en glans i hans øjne og en uvant rødme på hans kinder , som fik hende til at frygte for én til , foruden dem , der vare på havet . 
» Hr . Falck , er det Jakob ! «  hun standsede , angst for sit eget hjertes uro . 
» Jeg beder dem , vær uden frygt , sæt deres lid til gud , thi ved himlen , alt , hvad et menneske kan udrette for et andet , det skal blive gjort . « 
» Falck , udsæt dem ikke for fare , hvis det ikke er nødvendigt ! De véd ikke — véd ikke — . « 
Hun standsede uden at finde ord for de følelser , som stormede ind over hende . 
» Anette ! «  han løftede hendes hoved op mod sig og så’ hende ind i det smukke , blege ansigt .  » Anette , du elskede , større fare end den , jeg nu flygter for , kan aldrig møde mig . Gud styrke dig , hvad der end sker . « 
Da doktoren kom ind efter sin omklædning , blev han meget forundret ved at se Anette påklædt til at følge ham , og hverken hans eller hans kones bønner og forsikringer , om det urigtige i at udsætte sig for regnen 

og den stærke storm , formåede at rokke hendes beslutning ; og da de kom ud i gården , og karlen fortalte , at det var hr . Kroghs jagt , som man kunne se , bestemte endog Fru Brøndsted sig til at gå ned til den lille havn . 
» Ja , vore egne fik vi da reddede , «  sagde den gamle fisker , Jens Olsen , til doktoren og lettede på huen ,  » men nu mangle vi den unge hr . Krogh . « 
» Vejret synes at forbedre sig , og stormen er ikke så stærk , «  svarede doktoren , der søgte at berolige Anette , som støttede sig til hans arm . 
» Havet er i et fadt oprør , og skyen der lover os et nyt udbrud , «  sagde fiskeren og så’ op mod himlen ,  » kommer der en ny hvirvelstorm kan den vanskelig klare sig . « 
» Jeg ser , at folkene dernede er i færd med at sætte en båd ud , tænke de på at hjælpe ham ? « 
» Den unge ur . Falck , som selv synes at være en helbefaren Matros , har sat liv i folkene , han , lange Ole , der lige selv er undgået faren , Mads , Peter og Søren nedregård tage ud , men om vi se dem mere , det véd kun gud . « 
» Fader , «  sagde Anette sagte ,  » lad os gå derned . « 

» Bliv hellere her , «  bad Fru Brøndsted ,  » Bølgerne slå helt op over bolværket . « 
» Å , moder , de ofre deres liv for andre , lad os gå ned til de kække mænd . « 
Doktoren trykkede hendes arm fastere til sig , og fulgt af den bekymrede moder , gik de ned til den lille havn , som overskylledes af de hvirvlende , skumfrådende bølger , der syntes at kæmpe for at forhindre fiskerne fra at redde havets sikre bytte . 
Der var en tavs besluttethed over den lille skare , som kun ventede på en belejlig stund til at sætte båden ud . 
Henrik stod med hånden på rælingen og havde dækket sit hoved med en af fiskernes sydvest , han ragede op over fiskerne , der stod bøjede med skuldrene mod båden , for at give den det sidste skub , når hans befaling lød , hans øjne vare rettede på havet , så han ikke bemærkede de tre , som nu havde sluttet sig til kvinderne , der med spændt opmærksomhed fulgte mændenes gerning . 
» Nu ! «  Henriks stemme lød over bølgernes Brus .  » Hiv frem , Manne — frem med den ! «  han sprang op i båden og fire af fiskerlejets kækkeste mænd fulgte ham . 
Båden løftedes af den tilbagevigende bølge 

og syntes derpå at forsvinde i skumsprøjtet , men den kom igen til syne og løftedes af den næste bølge . De lire ved årerne kæmpede tappert for ikke igen at kastes mod land , og Henrik sad ved boret og styrede med fast og sikker hånd . 
Først nu vendte han hovedet og så’ ind over land , han fik øje på doktorens svære skikkelse og den unge pige , som støttede sig til ham — blodet fo'r brusende op i hans kinder , han løftede hånden vinkende , før de atter forsvandt bag den næste bølge . 
Anette vaklede . Doktoren slog armen om hendes liv og ville føre hende hen til en af fiskerhytterne , men hun satte sig på en brændestabel mellem de forsamlede kvinder . 
» Her er min plads mellem  , disse ængstelige koner , «  sagde hun sagte ,  » lad mig blive her . « 
Fru Brøndsted satte sig ved hendes side , og doktoren kastede sin kappe over dem , da det begyndte at regne igen , selv lånte han en trøje af den gamle fisker , som havde fulgt dem ned til stranden . 
» Det er en kja'kulk , han , «  sagde fiskeren og pegede ud .  » han talte til os . så alle meldte sig til at følge ham , på fire af os gamle nær , og havde jeg ikke været hen ved 

de firs , og min arm for svag , så havde jeg også stillet mig frem til denne lystige fart . «  han tyggede på sin skrå og vedblev ,  » kun én , før ham , har jeg hørt tale med sådan kraft , det var den gamle herre på Søholm , den unge herres bedstefader , ja , ham har doktoren ikke kendt , men denne Falck ligner ham på et hår — som de så’ ham stå derude , således stod den gamle herre og opmuntrede os engang for mange år siden , til at redde en besætning , som hang i takkelagen på en skonnert — men han var ikke sømand som denne , så han kunne begribelig ikke selv være med . « 
Fiskeren begravede hænderne i de vide bukser og støttede sig op mod brændestablen . Anette så’ op mod ham og spurgte : 
» Har de ofte været ude i et sådant vejr , Jens Olsen ? « 
» Forstår sig , lille jomfru , og i det som værre var . «  han rettede sig og strøg sig om det grå hageskæg .  » En fisker når ikke de firs , uden at have prøvet en del af alt . « 
Anette syntes at linde en trøst i denne 'banke , thi hun så’ nu mere fattet på båden , som allerede var fjærnet langt fra kysten , den duvede og hævede sig , men stadig nærmede den sig mere og mere den viljeløse 

jagt , som bølgerne syntes at lege med , for til slutningen at slynge den op mod den stejle kyst nedenfor skoven , 
der gik en ængstelig og tilsyneladende lang tid , før doktoren , der havde taget sin kikkert med , fortalte , at båden var på siden af jagten . 
» Det synes mig , at der blev kastet et tov ombord , men jeg tør ikke sige det for sikkert . « 
Lian tog kikkerten bort og tørrede øjnene .  » Du , Anders , har yngre øjne , se engang . « 
Den unge fisker , som stod ved hans side , greb ivrig efter kikkerten , og idet han satte benene vidt fra hinanden , rettede han den med sikker hånd ud mod havet . 
» De er i båden og forlade nu jagten . «   » Gud være lovet ! «  udbrød Fru Brøndsted .  » Nu går det lystigt for medvind , der vil ikke gå lang tid , før vi have dem her , hvis bølgerne da ikke sluge dem . « 
» Vil kun skyen der holde tæt en stund endnu , «  sagde den gamle , og så’ op , hvor lynene imellem sitrede hen over himlen ,  » thi bryder den løs , få vi en hvirvelstorm igen . Trods mine øjne er gamle og svage , så ser jeg dem dog der på bølgetoppen — ha , det var en svær sø — men den klarede de . « 

der gik nogen tid , da blev der uro mellem fiskerne , de gik igen ned til kysten , efter at have stået på det højere sted , hvor kvinderne vare , og herfra set ud over havet . 
Anette sad med foldede hænder i fortvivlet , forstenet hø , øjnene fulgte båden , der syntes så lille mod det mægtige hav , der kastede den som en let bold fra bølgekam til bølgekam , hun syntes allerede at se de kendte skikkelser og indbildte sig , at høre Henriks klangfulde stemme . Måtte dog gud — ville dog gud skåne dem — mægtige herre ! 
» Nu have vi dem snart , «  sagde fiskeren ,  » Folkene er parate til at tage imod dem , og tovene véd jeg er sikre . Et stød endnu — det var ret — gud splitte mig , der er stormen ! « 
Et uhyggeligt mørke , et susende hvin , og stormen fo'r hen over havet , løftende vandet , piskende skummet og begravende båden i den næstsidste bølge . 
Anette rejste sig i vild rædsel og med udstrakte arme , hendes blik bang ved bølgen , bølgen , der havde slugt dem alle . 
» Kom , «  sagde Fru Brøndsted ,  » her er ikke noget sted for dig , følg mig . « 
Men hun rørte sig ikke , hun stirrede på 

fiskerne , der vadede ud med de lange tov , hun så’ de forulykkede atter dukke op , så’ dem kæmpe med den sugende magt , som syntes nødig at slippe sit bytte — så’ at nogle blev reddede — alle — alle — på to nær , da sank hun bevidstløs om . 
På Søholm lå de to brødre side om side , udstrakte på det sidste hårde leje , prydet med grønt og blomster ; men på Henrik Kroghs bryst lå Anettes hvide , visne rose . 


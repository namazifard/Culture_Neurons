En aften for mange år siden , medens jeg  endnu var en lille dreng , sad jeg i borgestuen hos den gårdmandsfamilie , som dagen forud havde hentet sin lille feriegæst ved stationen . 
Sammen med nogle jævnaldrende drenge havde jeg dagen igennem tumlet i mark og skov , havde hjulpet at flytte kvæget ovre i engen , havde fanget gedder nede i mosen , leget rutchebane på halmstakkene , og vi sagde nu døsige og trætte og lyttede til pigernes sange og fortællinger , som de skiftevis måtte give til bedste , medens deres rappe fingre dannede den hvide uld i lange , fine pølser over karterne . 
Karlene lå rundryggede og dvaske over bordet med de korte , snøvlende piber hængende i mundvigen og lod af og til en vittighed eller drillende bemærkning høre , når en af pigerne kom til at tabe sin uldpølse eller kørte fast i en fortælling . 
» Nej , vent nu til Niels Skytte kommer , «  sagde en af karlene , da stuepigen just havde endt en kedelig fortælling om en gris , der kunne synge ,  » for så kan vi da få en historie , som er til at høre på . « 

» Ja det er jo ikke rigtigt , når det ikke er Niels Skytte , der fortæller , «  snærrede pigen ;  » men jeg har jo ellers sletikke bedt dig om at høre efter . « 
» Nå , nu skal i vel op at skændes , i godtfolk «  , faldt malkepigen ind ,  » nej , vær nu rolige , så skal i høre den om manden , der åd sin egen hat , den er så morsom . « 
Hun begyndte så sin fortælling , men blev snart efter afbrudt ved at døren ude fra gangen gik op og en stor , formummet skikkelse trådte ind i stuen , medens den i et voldsomt hosteanfald huggede sit skæggede hoved frem og tilbage . 
Det var en høj , knoklet , gammel mand med et busket , gråsprængt hår og skæg , der indrammede et blegt , svindsottigt ansigt , fra hvilket de dybtliggende øjne luede frem med en uhyggelig glans . 
Jeg følte hjertet krybe helt op i halsen ved dette uventede , fremmede syn , og uvilkårligt gav jeg mig til at græde . 
Det var første gang , jeg var borte fra mine forældre og overhovedet udenfor min fødebyes enemærker , og om jeg end hele dagen havde moret mig fortræffeligt og været den første til alle mulige spillopper , var der dog , da aftenen stundede til , kommet en vemodig stemning over mig , en længsel efter hjemmet , som jeg ikke kunne betvinge . 
Såmeget voldsommere strømmede gråden til , 

da jeg pludselig så denne afskrækkende skikkelse derhenne , hvor han , set gennem den tætte , gråblå tobakståge , syntes at fylde hele døråbningen og blive større og større , efterhånden som tårerne fyldte mine øjne . 
Da han så den angest , hans indtræden havde sat mig i , ville han gå hen til mig for at berolige mig ; men jeg løb med et højt skrig ind i stuen ved siden af , hvor jeg skjulte hovedet i den forskrækkede bondekones skød . 
Da jeg løb over gulvet , havde jeg hørt en af karlene råbe til mig :  » Det er jo bare Niels Skytte , «  og fra det øjeblik var den blotte tanke om samme Niels Skytte nok til at presse angstens tårer frem i mine øjne . Jeg ville ikke på nogen tænkelig måde tilbage til borgestuen , — jeg kunne høre hans dybe , hæse stemme derinde — , og hverken konens beroligende ord eller drengenes forsikringer , at det  » var bare Niels Skytte «  , kunne standse mine tårer eller få mig til at indse , at jeg ikke kunne komme hjem før næste morgen . 
Noget efter gjorde dagens anstrengelser , opholdet i den friske landluft og grådens trættende indflydelse det at med mig , og med et stort stykke hjemmebagt kage i hver hånd slumrede jeg ind i den skikkelige bondekones store , bløde himmelseng . 
Næste morgen havde jeg vel til dels glemt den første , overvældende skræk , som synet af Niels Skytte havde sat mig i , men dog ikke anderledes , end at jeg betragtede det som noget af det for 

færdeligste , der kunne vederfares mig , om jeg nogen sinde oftere skulle træffe sammen med ham . 
Da vi drenge havde nydt vort morgenmåltid og skulle begive os ud til legen , måtte gård-manden først meget omstændeligt forklare mig , at årsagen til min skræk var en fredelig , gammel mand , der mindst af alt tænkte på at gøre os børn fortræd , at han tværtimod holdt overmåde meget af børn , og at disse også gerne besøgte ham i hans lille hus , som lå  » derovre bag bakken «  , for at høre på alle de kønne historier , han vidste at fortælle dem . 
Af alt , hvad manden sagde for at berolige mig , og som jeg med en vis mistro hørte på , var det , at Niels Skytte boede  » derovre bag bakken «  det , der gav mig mod til at følge med de andre børn ud til vor legeplads . Men der var dog stadig en trykkende følelse over mig , der hvert øjeblik vendte mit blik hen i den retning , hvor bakkerne skjulte den store , ækle mands hus , og holdt mig parat til at springe ind i stuen , hvis han atter måtte vise sig . 
Imidlertid gled tiden hen i spøg og leg , og vi nærmede os den dag , da jeg atter skulle hjem til byen , til mine forældre . Niels Skytte havde jeg ikke set siden , og det ubehagelige indtryk fra mit første møde med ham havde kun ladet ganske flygtige træk tilbage i min barnesjæl . 
Så var det en dag , at vi som så ofte vare gåde ned til mosen for at øve vor yndlingsidræt , 

at fange gedder . Forsynede med de fornødne stænger med påbundne løkker af hestehår , havde vi just placeret os på det sted af mosen , som af gårdmandssønnen , der var med mig , var betegnet som det , hvor de eftertragtede fisk især søgte hen . 
Anspændende vor synsevne , stirrede vi ned i det stille , klare vand , mellem hvis lange , seje bundplanter gedderne plejede at stå . 
Lidt efter kom også en stor , gammel fisk svømmende , så stor , at jeg følte mig helt ilde til mode ved at betragte dens kolde , stålgrå øjne , som den syntes at vende op imod os , medens den ved langsomme bevægelser af finnerne svævede hen over den sorte , dyndede bund . 
Min sportsfælle , som var noget ældre end jeg og mere resolut , førte forsigtigt sin snøre ned i vandet for at lede den ind over geddens hoved , og så ved et kraftigt ryk at kaste den gamle mosebeboer på land . Men hvor sikker og øvet han end var , lykkedes det ham dog ikke , da Løkken var for lille og ved sin berøring advarede gedden , hver gang han troede sig aller sikrest på sin fangst . 
Efter således at have gjort nogle forgæves forsøg , kastede han stangen fra sig og bad mig om at holde øje med fisken , medens han løb over til hestene på engen for at hente stof til en længere snøre . 
Jeg passede trolig min post , hvilket for øvrigt 

var let nok , da gedden blev stående ubevægelig stille og kun ved den taktmæssige bevægelse af sin brede mund forrådte , at den var et levende væsen . 
Men tiden gik uden at min kammerat lod sig se igen . Som han senere fortalte mig , havde en af de unge plage rykket sig løs , og han havde da fornuftigvis tænkt på at indfange og tøjre denne , før han atter gik ned til mig . 
Som jeg således stod bøjet ud over mosens dybe vand og ufravendt betragtede den store fisk , hørte jeg pludselig i nogen afstand bagved mig et menneskes hæse , stønnende hoste . 
En voldsom angest greb mig i samme nu og sammensnørede mit bryst ; jeg havde hørt denne stødende , rallende lyd engang før , og nu greb skrækken mig med samme voldsomhed som den aften i begyndelsen af mit ferieophold , da jeg så Niels Skytte træde ind af døren til borgestuen . Jeg vendte mig om , — jo , der kom han oppe på bakken — lige ned imod mig — bærende en tyk , knortet stok , som han i sin voldsomme hosteanstrengelse svingede frem og tilbage . 
Aldeles skrækslagen , ude af stand til at tage nogen som helst beslutning , stræbte jeg instinktsmæssig bort fra dette for mig så rædselsfulde syn  .  .  . Tårerne blændede mine øjne , jeg tabte fodfæstet og styrtede med råbet :  » Moder ! Moder ! «  ned i mosens mørke , dødssvangre dyb  . . . 
Langsomt sank jeg nedefter , idet jeg kramp 

agtig omklamrede de slimede stængler , der favnede mig i deres stærke net . Tusinde tanker , skarpe og klare , gennemføre mit hoved i et eneste sekund  .  .  . Fader — , moder — , min lille søster derhjemme i vuggen — , Niels Skytte og gedden med de kolde , stirrende øjne  .  .  . ; så så jeg op mod lyset , som glitrede deroppe , og den voldsomme susen i mine øren formede sig til en vidunderlig dejlig musik , der lullede mig i søvn  .  .  . 
En heftig rystelse i vandet og synet af et stort , mørkt legeme , der i flakkende omrids sænkede sig ned over mig , vækkede mig endnu en gang til live — , så faldt jeg atter hen som dødens bytte  .  .  . 
Da jeg igen vågnede op til lyset og livet , fandt jeg mig liggende på mosens stride tuer med hænderne endnu fastknyttede om de saftige vandplanter dernede fra dybet . En varm , velgørende vind strøg hen over mit ansigt — , jeg slog øjnene helt op , — der stod Niels Skytte bøjet over mig , med sine klæder og det stride hår og skæg dryppende af vand . Men han forekom mig ikke mere som den ækle , frastødende mand , der indgød mig skræk ; han smilede så lykkeligt til mig , hans kinder vare farvede med en let rødme , og i hans øjne lyste en så inderlig glæde og tilfredshed , at jeg følte mig rolig og glad ved hans nærværelse . 
Han løftede mig op til sig og kyssede min våde pande og mine øjne — jeg fandt mig rolig 

deri . Så holdt han mig i sine rystende arme ud fra sig og betragtede mig med så varmt og ømt et blik , at det mindede mig om min moder , og jeg smilede til ham . 
» Hvad her er sket «  , sagde han , og hans stemme lød samtidig vemodig og lykkelig ,  » vil du aldrig glemme , min lille dreng ; thi hvad der gør indtryk på en barnesjæl glemmes aldrig ; og når du bliver en mand , og det engang skulle føje sig således , at du får den gamle præst i Hågerup derovre på Fyen i tale , så sig ham , at i denne stund fangede Niels Skyttes gamle hjerte fred  .  .  . «  og medens han hulkende trykkede mig ind til sig , knælede han ned på tuen og bad . Så løftede han mig op på sine skuldre og ilede med den kraft , som øjeblikkets spænding forlenede hans af svindsotten hærgede lgeme , op over bakkerne , op til gården , hvor man modtog mig og ydede mig den pleje , jeg så hårdt trængte til . 
Nogle dage senere fulgte jeg med gårdmanden og min fader , som efter lægens råd var kaldet derned , over til Niels Skyttes hus . 
Lunt og hyggeligt lå det med den lille have nede mellem de høje banker , der som en sidste antydning af højdedragene ved vesteregede strække sig ned mod nestelsø og Mogenstrup . Hvid og sirlig kronede skorstenen tagets gule strå ; men ingen røg forrådte tilstedeværelsen af det lille hjems ensomme beboer . En broget kat strøg sig kælent op ad os , da vi trådte ind gennem den 

lille låge , der førte ind til haven , livor nogle store , spanske høns løb kaglende omkring . Henne fra gærdet lod en ged sin lokkende brægen høre , medens den med det spændte yver sprang varsomt hid og did . 
En gammel mand kom os i møde i døren . 
» Det er nu forbi , «  sagde han med en betegnende bevægelse hen imod stuedøren ;  » Præsten er nylig kørt herfra . « 
Inde i stuen slog os en lummer , bedøvende lugt af Muskus i møde . En knugende stilhed , kun afbrudt ved stueuhrets træge , dumpe lyd herskede i det lille Kammer , over hvis fattige bohave der hvilede et velgørende skær af fred og hygge . Nogle kraftige gyldenlak og asters strakte deres blade tæt op under den stribede gardinkappe og dæmpede dagslyset ; men gennem dørsprækken glitrede høstsolen ind og skød sig i en gylden stribe hen over gulvet , helt hen i krogen , hvor sengehimmelen mørk og tung bredte sig over Niels Skyttes afsjælede legeme . De grove hænder vare foldede over brystet , og ansigtet , der var vendt imod os , var så roligt og smukt med det lykkelige gudhengivne smil over de barske træk , at det var som om han kun sov . 
Stille og rolig var han gået bort , stille og ensom , som han engang for mange år siden var kommet der til egnen , hvor han havde lejet det lille hus mellem bankerne . 
Han havde ikke som jeg haft ungdommens 

livskraft at sætte imod den hårde sygdom , som også greb ham efter hændelsen dernede ved mosen . Eller havde et kærligt forsyn set hans årelange sorg , hans ædle , dybe anger , som han skjult for sine omgivelser havde båret i sit brave hjerte gennem de mange år , havde en alvis styrelse forlænget hans dage og først slukket hans livsflamme , da han havde udført den kække dåd , der skaffede ham den tabte sjælefred tilbage  ? 
Dengang forstod jeg det ikke ; jeg stod da ved begyndelsen , han ved afslutningen af den række tildragelser , hvis enkeltheder jeg først mange år senere skulle erfare . 
Kære , gamle Niels Skytte , — hvor vil jeg nogen sinde kunne glemme dig , — du , som frelste mit unge liv fra døden , — du , som trods din alder og skrøbelighed intet øjeblik betænkte dig på at udføre den menneskekærlige handling , som mangen ung mand ville være veget tilbage for — . Og om jeg end blev så gammel , at jeg kunne glemme hin dag , da jeg stod ved dit dødsleje og med et barns uskyldige andagt betragtede dit ansigt , som endnu under dødens stempel havde bevaret genspejlingen af den fred , du endelig havde fundet , om jeg end oplever den dag , da jeg har mistet erindringen om enkelthederne af tildragelsen dernede ved mosen , til min sidste stund vil jeg dog mindes dine ord ; thi  » hvad der gør indtryk på en barnesjæl , glemmes aldrig «  . 
Hvil så i fred under tuen dernede på den 

lille kirkegård ; nu fatter manden alt , hvad barnet dengang kun så dunkelt anede . 
Tunge dage vare gåde hen over Danmark under min opvækst . Hårde , næsten dødbringende stød havde man tilføjet vort fædreland — , stød , som derovre , hvor de kæmpende masser mødtes , fik så mangt et ædelt hjerte til at briste — , stød , der i dump genklang lød hjem til de gamle , i hvis ængstelige , bekymrede træk vi børn kunne læse begivenhedernes frygtelige alvor  .  .  . 
Vi så dem komme hjem . Sårede , febersyge , udmattede trak de i tavse kolonner gennem gaderne , med sorg og skuffelse hvilende over de skæggede , vejrbidte ansigter ; men bag resignationens bitre skygge luede det ubøjede mod i fortrøstningsfuld længsel efter det næste møde  .  .  . 
Så lagde de våbenet bort og spredtes i hjemmene , trøstede de gamle og belærte os unge , højnede vort bryst ved deres kække , djærve sange . 
Jeg voksede op og  » blev en mand «  . En inderlig længsel efter at se de steder , hvor de havde kæmpet og lidt , de egne , som gennem deres fortællinger vare blevne os så dyrebare , drev mig til Sønderjylland . 
Det var en efterårsdag , jeg kom derned . 
Ensom gik jeg hen over markerne , alene med mine tanker og de hellige følelser , som jeg i 

kraftige , fulde drag havde suget fra de hjemvendtes læber . 
Hvor storme tankerne dog ind ved en sådan vandring . — — derovre ligger kirken , stille og venlig ; der var det , de bede sig fast hin barske vinterdag — den lille , seje skare , hvis ufattelige mod og tapperhed mod overmagten hele Evropa betragtede med andægtig undren — ; derovre foran skoven hyller mosen sig i sine gråklamme dampe , som ville den skjule , hvad den gemmer i sit mørke dyb ; men i de sære , luftige slørbølger former der sig for mig som et spejlbillede af de blege træk , som hvile dernede — — . Og hist nede bugter åen sig ind mellem bakkerne , ned mod vadestedet , hvor kampen stod hin vintermorgen , da de blev overrumplede — — .  » Hør , hvor de drøne , de taktfaste trin mod den ishårde jord — , i løb komme de ansættende , med pikkelhjelmenes blanke beslag blinkende i morgenrøden . De bøje ned mod vadestedet i tætte , kompakte rækker ; led for led , snorret som på eksercerpladsen , svinge de ind på vejen , der fører ned til åen  .  .  . Og dernede i lavningen , halvt skjult af de rimdækte siv , ligger den lille flok , som skal tage imod dem , som skal holde dem hinsides åen til hovedstyrken er bleven allarmeret  .  .  . Umuligt 1 de blive knuste under vægten af den mægtige orm , der bugter sit pansrede legeme ned over vejen  .  .  . Men se , de springe op og stille sig parat — de trykke sig fast sammen foran vadestedet ; hver mand ved , hvad 

det gælder  . . . . Nu brager salven deroppe fra vejen , og atter — og atter — ak , hvor tyndes de ud dernede , hvad nytter deres få skud mod den faste , levende mur , der ustandselig avancerer fremad ? Vil deres unge førers kække eksempel kunne holde modet oppe hos dem til undsætningen kommer  ? Ja sikkert , så rolig og mandig han kommanderer sine folk , trods de skinnende nye løjtnants distinktioner . Men hvad er det  .  .  .  ? han vakler — hans stemme svigter — truffen i halsen — og han segner ned i sneen , der grådig suger hans unge , varme blod  .  .  . De blive urolige , de få , som endnu er tilbage —  » Skal vi da dræbes her til sidste mand — «  og de lytte bekymrede efter den ventede undsætning . —  » Tilbage , «  hviskes der ængsteligt prøvende , da den næste salve deroppe fra vejen slår ned imellem dem — kun fem mand tilbage — , og de ile til for at løfte deres unge , døende fører op — de ville have ham med ; men han vil formå dem til at blive , læberne bevæge sig — ikke en lyd — truffen i halsen — , så peger han med sin sidste kraft ned i sneen , der farves af hans blod  . . . en gysen gennemfarer dem , et mægtigt indtryks gysen  . . . . . . . .rødt og hvidt  .  .  .  » Dannebroge ! «   . . . og de slutte atter sammen , medens han segner tilbage , smilende ved lyden af de kendte toner , der fører undsætningen frem  .  .  . « 
Således repeterer jeg i tankerne fortællingen , medens jeg vandrer ned mod vadestedet . 

her var det altså , her fandt de ham , da slaget var endt , endnu pegende på sit  » Dannebroge «  med den henstrakte , stivfrosne hånd . 
Så gik jeg op over vejen ad byen til . 
Henne hvor vejen svinger op mod den lille købstad , gik en gammel Bonde og pløjede langs vejkanten . 
» Er dette den nærmeste vej op til byen ? «  spurgte jeg , medens jeg sagtnede mine skridt . 
» Ja , blot lige frem , «  svarede han og betragtede mig fra siden . 
Så fulgtes vi et stykke fremad , jeg på vejen , den gamle inde på Marken , stønnende om kap med de to usle heste . 
» Det er et drøjt arbejde , de der har , «  begyndte jeg igen . Jeg ville indlede en samtale med den gamle , han havde jo hjemme her og kunne vist fortælle mig meget . 
» Ja , «  stønnede han med et nyt sideblik ,  » Jorden er tung her . « 
» Nå—å , er den det , «  mente jeg .  » Men de er jo også en gammel mand . « 
» Å ja , men det er vel endda ikke det , «  sukkede han og skottede hen til den sort-hvidstribede vejviser derhenne ved svinget . 
Nu forstod jeg ham .  » Ja til visse , den er tung , «  og jeg sprang ind over grøften og knugede den gamle , grove hånd , som han rakte mig i møde , medens en varm strøm steg op og for et øjeblik 

forjog den tunge sky , der hvilede over de gamle træk ;  » ja til visse den er tung . « 
Oppe fra byen lød klokkeklang ned til os . En sagte luftning førte de dybe toner hen over egnen . 
Den gamle Bonde standsede hestene og blottede hovedet . 
» Nu bliver han begravet «  , sagde han ,  » den unge løjtnant , som faldt dernede ved åen «  . 
» Bliver han begravet ? «  spurgte jeg uden at fatte meningen . 
» Ja , i Morges grov de ham op nede på min eng ; de har såmænd været her mange gange for at finde ham , for hans gamle fader havde jo ingen fred , så længe drengen lå dernede ; men så i sommer , da min Christian kom hjem , så kunne han huske stedet , hvor de havde lagt ham , og så skrev jeg over til Hågerup , at nu vidste vi , hvor de kunne finde ham . De kan nå det endnu , når de skynder dem «  , vedblev han ,  » det er nok smukt , tror jeg , hans gamle fader er med herovre , han vil selv forrette begravelsen . « 
Og medens jeg skyndsomt sagde den gamle farvel og ilede op til byen , dukkede der i mine tanker en gammel erindring frem , erindringen om Niels Skytte og hans ord hin dag ved mosen :  »  .  .  . og når du bliver en mand og det engang skulle føje sig sådan , at du får den gamle præst i Hågerup derovre på Fyen i tale  .  .  . «  , og bonden , som jeg nylig havde talt med , havde jo sagt :  »  .  .  . og så skrev jeg over til Hågerup  .  .  . «  hjertekilden . 2 

og  »  .  .  . hans gamle fader er med herovre , han vil selv forrette begravelsen . « 
Skulle det virkelig  » føje sig sådan «  , at jeg her på dette sted  » skulle få den gamle præst i tale ? «  han , som sikkert kunne fortælle mig om Niels Skytte og bringe rede i alle de tanker , som hans ord hin dag havde affødt . 
Inde på kirkegården , helt henne i et beskedent hjørne , havde man åbnet en lille plet for helten dernede fra åen . Kærlige hænder havde varsomt hævet hans jordiske støv op af den grav , som kammeraterne havde gravet for ham , da slaget var endt ; kærlige hænder havde båret det hid og sænket det ned i den lille kirkegårds venlige skød , hvor alt så mangen brav soldat havde fundet hvile , og den samme trofaste røst , som havde lydt ved hans vugge , som havde oplært ham i tugt og ære og podet heltemodet i hans unge hjerte , den samme røst skulle nu med sin sidste kraft lyde hen over graven og lyse velsignelsen over ham . 
Forsigtig , for ikke at forstyrre , gik jeg hen mellem gravene og nærmede mig stedet . Ovre fra kirken førtes klokkernes dirrende klagen ud over krigergravene . En sagte , kølig vind hviskedee i hængepilenes toppe og bar de lange , sitrende blade som tårer til jorden . 
Oppe på graven , tæt foran mig , stod den gamle præst støttet af en ung mand , som holdt ham ved armen . 
Med et roligt blik så han ud over de få til 

stedeværende ; der var jo også gået mange år , siden han modtog budskabet om det store offer , fædrelandet havde krævet af ham , og den første , dybe smerte havde med årene forandret sig til en stolt glæde over sønnens dåd . 
Med en stemme så klar og kraftig som var det en ung mand , der talte , hørte jeg ham fremsige de sidste ord af bønnen . 
Jeg forbavsedes over hans fasthed , der mindst af alt lod formode , at det var støvet af hans eget kød og blod , han her skulle stede til hvile ; men så slog mindet om den kære søn med voldsomhed tilbage i det gamle faderhjerte , mindet om den lille , lyslokkede dreng , der havde tumlet så muntert derhjemme i præstegården , mindet om den tunge højtidelige time , da også han havde følt sig kaldet til hjælp for fædrelandet , da han drog bort for aldrig mere at vende tilbage , og medens tårerne store og tunge bare det sidste farvel ned i graven , overfaldtes den gamle mand af en så heftig skælven , at jeg , for at forhindre en ulykke , hurtig trådte frem og greb hans hånd . 
» Hvil så i fred «  , hørte jeg ham hulke , da vi førte ham ned fra graven ,  » Du døde for Danmark «   . . . og medens en trodsig tanke for et øjeblik rødmede hans ædle pande tilføjede han ,  » og du hviler , trods alt , hvad der er sket , i Danmark . « 
Ved udgangen fra kirkegården , hvor hans vogn holdt , sagde jeg ham farvel . Jeg havde da , uden at forstyrre de alvorlige tanker , der beskæf-9* 

tigede ham , haft lejlighed til at nævne mit navn og udbede mig en samtale den påfølgende dag . Han opgav mig hotellet , hvor han boede med sin søn , og indbød mig venligt til et besøg , idet han takkede mig for den hjælp , jeg havde ydet ham . 
Næste dag lod jeg mig melde på hotellet og blev straks modtaget af den gamle herre , der netop havde rejst sig fra middagsbordet og nu kom mig venligt i møde . 
» Ah ! det glæder mig «  , udbrød han .  » Kom , lad os gå op på vort værelse , min søn vil se sig lidt om i byen , så vi kan tale uforstyrret sammen . « 
Da vi havde taget plads , spurgte han mig om mit ærinde , og jeg fortalte ham da i korthed , hvad der hin dag i min barndom var passeret mig , og det hverv , min redningsmand havde givet mig at udføre . 
Han fulgte min beretning med stigende interesse , og da jeg sluttede , sagde han : 
» Ja , min unge ven , jeg er virkelig den mand , som Niels Skytte gav dem ærinde til , ja , nu husker jeg det , hm ! ja , det var en aften for mange år siden , at han kom til mig . Hvor forunderligt , hvor forunderligt dog , at vi nu skulle føres sammen her . Så har han altså båret mine ord hos sig i de mange år og haft en trøst i dem , indtil den almægtige har virkeliggjort dem og bragt ham fred . « 
Og da jeg fremførte ønsket om at høre noget nærmere om Niels Skytte og betydningen af hans ord , fortsatte den gamle præst efter at have tænkt sig lidt om : 

» Det var en aften , samme år som jeg var bleven kaldet til sjælesørger for menigheden i håge-rup og tilstødende sogne . Jeg var netop vendt tilbage fra et af de mange besøg , jeg jævnlig aflagde mine sognebørn , og som denne dag var trukket længere ud end sædvanligt på grund af et ophold , jeg måtte gøre hos en syg kone i et af nabosognene . 
Det havde regnet lidt hele dagen , og henimod aften , da jeg kørte hjem , var regnen tiltagen , så at jeg var aldeles gennemblødt , da jeg endelig nåde mit hjem . 
Medens jeg stod i forstuen og afførte mig mit våde overtøj , blev døren ude fra gården pludselig revet op og en høj , kraftig mand trådte ind . Han var iført den klædelige dragt , som dengang brugtes af herregårdsskytterne , kun hatten manglede , så det tætte , sorte hår , der var gennemblødt af regnen , faldt uordentlig ned over hans pande og gav ham et vildt , frastødende udseende , 
hans klædning var våd og tilstænket med smuds , hans ansigt var rødt og oppustet og tydede på en nylig overstået voldsom anstrengelse , hvilket også sporedes i brystets heftige bevægelser , som han søgte at dæmpe ved at presse sine hænder imod det . 
Ligesom han syntes at blive forbavset ved så pludselig at se mig , må jeg tilstå , at også jeg blev forbavset , ja forskrækket ved så uventet at stå overfor denne mand , der var mig fuldstændig 

fremmed ; men min svaghed får sin undskyldning deri , at denne mands ville , usikre blik , og den omstændighed , at han blev stående lige for mig uden at ytre et eneste ord , der kunne forklare hans hensigt , gav mig stof til allehånde gisninger . 
Inde fra dagligstuen kunne jeg høre min hustru og mine børn passiare , og idet jeg bebrejdede mig min svaghed og ihukom , at jeg var den , der skulle værne om dem derinde , hvis det var en ugerningsmand , jeg havde for mig , mandede jeg mig op og trådte hen til ham . 
» Hvad ønsker du , min ven ? «  spurgte jeg så roligt , som det i øjeblikket var mig muligt ; men hvor forbavsedes jeg ikke ved at iagttage den forandring , der foregik med ham ved lyden af min stemme . 
Et øjeblik så det ud , som om en voldsom skræk greb ham , som om han ville flygte ud af døren og fjerne sig lige så uventet , som han var kommet til syne ; men så vendte han sig atter mod mig og betragtede mig med sit usikre , forskræmte øjekast . 
Pludselig vekslede hans ansigtsudtryk atter , og idet han pressede sine hænder mod ansigtet og store tårer perlede frem mellem hans fingre , sagde han med en stemme så oprigtig og hjertegribende , at jeg endnu synes at kunne høre ham :  » Ak gud , trøst mig , hjælp mig ulykkelige mand . « 
Jeg var nu på det Rene med , at han ikke , som jeg først havde troet , var et menneske , der var kommet i mit hus med onde hensigter ; men 

at det var en ulykkelig , sorgbetynget mand , der stod for mig , et menneske , der trængte til min trøst . 
» Vil du tale med mig , min ven ? «  spurgte jeg , idet jeg beroligende lagde min hånd på hans skulder , og da han endnu ikke svarede , men kun fortsatte i en lydelig hulken , viste jeg ham ind i mit studereværelse og bad ham tage plads , idet jeg lovede ham straks at komme tilbage . 
Jeg skyndte mig da at hilse på mine kære og skifte det nødvendige tøj , hvorefter jeg gik ind til ham . 
Da jeg forlod ham , havde jeg set ham sætte sig på en stol , der stod ved mit skrivebord , men da jeg atter trådte ind , var stolen tom . 
Det for mig da lynsnart gennem tanken , at det vist alligevel havde været en af de mange omstrejfende skælmer , som dengang var en sand plage for ærlige folk , at han havde forstået at bedrage mig og nu havde benyttet sig af min korte fraværelse til at bestjæle mig . 
Angrende min uforsigtighed havde jeg just et forbitret udbrud på læben , da jeg blev opmærksom på en mumlende lyd fra den modsatte ende af værelset . Jeg så derhen og opdagede ved skrivelampens dæmpede skær min ubekendte gæst , der knælede på gulvet med hovedet bøjet mod de foldede hænder , som han støttede mod min sofa . 
Over denne sofa hang et stort maleri , forestillende frelserens vandring på havet , hvilket min hustru engang i vort ægteskabs første dage havde foræret mig , og som jeg så ofte selv havde hentet 

trøst og styrke fra , når mit sind var tungt og verdens mange sorger trykkede mig . 
Det greb mig derfor med en højtidelig alvor , at jeg nu fandt manden i denne stilling under det samme billede , denne mand , hvem jeg nys havde stået i begreb med at dømme så strengt . 
Jeg nærmede mig ham sagte , uden at han bemærkede mig og blev her vidne til den bekendelse , som han måske ellers aldrig ville have aflagt for noget menneske . 
Forsigtig bøjede jeg mig frem for at høre hans af klagende gråd afbrudte ord : 
»  .  .  . uskyldig  .  .  . intet blod ved mine hænder  . . . og dog var det mig , der gjorde det  .  .  . mig , der sænkede den lille dreng ned i hjertekilden  .  .  . det var min hånd , der trak i snoren  .  .  . men jeg vidste jo ikke , hvad det betød  .  .  . var ham , der havde bestemt barnet til døden  .  .  . han er morderen  .  .  . men jeg ulykkelige  . . . . har jo dog dræbt barnet  .  .  . han  .  .  . Barnet for at vinde guld  .  .  , jeg nogensinde finde fred og hvile  .  .  . altid tænke på det lille barn  .  .  . dybe vand  .  .  . vidne imod mig på dommedag  .  .  . «  her blev hans gråd så heftig , at jeg ikke mere kunne fatte ordene ; men jeg havde hørt nok til at forstå , at han havde været et redskab i en uslings hånd ved udførelsen af mordet på det lille barn , som han gentagne gange havde nævnet , og at dette barn var druknet . 
Jeg blev imidlertid stående bag ved ham uden at forstyrre ham i hans smerte ; men da han nogen 

tid efter syntes at blive roligere , gik jeg helt hen til ham og lagde min hånd på hans arm med det oprigtige ønske at kunne bringe ham trøst . 
» Stå op , min ven «  , sagde jeg , og idet jeg pegede på billedet , hvor frelseren hæver apostelen op af bølgerne , vedblev jeg :  » den herre , der i sin nåde har trøst og hjælp for alle , som er stedte i nød , har også hørt dine ord , og han vil også bringe dig trøst og hjælp , såsandt du tror på ham og kun vandrer hans veje «  . 
Men i det angstfulde blik , hvormed han betragtede billedet , lå en så grænseløs fortvivlelse , at jeg fandt det rettest , at lade ham være ene med sin sorg endnu en lille stund , før jeg atter ville prøve mine ords beroligende indflydelse på ham . 
Jeg trængte også selv til at være ene , for i ro at kunne tænke over , hvad jeg her havde hørt , og hvad det i dette tilfælde var min pligt at foretage for at komme til klarhed over , hvor og hvorledes den forbrydelse var forøvet , som han havde talt om . Jeg var også i tvivl om , hvorledes jeg skulle forholde mig overfor dette menneske , der måske var det eneste vidne mod den egentlige forbryder . 
Jeg gjorde ham da ved en håndbevægelse forståelig , at jeg ville forlade ham og nærmede mig døren ; men han greb hurtigt min hånd og bad mig om at blive . 
» Jeg tør ikke være alene , bliv hos mig «  , bad han ,  » mit hoved brænder , og her , her «  , vedblev han , 

medens han med voldsomhed slog sig for brystet ,  » her piner det mig og vil aldrig ophøre dermed , så længe jeg lever . « 
En pludselig tanke greb mig . Måske skulle jeg ad en anden og simplere vej søge at bringe ham den beroligende trøst ; jeg tænkte nærmest på at forme et billede i hans sjæl , som kunne yde en øjeblikkelig modvægt mod det , der nu så aldeles beherskede ham . 
» Vær rolig , min ven «  , sagde jeg ;  » der er en herre over os alle , han ser ind i menneskehjertet , og ved altid at føre vore veje til vort eget bedste ; måske vil han engang føje det således , at den der ubevidst sendte et barn i døden , kan give et andet tilbage til livet og derved vinde sin sjælefred tilbage . « 
Jeg så , at han gik ind på min tanke , at dette nye billedes lyse , skønne farver som en mild balsam sænkede sig i hans sjæl , og nu ser jeg , nu overvældes jeg af den uendelige visdom , som dengang lagde mig de ord på læben , de ord , som han altså har båret i sit hjerte , indtil den samme visdom lod dem virkeliggøres ved den begivenhed , som de , min unge ven , nylig fortalte mig . « 
Med spændt opmærksomhed havde jeg lyttet til den gamle herres fortælling ; jeg var jo nu betydelig nærmere ved forståelsen af Niels Skyttes ord , ja den gåde , som disse ord havde været for mig , var jo egentlig nu løst ; men løsningen havde affødt nye spørgsmål , som jeg higede efter at få besvarede . 

» Gav han dem så senere oplysning om , hvem der var den egentlige udøver af mordet på barnet  ? «  spurgte jeg . 
» Nej , han ikke «  , svarede den venlige , gamle præst ; men jeg fik det på anden måde at vide . Niels Skytte så jeg aldrig siden , og de ord , jeg nylig gentog for dem , vare de sidste , jeg nogen sinde fik lejlighed til at henvende til ham ; thi da jeg bemærkede den ro , der sænkede sig over ham , medens mine ord fæstnede sig i hans sind , benyttede jeg øjeblikket til at fjerne mig ; men da jeg kort efter kom tilbage til studereværelset , hvor jeg havde forladt ham , var han gået bort lige så uventet , som han var kommet . Kun nogle ilsomme , lette trin , som af et menneske , der sætter af sted i vildt løb , lød nede fra vejen , som fører bag om kirken . 
Den eneste vejleder , jeg havde at gå efter , var det ord  » Hjertekilden «  , som han havde nævnet , da han lå knælende under maleriet ; det-havde jeg mærket mig , ligesom for øvrigt alt , hvad han havde sagt , stod klart for mig . 
Hjertekilden var en lille sø , der lå i nærheden af en senere nedbrændt herregård nogle mil fra mit hjem , og der måtte jeg altså kunne få de nærmere oplysninger om hvad jeg havde hørt . 
Jeg talte samme aften med min hustru derom , og da jeg havde fortalt hende alt , fra det øjeblik , Niels Skytte kom i mit hus , til han atter så pludselig forlod det , blev vi enige om , at jeg skulle 

tage derover , for at jeg ved min meddelelse om min sælsomme gæst og hans ytringer kunne bidrage til at sprede lys over den mørkets gerning , som var forøvet derovre «  . 
Her afbryder jeg præstens beretning , hvis slutning jeg senere skal gøre rede for ; thi hvad den gamle herre således fortalte mig , og hvad det senere er lykkedes mig at samle af små brudstykker hørende til det samme led , har min pen da — med frit valg af navne- og stedsangivelser — formet således : 
når man følger den vej , der fra Fåborg fører langs helnæslandsbugten over jordløse og Flemløse til Assens , vil man omtrent ved Falsted kunne se en allé af høje , gamle egetræer , der i lige linie fører ind i det åbne dalstrøg , som til højre begrænses af de store dunkle skove , der strække sig ned mod diernisse og Stenstrup , og til venstre af det ville , kratbevoksede terrain , som i nordvestlig retning når helt op til flenstofte , hvor dets sidste forkrøblede buske krone Toppen af de høje skrænter , der brat og pludseligt sænke sig ned mod Lillebælt . 

når man fra det sted af vejen , hvor alléen støder til , ser op mellem de to snorlige rækker af gamle kæmper , vil man endnu finde alléens udseende ret respektabelt , måske imponerede ; men har man tålmodighed til at give sig i lag med dens knudrede , hullede bane , som i mands minde ikke er udbedret , vil man blive vidne til , hvilken ødelæggelse tidens langsomme , men sikre tand har anrettet her . Og hvad ikke ælde , lynnedslag og storme have kunnet lysne op mellem de gamle træer , har de skiftende ejeres vindesyge troligt hjulpet til , idet de fristedes af den indtægt , som det seje , benhårde ved kunne forskaffe dem . 
Dybest inde i dalstrøget , for enden af den gamle allé vil man finde nogle til dels overgroede grushobe , nogle forvitrede levninger af gammelt murværk , fra hvilket hist og her et forkullet stykke tømmer rager frem , fortællende den nysgerrige turist på en egen simpel måde om det fordums slots tragiske endeligt . 
Og som man bar sig ad med de gamle egetræer dernede i alléen , således gik det også her med den del af slottet , som ilden havde været mindre hård ved ; man rev det ned og benyttede de endnu brugelige materialier på andre steder ; kun de sletteste , sortbrændte mursten og de halvt-fortærede , møre tømmerstykker fik lov at blive på stedet ; dem brugte de fattige bønder dernede på egnen til at udbedre deres usle hytter med . 
I længst forsvunden tid havde en indvandret , 

tysk adelsmand , som havde gjort lykke ved hove , ladet dette jagtslot opføre . 
I en stilfuld , koket sammenblanding af den byggemåde , som dengang var brugelig i Norden og den lette og mere sirlige , som slottets bygherre havde givet anvisning på efter moden i hans hjemstavn , hævede det sine slanke spir højt op over de omliggende skoves højeste toppe og vinkede venligt de stolte jægere i møde , når de anstrengte og mætte af jagtens glæder vendte tilbage under dets gæstfrie tag . 
Indvendig forsynet med al den rige , solide komfort , som datidens adelsmænd satte pris på , afgav det en meget søgt samlingsplads for landets fornemste herrer , så meget mere som dets ejer var bekendt for sin gæstfrihed og sit udmærkede køkken og kælder . 
Og når så dagen var omme og jagthornets skingrende toner forstummede , når vildornen og skovens rappe springer søgte deres hvilepladser , da geniøde de høje sale af jægernes støjende latter , af sange og bægerklang . 
Og endnu ved bønderne dernede at fortælle mangen lystig historie om det glade , ubundne liv , som de høje herrer førte i de dage , jagten varede , historier , som endnu fortælles og høres med lige interesse , trods det , at de er overleverede fra mund til mund gennem mange slægtled . 
Så kom den tid , da de tyske herrer ikke mere vare velsete herhjemme , da de uagtet deres 

stolte trods dog mere og mere måtte få øjnene op for , at den jord , de betrådte , var dem fremmed . Og efterhånden som den nådens sol , der havde ledet dem hertil , formørkedes , tyndedes deres tal ud , idet de søgte hen til gunstigere egne for deres forskelligartede virken . 
I nogle år lå det stolte jagtslot øde hen . Der var tomt og dødt i disse sale , hvor der tidligere havde hersket det muntreste liv . Den dybe ro i skovene afbrødes kun af glentens hæse skrig , når den på de udstrakte vinger svævede hen over tykningerne , hvorfra vildsoens tilfredse grynten lød op som et vidnesbyrd om dens glæde over den uvante ro . 
En dag fik slottet atter besøg . 
To elegante rejsevogne kørte op gennem alléen og holdt foran den høje , brede stentrappe , der førte op til slottets hovedindgang . 
Nogle ældre herrer , og blandt disse slottets tidligere hovmester , stege ud og forsvandt for de undrende bønders nysgerrige blikke gennem den høje , spigrede egetræsdør . 
Og medens bønderne samledes i småklynger og samtalede om , hvad vel dette besøg havde at betyde , blev alt derinde lige fra kælderen til den øverste tårnluge besigtiget og vurderet og skovene bedømte og satte i pris , som gjaldt det en almindelig handel . 
Så kørte de fremmede herrer atter bort , uden 

at bøndernes stedse stigende nysgerrighed var bleven tilfredsstillet . 
Men dagen efter rygtedes det på egnen , at slottet med tilhørende skove var solgt til en gammel rigmand fra København . 
Tidligt i foråret kom så nogle håndværks-folk fra hovedstaden for at sætte slottet i stand til modtagelsen af det nye herskab . Det var en lejlighed for bønderne til at få noget at vide angående den nye ejer , og håndværkerne vidste da også at berette så meget om ham , at det gav stof nok til utallige gisninger , så meget mere som folkene just ikke holdt sig til sandheden i alt , hvad de fortalte ; thi at den nye herre hed Jens thuesøn og var ejer af umådelige rigdomme , var vel sandt ; men den pengegriskhed og strenghed , som de tillagde ham , og det hemmelighedsfulde slør , som de i ubetænksom kådhed vare enige om at hylle over kilden til hans rigdomme , var nærmest opdigtelser , beregnede på at give de videbegærlige bønder noget at spekulere på . 
Det var da også med allehånde bange forventninger , at man modtog det nye herskab , da det hen på sommeren flyttede ind . At det ikke var det gamle , lystige liv , der skulle begynde igen så man straks , thi herskabet bestod kun af den gamle herre , hans hustru og deres eneste barn , en voksen søn , og da den første sommer og den påfølgende vinter forløb , uden at de deroppe på slottet syntes at tænke på andet end at leve i 

uforstyrret ro , så sloge bønderne sig efterhånden tiltåls med den tanke at det nu skulle være således og søgte yderligere at aftvinge deres magre jorder den lille biindtægt , som de tidligere havde haft fra slottet . 
Men da foråret atter stundede til , kom der store sendinger af al slags værktøj til slottet . Stærke , særegent konstruerede vogne og kraftige heste blev anbragte i slotsgården og staldene , og fra samme tid færdedes den gamle slotsherre hver dag i skovene i selskab med sin søn og et par unge mænd , som vare ankomne i løbet af vinteren . 
For de omboende bønder , hvis naive nysgerrighed stedse fulgte , hvad der foregik på slottet , var det hele en gåde  ; et par unge karle , som gik herskabet til hånde i skoven , vidste kun at fortælle , at herrerne førte nogle forunderlige instrumenter med sig , som de stillede op på forskellige steder , der så blev mærkede ved tegn og romertal , som de unge herrer huggede ind i træerne . 
Men da der så en dag gik bud fra slottet , at hver arbejdsdygtig mand skulle indfinde sig deroppe , da de af slotsherren fik at vide , at han ville lysne op i de gamle skove og udnytte de mægtige stammer i øjemed , der ville bringe lykke og velstand over slottet og dets omboende folk , så blev der atter glæde dernede i hytterne , hvor man så længe havde levet i uvidenhed om , hvad det nye herskab ville bringe . 

nu blev der nyt liv på egnen . Alle , hvem der kunne svinge en økse , meldte sig på slottet og lod kvinderne og de gamle mænd om at passe de små jordlodder . Drengene , som endnu ikke kunne være med at hugge og læsse , blev anbragte som kuske på vognene , der befordrede det svære tømmer til Fåborg , hvor det blev indskibet . 
De samme skove , som tidligere geniøde af bøsseknald og hundeglam , af klappernes skrig og jagthornenes klare toner , fyldtes nu med lyden fra de travle økser og de gamle træers bragende fald , af piskeknald og de unge kuskes opmuntrende tilråb til hestene . 
Den gamle slotsherre færdedes daglig i skoven mellem sine folk ; de kaldte ham nådigherren , uagtet de jo nok vidste , at han ikke var af adelsslægt ; men således havde de fundet det rettest , og således passede det dem også bedst at betegne den , der boede oppe på slottet , så meget mere som denne var dem en venlig , god herre , hvis humane væsen stod i så skærende modsætning til den tidligere ejers hovmodighed , og hvis foretagende med hver dag hævede dem mere og ud af den tidligere armod . 
Men som nådigherren forstod ved venlig tiltale og opmuntrende belønninger at glæde de flittige og nøjsomme blandt sine folk og gøre sig afholdt af dem , således vidste han også at tale strenge alvorsord til de dovne og drikfældige , som hans søn eller de to fogeder udpegede for ham ; ja 

undertiden kunne han helt lade sig henrive af sin vrede , som da ikke kendte nogen grænse . Så forandrede hans ellers milde og venlige stemme sig til en hæs brølen , og de samme øjne , fra hvilke ellers kun hjertensgodhed lyste frem kunne da udslynge hvasse lyn , der naglede synderen til stedet ; så antog det fine , blege ansigt et gråt , uhyggeligt skær , der så så meget uhyggeligere ud , som den smalle , blå åre , der ellers prydede hans smukke pande , svulmede op som skulle den sprænges og nede over næsen formede sig i en tyk , blodrød knude , der indrammedes af de sammentrukne bryn . Således frygtede de ham , og der gik lang tid , inden nogen atter turde tiltale ham . Når han havde haft et sådant vredesudbrud , så skumledes der nede i hytterne , så kom de gamle historier om kilden til hans rigdomme atter frem , og den , som kunne lægge det grufuldeste skær over sine formodninger , den , der hver gang kunne lægge noget nyt til rygterne , som håndværksfolkene havde bragt med , var da den , hvis ord helst blev lånt øre . 
Imidlertid gik arbejdet rask fremad og viste snart sine frugter i en vis velstand , som bredte sig over egnen , hvor bønderne hidtil havde slæbt deres dage hen i armod og usselhed . Nu fik de udbedret deres hytter , vel også bygget nogle nye og bedre ; hist og her blev også besætningen forøget med en ko eller et par får , og når de om søndagen samledes udenfor kirken , hvor de efter 

god skik stod ærbødigt ventende til nådigherren og præsten vare ankomne , faldt tiden dem aldrig lang , idet de fandt deres tidsfordriv ved at betragte og beundre hverandres påklædning ; thi også og måske især heri viste de bedrede vilkår sig i form af blanke spænder , spraglede bånd , metalknappede trøjer og lignende pynt , som kuskene hentede med hjem fra Fåborg . 
Således gik et par år , i hvilke lysningen bag slottet blev større og større efterhånden som arbejdet skred frem . 
Så en dag i foråret skete der en begivenhed , som med et eneste tag skulle kvæle den spire til fremtidig lykke , som den gamle slotsherre havde plantet på de stolte skovkæmpers grav og sætte egnen og dens beboere tilbage i den tidligere elendighed , ja gribe så dybt ind i deres tanker og følelser , at den fødte det sagn , der endnu den dag i dag fortælles dernede , det sagn , der som en ond ånd svævede over slottet og dets omgivelser , og overleveret gennem mange slægtled sænkede sig ned over den sidste ejer for at kryste ham i sin dræbende favn og hævne fædrenes synd . 
Inde i skoven , omgiven af bøgenes slanke stammer , lå en lille sø . Rolig og spejlblank strakte den sig ind under de mægtige kroner , der nejede sig frem og stirrede ned i dens dybe vand , som for at fryde sig ved deres egen imponerende skønhed . 
Kun få af egnens folk havde kendt noget til 

denne skovsøs eksistents ; men en dag , da man med skovhugsten var nået hen i dens nærhed , havde en af de unge kuske opdaget den og straks fundet på at vande sine heste her , i stedet for  . som tidligere at ride ned til slottet . Det blev fra samme dag almindelig skik at vande hestene ved skovsøen , hvis ene ende var bred og havde en flad , fast bred , som tillod kuskene at ride hestene ud i vandet . Dens modsatte ende , der dannede en snever , cirkelformig bue og gik brat og stejl nedefter til en betydelig dybde , havde de allerede fra den første dag , da de toge søen i brug , haft en vis skræk for at nærme sig , dels på grund af breddens farlige beskaffenhed , dels og særligt fordi bøgene her bredte deres tætte kroner længere ud over vandet og gav dette et mørkt , uheldsvangert udseende . 
Der dannede sig da også snart den mening , at man her havde fundet et af de bundløse dyb , som siges at kunne findes hist og her på jorden , og som altid har givet almuen anledning til allehånde grufulde gisninger . 
En morgen , da en af kuskene som sædvanlig var redet ned til søen , hørte mændene , der arbejdede ved pålæsningen pludselig nogle høje , angstfulde råb inde fra skoven og og kort efter så de den unge rytter komme sprængende tilbage så hurtigt som de svære heste formåede at trænge sig frem mellem træerne . Mændene løb ham i møde for at standse hestene og få forklaring over 

hvad der var sket ; men drengen , der rystede over hele legemet og viste alle tegn på den voldsomme skræk , der havde aftvunget ham de høje råb , formåede kun at besvare deres spørgsmål ved at pege ned mod den lille skovsø . Så løb de derned og fandt årsagen til drengens skræk : et lille nøgent barnelig , som flød ude mellem vandplanterne . 
Det gøs også i mændene , da de så dette syn , og ingen af dem fordristede sig til at trække liget i land , før de havde tilkaldt en af deres herrer . 
Der samledes snart en del mennesker om søen ; også slotsherren og hans søn kom til stede . Den gamle herre syntes især at være greben ved det uventede syn ; han gik helt frem til vandet og bøjede sig ud mod liget , som han længe betragtede , medens farven gradvis veg bort fra hans ansigt og den blå åre i hans pande svulmede op som tegn på en voldsom sindsbevægelse . 
Den unge slotsherre havde holdt sig noget tilbage ; men også hos ham sporedes en heftig bevægelse , også på hans pande viste sig det røde mærke , som han havde fået i arv efter faderen , men som her for første gang viste sig for de omstående bønder . 
Pludselig vendte den gamle herre sig om og betragtede sin søn med et ubeskrivelig strengt , forskende blik , der tvang den andens øjne mod jorden , og idet slotsherren lod et sky øjekast strejfe hen over de forbavsede bønder , vendte han sig 

atter ud mod søen og befalede at man skulle trække liget i land og bringe det op på slottet . Så ilede han bort , fulgt af sin søn , som han ved et tegn befalede at følge sig . 
Hvad der oppe på slottet foregik mellem de to , fik aldrig noget menneske at vide , kun troede en af skovhuggerne , der havde haft et ærinde op på gården , at have hørt nådigherrens brølende stemme og den unge herres klynkende bøn om skånsel . 
Imidlertid skaffede folkene i hast nogle lange grene , som de bandt sammen , san de kunne nå ud til det lille lig , der snart i vuggende og drejende bevægelser nærmede sig bredden . 
En stor , kraftig Bonde , der syntes at være den drigstigste i forsamlingen , tilbød at bringe liget bort ; så gjorde han korsets tegn over dets pande og bryst , bredte varsomt sin kofte over det og bar det op på slottet , som det var befalet . 
Langsomt , tavse gik bønderne tilbage til deres arbejde . Det , at de så pludselig blev stillede overfor en åbenbar forbrydelse , havde gjort et dybt indtryk på dem . Men der var en omstændighed , som især havde berørt dem , det var deres slotsherres og hans søns besynderlige adfærd dernede ved søen . 
Der dvælede en tanke hos dem alle , en tanke , som de næppe kunne eller turde fatte endsige udtale , uagtet den med voldsomhed lagde beslag på deres ringe fatteevne og påtvang dem et utal af forvirrede formodninger . 

i tavshed fortsattes arbejdet dagen igennem . Da aftenen kom , gik de hjem , stille og tankefulde . Først hjemme i hytterne , i deres egne , hjemlige omgivelser vovede de at forsøge en rolig bedømmelse af alle de uklare fantasifostre , som begivenheden ved skovsøen havde udklækket , og som havde beskæftiget dem siden . Forrest og klarest stod billedet af det lille , nøgne lig og den voldsomme forstyrrelse , synet af det havde øvet på de to herrer deroppe fra slottet ; længere tilbage og stedse dunkiere og mere indviklet formede baggrunden til dette billede sig i et ængstende , fantastisk Kaos , dannet af de sære rygter om den gamle herres rigdom , det stygge mærke i hans pande , som de nu også havde bemærket hos sønnen og de mange fortællinger om hemmelighedsfulde skovsøers uudgrundelige vande , hvor troldfolket samledes til fest med de mørke ånder , der steg op fra dybet , indtil denne baggrund længst tilbage flød ud i de halvforglemte indtryk af alle de grufulde historier , som fra barndommen af havde været deres eneste og kæreste adspredelse i de lange , triste vinteraftener . 
De nærmest påfølgende dages begivenheder gjorde det end mere vanskeligt for dem , at finde en ledende tråd i deres egen tankegang . 
Allerede næste morgen , før de endnu vare gåde til arbejdet i skoven , rullede slottets store rejsevogn ned mellem hytterne , ad vejen til få-borg . Nogle bønder , som benyttede den tidlige 

morgentime til syslen i haverne , der stødte ud til alléen , kunne i deres forbavselse næppe få tid til at hilse nådigherskabet , som netop kunne skimtes inde bag de dækkede ruder . Kort efter kom endnu en vogn med slottets tjenende personale ; efter den fulgte to store bagagevogne . 
Hvad betød denne pludselige afrejse , der næsten så ud som en flugt ? — forsigtig bøjede bønderne hækken til side for at se , om naboen også havde iagttaget det mærkelige syn .  » Det var nådigherskabet , der rejste bort «  , lød det hviskende ind gennem hækken , så gik de grublende ind i stuen for at nyde deres morgenmåltid og pakke madkassen , som de skulle have med op i skoven . Her ventede dem en ny overraskelse . Efterhånden som de ankom til arbejdspladsen , samlede de sig i en klynge , som om de anede , at der ventede dem en meddelelse , der gjaldt alle . Den kom også og lød således , at nådigherren havde besluttet at standse arbejdet , og at der kun var anvendelse i nogle få dage for et par unge karle , som sulde hjælpe fogederne med at låse og lukke alt på slottet og sende bort , hvad der ikke skulle blive tilbage . 
Det var et hårdt slag således med et at blive stillet tilbage på de tidligere , fattige vilkår . 
Fuldstændig opgivende at finde rede og samling på de sidste dages begivenheder gik de så atter ned til deres hytter , hvis usle jordlodder nu igen for en tid skulle være deres eneste erhvervskilde , måske for stedse . 

få dage efter lå slottet atter øde hen . Bønderne samledes endnu nogle morgener deroppe , dels af vane , dels for at samtale om , hvad der var sket og da særlig om tildragelsen nede ved skovsøen . Hvor stammede det barn fra , som man havde fundet dernede ? — hvor havde man nu bragt det hen , og hvorledes stod fundet af dette barn i forbindelse med nådigherskabets pludselige afrejse  ? Det var de gåder , som de forgæves søgte at finde løsningen på . 
En dag , efter at de atter havde drøftet disse spørgsmål , gik de som ledede af den samme tanke ned til søen . Men heller ikke her fandt de noget , der kunne hjælpe dem til rette . Rolig og spejlklar som altid lå søen der med sit mørke dyb ; de to sammenbundne grene , som endnu lå på bredden , pegende ud mod midten af dybet , var det eneste synlige minde om den begivenhed , der havde grebet så forstyrrende ind i deres forhold . Tavse og tankefulde stod de en tid lang og stirrede derud — nogle ravne fløj skrigende hen over lysningen , et lille , næsten umærkeligt vindpust slog ned på vandfladen og raslede i åkandebladene derude — bønderne studsede , det gøs i dem , og vækkede ved en pludselig angest , der kom over dem , vendte de sig bort og gik hjemefter . 
Da vinteren kom , havde også den tidligere armod indfundet sig ; men nu var den dem uvant , nu gjorde den dem modløse og forknytte . Mange af mændene havde mistet lysten til arbejdet , og 

deres jorder blev forsømte , medens de svirede tiden bort på kroen . Hjemme i hytterne sagde konerne med børnene så og lede nød . De forbandede nu den mand , som så pludseligt havde slået hånden af dem , og efterhånden som de sank dybere tilbage i den elendighed , hvoraf den samme mand for en tid havde hævet dem op , glemte de helt , hvad godt han havde gjort for dem og tænkte kun på ham med had , talte kun om ham med onde ord . De lærte børnene at hade denne mand , ham , ved hvis rigdom der klæbede de uhyggelige rygter , som nu i deres had fandt skarpe , bestemte former af mord og blod ; delærte deres børn at forbande  » Manden med kajnsmærket «  og hele hans slægt , og når kvinderne om aftenen sagde samlede om kaminen , hvor de tynde , sammenpillede grene blussede og kastede store , flakkende skygger ud i den fattige stue , så var det dem en trøstende adspredelse at underholde børnene med det afkog af overtroens gyseligste fortællinger , der efterhånden havde dannet sig som en ramme om begivenheden ved skovsøen . 
Undertiden fangede kvinderne nogle af de ord og formodninger , der blev udklækkede i mændenes omtågede hjerner , når de i krostuens lumre , fordummende atmosfære drøftede de sidste Års begivenheder . Sådanne ord og formodninger trak kvinderne da som tråde ind i det væv , der islået bekymringens og hadets stærke islet , aften på aften de lange vintre igennem blev rullet op 

for børnenes undrende øjne og forklaret dem i det hemmelighedsfulde , halvhviskende tonefald , der poder indtrykkene dybt ind i barnesjælen . 
I mange år lå slottet tomt og ubeboet . Slægt på slægt tog det i arv og eje uden at benytte det , kun mindede om dets eksistents ved de afgifter , de omboende bønder måtte svare . Med de rigdomme , som stamherren til denne slægt havde efterladt sig , havde hans efterkommere tilbragt lykkelige dage i lysere og livligere egne . Men efterhånden som den gyldne kilde , af hvilken alt mange generationer havde øst , sank dybere og dybere tilbage og begyndte at true med en fuldstændig udtørring , kom slottet og dets omliggende skoves værdi atter i betragtning , dog kun for så vidt som man optog store lån i skovene eller bortsolgte udstrakte arealer deraf . Thi endnu tænkte ingen på at tage fast ophold på slottet eller selv at ulejlige sig med at udnytte de rigdomme , som hævede sig under de dunkle kroner . Vel havde den gamle stamherres efterkommere tillige med hans penge arvet mange af hans karakters ejendommeligheder , ja rent fysiske træk vare gåde i arv fra slægt til slægt ; men den flid og stræbsomhed , den lyst til arbejde , der havde frembragt de rigdomme , han efterlod sig , havde han taget med sig i sin grav . Ham havde man for længst glemt , og selv hans navn , det simple , borgerlige navn var druknet i forglemmelsens hav og det mere velklingende  » von løwenburg «  — efter et gods i tysk 

land , hvor slægten i mange år havde haft sæde — havde indtaget dets plads . 
Men nede i de små , lave hytter , der lå spredte om slottet og langs alléen , som førte derop , havde man ikke glemt ham . Ligesom hytterne og armoden vare også fortællingerne om ham og begivenheden ved skovsøen gåde i arv fra led til led . Men i årenes løb havde disse overleverede fortællinger dannet sig i mere bestemte former , havde under tidens slør antaget sagnets lette , men dog så fordringsfulde karakter . Og når vinteraftnerne kom , og kvinderne ligesom i hine tider samledes med børnene om ovnens sparsomme lue , så fortalte de de lyttende små —-således som de selv havde modtaget det — sagnet om en gammel mand , som for mange år siden havde levet deroppe på slottet , hvor han havde syslet med allehånde hemmelige kunster . De fortalte , hvorledes han havde ladet træerne omhugge på den store lysning , der fandtes oppe bag slottet , for at skaffe en festplads for de onde ånder , der samledes her , og som han stod i ledtog med . Men gyseligst lød det dog , når de kom til beretningen om det blodige mærke , som djævelen selv havde sat i hans pande som tegn på , at den gamle havde forsvoret sig til ham . Og når så de skælvende tilhøreres opmærksomhed var bleven spændt til det yderste , så kom historien om  » Hjertekilden «  , den lille skovsø oppe bag den åbne plads ; her var det den gamle mand ved hvert månes- 

skifte måtte nedsænke et lille barn for at de onde magter , der lurede nede i kildesøen kunne æde dets hjerte som løn for de tjenester , de ydede ham . Men så kunne den gamle også læse på kildens dunkelblanke overflade , hvor han kunne finde de store skatte , som han samlede , og som han til sidst en tidlig morgenstund førte bort på to store vogne . 
Således havde de skiftende slægters fantasi forstået at omdanne de virkelige forhold , ja til de mindste enkeltheder at benytte alt , hvad der kunne give deres åndsfostre det sandsynlighedens præg , der i så betydelig grad havde forhøjet værdien af alle de gamle historier . Selv de uskyldige mærker og tal , ved hvilke man i hin tid havde betegnet de retninger , som skovhugsten skulle føres i , og som i sære , forkrøblede træk endnu kunne ses på de gamle træer , havde man taget for synlige beviser på de underlige gerninger , den gamle skattesøger havde drevet . 
Til  » Hjertekilden «  , som den lille skovsø kaldtes , vovede ingen sig op . Man vidste , at den var at finde oppe bag slottet , netop i den retning , der var betegnet ved de forunderlige mærker i træerne ; men den mur , som sagnet havde dannet om den , turde ingen gennembryde . Vel kunne det hænde , at en af egnens folk kunne komme i nærheden af den , når de færdedes i skoven for at samle brænde eller skaffe lidt sul til brødet ; men når de på afstand så dens glitrende flade inde mellem 

træerne , så var det som om en usynlig magt holdt dem tilbage . 
Således holdt sagnet om hjertekilden og den troldomsmagt , den skjulte , sig til ind i vore dage . Vel gik mange af de grufulde enkeltheder tabt i tidernes løb ; men med så megen des større hårdnakkethed hævdede sagnet sin egentlige kærne : at den , der ved måneskifte sænkede et barnehjerte ned i hjertekildens dyb , ham ville dens skjulte kræfter bistå og i kildens tryllespejl vise ham , hvorledes han kunne vinde gods og guld . 
Mange , mange år vare henrundne siden hin dag og hin begivenhed , der affødte sagnet om  » Hjertekilden «  , og atter lå et ældste medlem af Jens thuesøns slægt for døden , overdragende sit jordegods til sin søn , således som det var sket fra led til led . 
Det var hr . Moritz baron v . Løwenburg , som nu overtog resterne af den fordums rigdom . I modsætning til sine forgængere var han en alvorlig , nøjsom mand , der alt længe havde haft øje for misforholdet mellem godsets indtægter og de summer , hvormed man havde søgt at opretholde det stolte navn , familien bar . Det var derfor hans 

højeste ønske ved en økonomisk og kyndig administration at genoprette sit arvegods ; men da han snart indså det umulige heri og foretrak en resolut opgørelse frem for en gradvis hensygnen på det sted , der havde set slægten i dens glansperiode , lod han sine sager ordne og rejste med sin søn Hother og den sum , han endnu turde uddrage af godset til Danmark , hvor han tog ophold på det gamle , fynske slot . 
Her levede han så i stille ensomhed , tilsyneladende kun opfyldt af tanken om at bringe dette sidste , gældbetyngede gods således på føde , at han kunne vide sin søn , der ved hans død ville stå ene i verden , sikret . Men dybest i hans hjerte rugede dog længselen efter det tabte hjem og håbet om gennem sin søn at se navnet lbwen-burg vinde frem til dets tidligere glans og betydning . 
Hother v  .løwenburg var en smuk , kraftig bygget yngling med et kækt knejsende hoved , et par fyrige , mørkeblå øjne og en for sin alder ualmindelig djærv og mandig holdning . 
Han havde mistet sin moder , da han var ti år , og fra samme tid var hans opdragelse udelukkende ledet af hans fader og en gammel huslærer , dog væsentligst efter faderens forskrifter . Disse gik især ud på , ved allehånde legemsøvelser at udvikle drengens fysiske kraft og velvære , for muligen at dræbe den spire til en snigende brystsyge , som man frygtede , han skulle have taget i arv efter sin moder . 

denne opdragelsesmethode viste for så vidt også sin gavnlige indflydelse , som der af den spinkle , blege dreng voksede en smuk yngling op , stærk og smidig , en mester i alle legemsidrætter , men det skete på bekostning af hans åndelige udvikling . 
Han lærte tidligt at foragte den gamle huslærers tørre boglærdom og vågnede først op til nyt liv , når timen var endt , og han kaldtes ned til våbenøvelserne , til gymnastikken og de ville , forvovne rideøvelser under faderens vejledning . 
Med glæde og stolthed så hr . Moritz den stedse stigende interesse , den unge elev viste for disse øvelser , der af hensyn til øjemedet blev drevne med en ubetænksom Iver ; men at den spire til brutalitet , som så let fremlokkes og vokser sig stor og stærk , hvor legemlige idrætter uden hensyn til åndens udvikling drives ud over rimelige grænser , at den i den unge Hother udviklede sig til et vildt , villiegerrigt sind , som foragtede al anden beskæftigelse end den , der gød den svulmende kraft i hans legeme , så’ faderen ikke , før Hother var nået frem til , blandt sine jævnaldrende at indtage pladsen som den dristigste rytter , den hurtigste løber , den smidigste voltigeur , men også som den dygtigste og villigste slagsbroder , og da var det for sent , da blev glæden over at have dræbt sygdomskimet forbitret af de mange bekymringer , som Hothers hang til voldsomme affærer forskaffede den faderlige lærer . 

den omstændighed , at Hothers udvikling tog en sådan ikke forudset retning , havde også været medbestemmende , da hr . Moritz valgte at bosætte sig i Danmark . Han ville tage sin søn bort fra den omgangskreds , der så ofte havde ægget det unge brushoved til at begå dumheder og føre ham til fremmede omgivelser , til et land , hvis sprog han ikke forstod . 
Således mente hr . Moritz , der nu indså det fejlagtige i sin opdragelsesmethode , bedst at kunne lede sin søn ind på den rette vej igen . Hans beregning syntes også at have nogen mulighed for sig , thi på det gamle slot , omgivet af de dybe , alvorlige skove fandt Hother vel rig lejlighed til at øve sine yndlingsidrætter ; men for hans voldsomme tilbøjeligheder fandtes her ingen næring , og han syntes efterhånden at få interesse for mere rolige sysler . 
Han forskaffede sig værktøj , med hvilket han selv fremstillede de grove planker og bræder , hvoraf han forfærdigede forskellige genstande , som han efterhånden gav bort til bønderne , der kom på slottet . Det morede ham at øve sine kræfter mod de tykke egestammer , at se dem segne for hans øksehug , og han kunne hele dage igennem arbejde ved deres gennemsavning med en Iver , som gjorde det ham godt at trætte sine lemmer til det yderste . 
Men når hr . Moritz lod ham tage plads ved sin side og søgte at bibringe ham det kendskab til forholdene , der engang skulle gøre ham det 

muligt at fortsætte faderens påbegyndte værk , når de på de smukke sommeraftener sagde på slottets høje altan og talte om deres fjerne hjemstavn , til hvis generhvervelse hr . Moritz søgte at indprente sin søn den samme kærlighed , som han selv var besjælet af , da viste sig atter følgerne af den fejlagtige opdragelse ved Hothers ulyst til et arbejde , der først gennem årelange savn og anstrengelser ville byde sit tvivlsomme udbytte . 
Ved hvilken som helst dristig bedrift , ja selv ved en voldsom handling ville Hother have været rede til at tilkæmpe sig det tabte , kunne det blot ske med samme hurtighed , som den , hvormed han så ofte i en duel eller et vædderidt havde vundet den omstridte pris ; men til en stille syslen , til en langsom , sej fremadskriden mod et bestemt mål , egnede hans ville blod sig ikke . 
Dette vidste hr . Moritz ; men om han end tid efter anden ophørte med sine forsøg på at vække Hothers interesse for sin yndlingsidé , håbede han dog , at tiden og en modnere alders indflydelse engang ville træde hjælpende til , og han besluttede sig da til for en tid at anbringe Hother på et af de store handelshuse i København , for muligen ad den vej at bibringe ham tilstrækkelig erfaring til engang at gribe roret og sejle det langsomt synkende skib fri af de mange skær , som fædrenes ødselhed havde dannet om det . 
Nu begyndte der et nyt liv for Hother ; dog var det ikke skrivepulten og bøgerne , men bylivets 

forlystelser og det vennelag , han hurtig blev indlemmet i , der fængslede ham til hovedstaden  .  .  . 
Der var forløbet et årstid , i hvilket Hother havde lært det danske sprog så godt som nødvendigt , for at han atter kunne indvikle sig i jævnlige skærmydsler med mere eller mindre brutal afgørelse , og han var allerede på vej til at blive den samme berygtede slagsbroder , som han havde været i sin hjemstavn , da skæbnen førte ham en person i møde , som syntes at skulle fylde hans sind med følelser af en blidere Art . 
En ung pige , hvis fader i mange år havde stået i handelsforbindelse med huset Winther & giede og været en kær ven af dettes chef , blev , da hun ved forældrenes død stod ene i verden , optaget som selskabsdame i huset hos denne . 
Ingeborg var en smuk , tyveårig pige , spinkel og lille , men med renhed og hjertensgodhed lysende frem fra hvert af sit ansigts ædle træk . 
Hun havde taget sig forældrenes død meget nær , og hendes fine , gennemsigtige teint syntes i lang tid ikke at ville genvinde sin friske farve ; men efterhånden som hun vænnede sig til de nye omgivelser og blev mere fortrolig med savnet af sine forældre , blomstrede sundhedens roser atter frem , og med disse vendte også livsglæden tilbage . 
Hun forstod hurtigt at gøre sig afholdt af sine nye venner , der ved venlig imødekommenhed kappedes om at erstatte hende noget af det tab , hun 

havde lidt . Men medens alle i huset elskede hende og følte sig lykkelige ved hendes selskab , lod Hother hende kun så megen opmærksomhed til del , som almindelig høflighed bød ham at udvise . Kvinder , og i særdeleshed kvinder af en så fin og  .spinkel legemsbygning som Ingeborg , vare i hans øjne væsener , der ikke kunne gøre fordring på at blive bemærkede af mænd ved andet end den medlidenhedsfølelse , som deres svage legeme måtte vække hos disse . 
Når han med familiens mandlige medlemmer kom hjem fra kontoret og man samledes om middagsbordet , eller når han en enkelt aften deltog i familiens hjemlige adspredelser , var det kun sjældent han henvendte sig til Ingeborg , uagtet hun ofte forsøgte at drage ham med ind i samtalen , eller ved direkte henvendelse til ham prøvede at bryde den tavshed , der hæmmede hendes gode hjerte i at følge sin naturlige drift : at elske alle og elskes af alle . 
Det gjorde hende ondt , at denne unge mand således lod hende upåagtet , at han ikke var venlig og underholdende som husets sønner og de unge herrer , der undertiden kom i besøg , at netop han , som havde de smukke , mørke øjne og det alvorlige , mandige ansigt , skulle være så tavs og tilbageholdende og se så stolt på hende , som ville han lade hende forstå , at han følte sig hævet højt op over det lag i samfundet , hvortil hun hørte . Og det blev hende efterhånden en kær beskæf 

tigelse at tænke på dette kolde , mørke og dog så smukke ansigt , det blev hende kært at genkalde i sin erindring de bevægelser og miner , hvormed han daglig sårede hende , men som dog aftvang hende agtelse . Undertiden tænkte hun sig ham smilende , passiarende , udrustet med de samme sirlige talemåder som de andre unge herrer ; men så syntes hun , at således ville hans væsen kun disharmonere med hans mandige træk , som dannede et så indtagende hele med hans alvorlige optræden og den fremmede accent i hans lidt ubehjælpsomme sprog . Og dog følte hun en stedse stigende trang til at fremtvinge denne disharmoni for at værne sit følsomme hjerte mod de sår , det daglig tilføjedes , og blive den opmærksomhed til del , som hun så inderlig ønskede , som hun med stedse heftigere attrå begærede , efterhånden som denne daglige tænken-på ham , denne stadige beskæftigen - sig med ham formede hendes følelser til en dyb , inderlig kærlighed . 
Vel bemærkede Hother den forandring , der foregik i den unge piges adfærd overfor ham , vel iagttog han de smukke øjnes drømmende udtryk og den lette skælven i hendes ord , der nu ikke længere klang med den tidligere frejdighed , men den hårde skal , i hvilken hr . Moritz’ opdragelses-methode havde hyllet de følelser , der skulle vække hans søns interesse for en kvinde , syntes ikke at ville lade sig gennembryde af så svage våben . 
En varm forårsdag var familien taget i 

skoven . Det var trykkende lummert , og for ret at nyde den svale skygge under træerne besluttede man at spadsere gennem skoven til det traktørsted , hvor aftensbordet var bestilt , og hvor kuskene blev beordrede at møde deres herskab med vognene . Undervejs kom man over en lille lysning , der ved sit tætte , friske grønsvær indbød til et øjebliks hvile . Medens selskabets ældre medlemmer gjorde sig det behageligt her , foreslog Ingeborg de unge at plukke skovmærker ; også Hother lod sig bevæge til at deltage i denne for ham så meningsløse adspredelse . 
I sin ivrige søgen havde Ingeborg snart fjernet sig så langt fra de andre , at de kun ved hendes friske latter og de glædesudbrud , hvormed hun hilste hvert heldigt fund , kunne høre , i hvilken retning hun bevægede sig . 
Hother , som tilfældig havde fulgt samme retning , blev pludselig afbrudt i sin søgen ved et barns høje angstskrig , der blandede sig med en hunds rasende gøen og syntes at komme fra den kant , hvor han kort forinden havde hørt Ingeborgs latter . Da han nu også hørte hende råbe , løb han i retning af lyden , der førte ham hen mod et lille skovløberhus i udkanten af skoven . 
Her blev han vidne til en scene , tilstrækkelig voldsom til at tage hele hans interesse fangen . 
En stor , kraftig buldog stod ludende over en lille dreng , som lå blødende og jamrende på jorden og søgte med sine arme at værge sig mod 

hundens bid  . . . og medens Hother forstærker sit løb til det yderste for at komme barnet til hjælp , ser han pludselig Ingeborg komme løbende fra den modsatte side og uden et øjebliks tøven kaste sig over hunden for at vriste barnet fra den . Som et lyn rejser hunden sig op og slår sine brede poter mod den unge piges skuldre ; men Ingeborg stemmer modig sine hænder mod dens strube , søgende at at holde det truende gab borte fra sit ansigt  .  .  . en kort kamp , i hvilken hundens kraftige nakke hvert øjeblik synes at skulle overvinde den svage modstand i Ingeborgs arme  .  .  . nogle skrig ved smerten af de dybe rifter , dens kløer flænge i hendes skuldre og bryst  .  .  . så segner hunden tilbage , ramt af Hothers kraftige næveslag . Og medens Ingeborg løfter barnet op og haster den tililende skovløberkone i møde , vender Hother sig mod hunden , der belaver sig på et nyt angreb . Med et råb , som den så pludselig vakte vrede presser frem fra hans strube , griber han sin lådne fjende og hugger dens hoved så voldsomt mod en træstub , at blodet flyder fra dens mund og snude . Men Hother er endnu ikke tilfreds . I vildt raseri svinger han hunden over sit hoved og slår den mod stubben — atter og atter •—• indtil dens hoved og bryst hænger som en blodig , sønderknust masse ; så kaster han den døde krop fra sig og går hen mod huset . 
Fra et selskab , der havde lejret sig et stykke fra skovløberhuset , havde nogle herrer , hidkaldte 

ved larmen , overværet den blodige afslutning på scenen . De stillede sig nu i vejen for Hother , medens en ældre , fornem herre trådte frem imod ham og gav ham sit kort med de ord : 
» Min herre , jeg er ejer af den hund , de nylig har dræbt ; de må stå mig  .  .  . « 
» Hvem er de ? Hvad vil de ? «  fo’r Hother op , idet han med et flygtigt blik på kortet trådte sin modpart tæt på livet . 
Ilde berørt ved Hothers fornærmende adfærd , men høflig og rolig svarede denne : 
» Hvem jeg er , vil mit kort kunne underrette dem om , og hvad jeg vil , må de kunne slutte dem til , da jeg allerede har nævnet mig som ejer af den hund , de nylig dræbte . Jeg forlanger  .  .  . « 
» Forlanger de måske erstatning for det kræ , der har overfaldet et lille barn og skambidt en behjertet kvinde , som kom barnet til hjælp ? «  råbte Hother i opblussende vrede . 
» Undskyld , min herre , «  lød svaret i samme rolige tone som før ,  » hvor jeg kommer fra , plejer man ikke at afbryde hinanden i en samtale , hvorledes man forholder sig i det selskab , de tilhører , er mig ubekendt ; men jeg må bede dem ikke at afbryde mig for tredje gang . Jeg beklager meget , om min hund har forvoldt nogen fortræd , og det kan kun være sket , fordi man har drillet den ; men af dem forlanger jeg — just ikke , som de formodede , erstatning , men en forkla  .  .  . « 
» Ah , jeg forstår—jeg forstår , «  afbrød Hother 

ham atter , idet han med lynende øjne trådte et skridt tilbage og rev et kort frem , som han kastede for fødderne af den gamle herre .  » Jeg venter deres beslutning — jeg er Hother v . Løwenburg , «  råbte han og slog sig med voldsomhed for brystet .  » Gør plads ! jeg har allerede forlænge ladet mig opholde af deres naragtige jamren over en ussel hund . «  da han med disse ord vendte sig for at gå , lagde den gamle herre hånden på hans skulder og bad ham at blive . 
» Vover de at berøre mig ? «  råbte Hother ude af sig selv og løftede den samme hånd , som nylig havde strakt hunden til jorden ; men en ung mand sprang frem og greb den hævede arm , medens han mønstrede Hother med et så roligt , bestemt blik , at det tvang ham til at høre de ord : 
» Min fader har ligesom vi andre ladet sig narre af deres ydre , vi troede at have en kavaller for os ; men deres opførsel her har belært os om det modsatte . Den forklaring , som min fader gentagende har forsøgt at udbede sig , vil vi derfor skænke dem . Vær så god , fader , «  fortsatte han , idet han bød armen frem ,  » vil du tage min arm , at den person ikke oftere skal se lejlighed til at fornærme dig . «  så vendte de sig bort og gik hen ad vejen . 
Hother stod som lammet til stedet og stirrede efter dem . En udfordring ville han have fundet meget naturlig som afslutning på dette møde , eller i det mindste en udveksling af nogle næveslag ; 

men den vending , sagen nu havde taget , var ham så fremmed , at den forbløffede ham og afholdt ham fra at følge sin første indskydelse , at løbe efter dem og tildele dem den tugtelse , som han mente , de havde fortjent . 
» Ha , ha , «  råbte han , da han endelig kom til besindelse ,  » ha , ha , kujoner ! Kujoner ! «  så gik han ind i huset , hvor han fandt barnet jamrende henne i en lille seng og Ingeborg siddende i en stol , hvor hun ved skovløberkonens hjælp havde forbundet sine sår , og nu samlede sin ituflængede kjole om sig . 
» Jeg blev opholdt af en gammel nar derude , «  sagde Hother , medens han kastede et undersøgende blik på den unge pige , hvis spinkle legeme endnu skælvede efter den nylig overståede ophidselse ;  » men nu må vi hurtig bort , at de kan komme til byen , til en læge . « 
» Å , den gode kone har allerede hjulpet mig , «  svarede Ingeborg og forsøgte at rejse sig ; men da hun ikke formåede at holde sig oprejst , løftede Hother hende op og bar hende ind gennem skoven , hvor det øvrige selskab kom dem i møde og bestyrtet modtog Ingeborgs beretning , om hvad der var sket . 
Hother lod sig imidlertid forklare , i hvilken retning han kunne finde vognene , og løb bort for at hente dem . 
Fra denne dag var Hothers kærlighed til kvinden vækket , og da netop til den kvinde , som 

ved at udvise et så højt mål af mod og koldblodighed havde fundet den eneste vej til hans hjerte . 
Pludselig , voldsom havde denne følelse bemægtiget sig ham , da han bar hende ind gennem skoven og under indtrykket af beundring for hendes kække adfærd og den vrede , der nylig havde sydet i hans årer , følte hendes hjerte banke imod sit eget , medens hans arme holdt hende fast omslynget . 
Fra samme dag fyldtes hans sjæl med fryd , hver gang Ingeborgs øjne mødte hans , og hendes klangfulde stemme lød for ham som en bedårende , liflig musik , hvis toners vellyd trængte sig dybt i hans bryst . 
Men samtidig frygtede han disse fremmede følelser , der således fyldte hans tanke og sjæl , og overfor hvis indgriben i hele hans væsen han stod fuldstændig afmægtig . Han følte angest for det øjeblik , da han skulle lægge sit navn og sin ære i hænderne på denne spæde kvinde , når han betænkte , hvad der absolut måtte ske , hvis hun ikke til fulde kunne fatte , hvilke klenodier han gav hende at bevogte . Men medens denne angest efterhånden trak sig tilbage til hans hjertes inderste Vrå , nærmede kærligheden ham mere og mere til  . den unge pige , og aftvang ham en dag det spørgsmål , som hun besvarede ved med hånd og mund at love ham sin kærlighed for hele livet . 
En dag , kort efter deklarationen , sagde Ingeborg 

og Hother just og talte om den rejse til Fyen , der skulle opfylde hr . Moritz’ ønske , at have de to unge hos sig nogen tid , da der blev bragt Hother et brev , hvori meddeltes ham , at hans fader lå meget syg og ønskede at se sine børn , da man frygtede , at sygdommen ville få et alvorligt udfald . 
Så hurtigt det lod sig gøre , rejste de så derover , men kun for at finde hr . Moritz som lig . Kold og stiv med et smerteligt træk i det blege ansigt , hvis smukke pande skæmmedes af den tykke , rødblå åre — det mærke , der havde fulgt slægten gennem tiderne , og som den sidste kamp havde fremlokket — lå han på sit dødsleje . 
Hother havde vel elsket ham og følte også smerte ved at se sin faders lig ; men medens Ingeborg ved synet af den afdøde mindedes sine forældre og gav sit hjerte luft i en heftig gråd , stod Hother kun tavs og mørk ved sin faders båre ; en tåre kunne han ikke ofre den afdøde , thi som han selv yndede at sige havde endnu ingen set tårer i Hother v . Løwenburgs øjne , og han ville aldrig have tilgivet sig en sådan svaghed . 
Efter hr . Moritz’ eget ønske , blev han bisat i slottets lille kapel , og var således den første af Jens thuesøns slægt , der kom til at hvile her . 
Som den sidste og eneste repræsentant for denne slægt tog Hother så bolig på det gamle slot , da han året efter faderens død fejrede sit bryllup med Ingeborg . 

i begyndelsen af deres ægteskab syntes Hother kun at ville anvende sin tid og sine midler , der vare hjulpne op ved Ingeborgs medgift , på grundlæggelsen af et fredeligt , lykkeligt familieliv . Han var kærlig og opofrende overfor sin unge hustru , hvem han søgte at gøre opholdet på det gamle slot så lyst og venligt som muligt . Ja selv sin faders afbrudte arbejde mente han nu at burde ofre nogen opmærksomhed . Han besøgte ofte hr . Moritz’ grav . Her i det lille gravkammer , hvor han var ganske ene med sine tanker , kunne han så sidde længe hensunken og i erindringen tilbagekalde de samtaler , i hvilke den afdøde havde søgt at belære ham om de forpligtelser , der vare knyttede til det navn , han bar . Og når han igennem disse erindringer troede at forstå , hvormegen sorg han havde beredt den hensovede , hvormegen skuffelse han havde tilføjet denne ved den ulyst , han havde vist overfor en livsopgave , hvis fortsættelse dog måtte være ham en hellig pligt , så kunne han pludselig springe op og ile bort for at kaste sig over sin faders efterladte skrifter med en Iver , som om han nu ville gøre den afdødes livsmål til sit eget . 
Der var dog især et brev , han yndede at læse , et brev , som hr . Moritz havde skrevet kort før han døde , og hvori han udviklede sine anskuelser med hensyn til muligheden af at genvinde det tabte fædrenegods ; thi dels fandt Hother i de ord , hvormed hans fader havde indrømmet det vanskelige i 

at nå det tilstræbte mål , en kærkommen undskyldning for den kedsomhed , der uvilkårlig overfaldt ham ved gennemlæsningen af de øvrige dokumenter , og dels fordi dette brev endte med de ord :  » glem aldrig at du er Hother v . Løwenburg . «  det var jo de samme ord , som han selv yndede at bruge ved lejligheder , hvor han mente at burde lægge sin slægts betydning til den respekt , hans egen opførsel stedse havde vidst at forskaffe sig i hans omgangskreds . 
» Jeg er Hother von løwenburg «  vare jo de ord , hvormed han i duellen havde mødt sin modstander , ved hjælp afhvilkehani vædderidtet havde opildnet sig og vundet de sejre , der havde givet ham navn af den uovervindelige rytter , og i sin misforståelse af den betydning , hr . Moritz havde villet lægge i disse ord , kunne han så pludselig kaste de gamle papirer fra sig og under indtrykket af de tanker , der havde bragt ham til at tage dem frem bryde ud i voldsomme forbandelser over de pengematadorer , i hvis sikre aflukker navnet løwenburg heftede for umådelige summer , eller han kunne styrte ned til stalden for at beordre sin hest opsadlet og ved et rasende ridt gennem skoven bekræfte den betydning , han så’ i sin faders på-mindelse . 
En smuk forårsdag vendte han just hjemad efter en sådan ridetur . 
Med trætte , slæbende skridt , ømmende sig ved smerten af en mængde lange , ophovnede piskeslag , 

og de dybe , blodige mærker af sporerne , bar hesten sin herre gennem skoven , medens den med fremstrakt mule og udspilede næsebor søgte at mætte de gispende lunger og svale sit hede blod . Men medens hestens udseende forrådte den højeste grad af udmattelse , sad dens herre lige så rank og spænstig i sadlen , som da han begyndte sin ville jagen ; kun det våde hår , som han med et kækt smil strøg tilbage fra panden , vidnede om de voldsomme anstrengelser , han havde overstået , han havde givet hesten tøjlerne og forslog tiden ved med sin lange ridepisk at kaste lynsnare hug ud efter de unge bøgespirer , der hang ned over hans hoved . 
Disse hug , som aldrig forfejlede målet og ' vidnede om den kraft og behændighed , hvormed han måtte kunne føre en floret , ledsagede han med et selvbevidst smil , der forrådte de tanker og minder , som bag hans våde pande formede sig i de ord : jeg er Hother v . Løwenburg . Og at kunne gentage disse ord , at kunne indeslutte minderne om de sejre , han havde vundet med ridepisken og floretten i disse ord , var , næst efter trangen til at vinde nye berømmelser , Hothers livskraft , hans sjæl , uden hvilken han måtte synke sammen til intet . 
At knytte handlinger af ædel , blivende betydning til sit navn , havde han aldrig ofret en tanke , lige så lidt som han nogen sinde havde tænkt sig , hvorledes vel disse ord ville klinge , når han en 

gang blev gammel , eller hvis den glans , hvormed han endnu formåede at omgive sit navn , svandt bort under armods og modgangs klamme dis . 
Pludselig blev han afbrudt i sin beskæftigelse ved at hesten gjorde et Spring til siden . Med et ærgerligt udråb trak han tøjlerne til sig og klemte de kraftige ben mod hestens sider ; men som han just ville drive den frem , blev han opmærksom på en bevægelse i underskovens tætte buskads . 
» Hvem er der ? «  råbte han , da han formodede et menneskes nærværelse . 
» Hvem er der ? «  gentog han med højere stemme , men uden at få noget svar . 
Så sprang han af hesten , der straks gav sig i færd med det frodigt fremspirende grønne , og løb ind mellem træerne mod det sted , hvor han havde set de tynde grene bevæge sig . Her fandt hen et menneske liggende udstrakt på jorden under nogle hasselbuske . 
» Kom her frem ! Hvem er du , og hvad bestiller du her ? «  råbte Hother , medens han bøjede grenene til side . 
Den anden blev imidlertid liggende ganske stille og uden at svare ; kun ved en heftig skælven tilkendegav han den angest , der havde grebet ham , da han så uventet hørte sig tiltalt af Herren fra slottet . Først da Hother havde bøjet grenene helt til side og greb fat i ham , rejste han sig langsomt op . 
Det var en mand omtrent i Hothers alder . 

hans vanføre krop var dækket med nogle usle pjalter , der holdtes sammen om livet og halsen ved tynde , ugarvede læderremme . Den højre arm hang lam og vissen ned langs siden , og et blegt , magert ansigt , hvis sløve , udtryksløse træk indrammedes af det sorte , nedhængende hår og et tyndt hageskæg , fuldendte billedet af den yderste armod og elendighed . 
» Hvor bor du ? «  spurgte Hother barsk , medens han greb ham i armen ,  » og hvad bestiller du her ? « 
Med en hovedbevægelse og nogle uforståelige gurglende lyde søgte den anden at forklare , at han havde hjemme nede bag slottet . 
» Og hvad har du her at gøre ? «  spurgte Hother atter . Han fik dog ikke andet svar , end et dumt smil og et blik , der nærmest syntes at bede om skånsel ; men en hare , som Hother i det samme så liggende på det sted , hvorfra manden havde rejst sig , gav ham et mere fyldestgørende svar . 
» Vildttyv ! «  brølede han , medens han mønstrede den lamme stakkel med sit barske blik . Så greb han manden ved håret og trak ham frem til lysningen , hvor hesten stod , og efter at han , uden at slippe den bævende synder , havde kastet tøjlerne ned over en fremspringende gren , greb han atter ridepisken , og nu begyndte en scene , så oprørende og brutal , som den kun kunne tænkes , hvor en  » Hother v . Løwenburg «  var medvirkende . 
Med et eneste ryk kastede han stakkelen til jorden , og medens skoven genlød af hans hæse 

brølen og krøblingens smertensskrig , trak den lange , seje ridepisk sine grusomme strimer hen over de magre , vanføre lemmer og ligesom sugede blodet frem gennem de tynde pjalter , der bedækkede dem  .  .  . 
Da rasler det i buskene og en høj , kraftig mand iler frem på lysningen . I et Spring når han hen til Hother , som han kaster tilbage , og stiller sig nu mellem ham og krøblingen , der ravende søger ind mellem træerne . Høj og mandig står den fremmede overfor Hother , hvem han mønstrer med et blik , der ved sit harmfulde udtryk forklarer den dristighed , som denne tarvelig klædte mand har vovet at udvise mod den adelige herre . Endnu har han ikke talt et ord og synes at vente på , at Hother skal komme sig af sin forbavselse og tiltale ham . 
Dog kun et eneste sekund behøver Hother for at tage en beslutning , der kan bringe ham ud af situationen — at det ikke er nogen landstryger , han har for sig , har et blik på den fremmedes ansigt overbevist ham om , men samtidig har han med den øvede slagsbroders rutine indset , at han her står overfor en værdig modstander — kun et eneste sekund , så lyder der et råb fra ham :  » Tølper i — jeg er Hother v . Løwenburg , «  og han styrter sig rasende frem mod den dristige , som rolig modtager hans angreb og favner ham i et par senestærke arme , der som en stålklemme knuger ham ind mod det stenhårde bryst — fastere 

og fastere — eftersom Hother med stigende raseri bearbejder den fremmedes ansigt med sine næver og piskeknappen  .  .  . 
Dog snart bliver Hothers voldsomme angreb svagere , allerede farves hans ansigt med den stygge farve , der bebuder en kvælning , og den rødblå åre på hans pande bæver , som ville den briste ; da slipper den fremmede pludselig sit tag og bliver med en ydmyg , undselig mine stående overfor Hother , der gispende og modløs tumler tilbage . 
Det var første og eneste gang , Hother kunne mindes at være overvunden i en brydekamp , ja han kunne end ikke kalde det nogen brydekamp , eftersom hans modstander for så vidt havde holdt sig aldeles passiv , som han kun havde gjort brug af sit mægtige favntag . Han kunne have dræbt denne fremmede , der havde tilføjet ham den største ydmygelse , han nogen sinde havde lidt ; men forbavselsen og interesse for denne mand fortrængte hans vrede så meget lettere , som han mente at turde undskylde sig med , at han her måtte være stødt på en aldeles enestående styrke . Også den omstændighed , at den anden syntes at være nogle år ældre , bragte ham nogen trøst i nederlaget , ja selv det blod , som flød fra modstanderens ansigt , mente han at turde tage sig til indtægt . 
» Hvem er du ? «  spurgte han , medens han med et bittert smil betragtede manden , der imidlertid havde taget sin hue op og halv angerfuld , halv forlegen lod den vandre fra ene hånd til den anden . 

» Jeg hedder Niels Nielsen , herre , «  svarede manden i det jævne , fynske tungemål ;  » men derovre på godset , hvor jeg tjente , kaldte man mig ellers Niels Skytte . « 
» Hvorfor overfaldt du mig ? «  spurgte Hother videre . Den fremmedes godmodige ansigt gjorde ham atter modig . 
» Jeg skulle op til Assens , — og så gik jeg genvej gennem skoven her — ja , det var jo nok fejl , som jeg gjorde ; — men Herren slog ham så  .  .  . « 
» Han havde sat snarer i skoven , «  afbrød Hother ,  » og har kun fået , hvad han har fortjent . « 
Den anden svarede ikke , men så tavs ned for sig . Hother betragtede ham vedholdende , uvis om , hvorledes han skulle affærdige ham . Pludselig fo’r et smil hen over hans ansigt . 
» Du har tjent som Skytte , siger du . « 
» Ja , i mange år , herre , på grevskabet derovre ; men  .  .  . «  her så Niels Skytte atter forlegen ned på sin hue . 
» Nå , men så mistede du din plads . Vil du tjene mig ? « 
Niels Skytte så forbavset op . Så strøg et taknemmeligt smil hen over hans vejrbidte ansigt , medens han mumlede :  » Å , ja . « 
» Nå , så venter jeg dig i morgen oppe på slottet , «  sagde Hother og svang sig i sadlen . 
Skytten blev endnu stående en tid og så efter ham . Han syntes at måtte besinde sig , før 

han kunne forstå , hvorledes det hele var gået til . Så strøg han sig med vrangen af huen ned over ansigtet , kastede endnu en gang blikket i den retning , Hother var redet , og gik så ind gennem skoven . 
"da Hother kom hjem til slottet , fandt han sin hustru siddende på altanen over hovedindgangen . Hun havde været nede i de omliggende hytter , hvis fattige beboere hun jævnlig aflagde besøg , og havde , da hun ved hjemkomsten fik at vide , at Hother var redet bort , taget plads på dette sit yndlingssted , for at kunne tilvifte ham sin hilsen , når han vendte hjem . 
Han havde besvaret hendes hilsen venligt smilende som altid ; men da han nu trådte ud på altanen til hende , opdagede hun straks , at der måtte være tilstødt ham noget ubehageligt . 
Hun lod sig dog ikke mærke , med hvad hun mente at kunne læse i hans mørke mine , men bad ham venligt tage plads ved sin side , medens bordet blev dækket . 
» Jeg har længe villet gøre dig et spørgsmål , min ven , «  begyndte Ingeborg , da Hother havde kastet ridepisken fra sig og sat sig hos hende .  » Jeg har været nede i småhusene ; du ved , det glæder mig at kunne bringe disse mennesker lidt venlighed og se den næsten barnlige glæde , hvormed de modtage mine besøg ; men jeg har atter i dag mærket den uvilje , disse folk lægge for dagen , så snart talen ledes hen på dig . Hvad har man dog imod dig  ? Hvorfra skriver sig denne alvorlige 

mine , som de ikke kan skjule , når dit navn bliver nævnet  ? « 
» En sådan uvilje mod rangspersoner kan du finde overalt blandt fattige folk . Det er misundelsen , som avler den , og de daglige savn og kampe mod fattigdommen , der holder den vedlige , «  henkastede Hother , medens han strakte sig tilbage .  » Det stammer dog også undertiden fra en dum trods mod det tryk , der nødvendigvis må øves fra oven for at holde den rette grænse mellem os og den udannede hob , «  tilføjede han selvbevidst . 
» Nej , nej , Hother , det er dig personlig , man har imod ; jeg kan mærke det på dem , jeg kan slutte mig til det af nogle ord , de undertiden lader falde om dig og de tidligere ejere af dette slot . « 
» Ah ! «  udbrød Hother adspredt . 
» Du ville opfylde mit ønske , hvis du blot nogle enkelte gange fulgte mig derned og talte lidt med dem , så de af din egen mund kunne høre , at du kun vil gøre dem godt . « 
» Nej aldrig , «  lo Hother og sprang op fra stolen .  » Det ville kun tjene til at nedbryde den agtelse , de skylder mig . Kan du finde nogen adspredelse ved disse besøg , vil jeg ikke have noget derimod , skønt jeg nok turde vente , at du indstillede dem nu , da du har mærket , at man der nede ikke omtaler mig med den skyldige respekt . « 
» O , nej , min ven , du misforstår mig , «  sagde Ingeborg , idet hun rejste sig og lagde hånden på hans arm ;  » man respekterer dig , det er netop 

ordet ; men mit ønske var , at respekten , frygten , kunne blive til agtelse og kærlighed . « 
» Agtelse og kærlighed , «  gentog Hother og betragtede sin hustru . Han havde åbenbart ikke fattet meningen af hendes ord , og for øvrigt kedede denne samtale ham , så meget mere , som hans tanker endnu bekæftigede sig med optrinet nede i skoven . 
» Ja , og så taler man om en kilde inde i skoven og et sagn , der lyder om den , «  vedblev Ingeborg med kvindens færdighed i pludselig at gå over fra et emne til et andet . 
» Ah ! man taler nok overhovedet meget dernede , «  svarede Hother .  » Ja så , sagnet om hjertekilden , den gamle folkesludder . Men uskyld mig , min ven , nu vil jeg klæde mig om , så skal jeg på vor spadseretur fortælle dig om det . « 
Hen på eftermiddagen gik de deres vante tur ind i skoven ; men i dag førte Hother sin hustru op gennem det tætte buskads , ved hvis modsatte ende den lille skovsø lå . 
På denne årstid , hvor det fremspirende grønne smykkede dens bredder og et stærkere lys trængte ned fra oven , havde dens blanke , rolige flade et mindre skummelt udseende end ellers . 
De satte sig ned ved bredden , og Hother fortalte så på jngeborgs anmodning , hvorledes frugten af en kærlighedsforbindelse mellem en af hans stamfædre og en kammerjomfru på slottet engang var fundet drivende derude og i forbindelse 

med datidens overtro havde givet anledning til sagnet om den lille sø . 
» Det er i hvert fald den formodning , der i vor familie har gjort sig gældende angående årsagen til dette sagn , «  vedblev Hother , medens de atter rejste sig ;  » men mærkeligt nok har det dog vidst at holde sig endog ind i vor tid , hvor troen på tryllespejle og lignende gøgl for længst har mistet sine dyrkere . « 
Ingeborg , der benyttede enhver lejlighed til at holde Hothers interesse ved hjemmet , foreslog nu at rense og indhegne den lille sø , og ved at give den et venligere udseende at hjælpe tiden og oplysningen med at skrive det stygge sagn ind i forglemmelsens bog . 
» Å , jeg finder det hele ikke en tanke værd , «  svarede Hother ;  » men ideen i sig selv er god , en udmærket ide , «  vedblev han med stigende interesse .  » For eksempel en lille bro derovre og en båd i søen og en sti fra slottet herop — en udmærket ide . « 
» Ja , og en lille pavillon ved broen , «  faldt Ingeborg ind . 
» Ja , brillant . Jeg vil selv arbejde med , jeg trænger til motion ; og når så det hele er færdigt og båden ligger rede til den første sejlads , så inviterer jeg dig og  .  .  . «  her bøjede Hother sig ned mod Ingeborg og hviskedee nogle ord , der fik hende til at rødme og sænke de smukke øjne mod jorden . 

men Ingeborg var glad ved at høre Hother gribe ideen ; thi det var ikke undgået hendes opmærksomhed , at han alt i nogen tid havde viist tegn på kedsomhed , at han havde haft øjeblikke , i hvilke han utålmodig kunne vandre om i skoven eller sidde grublende med blikket fæstet stift frem for sig , tegn , som lod hende ane , at der ville komme en tid , hvor ikke alt ville være så lyst og venligt som nu . Hun havde mærket det , når de om aftenerne sagde på altanen for at nyde det herlige syn af den nedgående sols spil over de dunkle kroner , hvor skovduens lokkende kurren blandede sig med nattergalens melankolske slag , da havde hun med sorg erfaret , at hendes husbond vel fandt sig lykkelig og kunne ytre forståelse af det ophøjede , det smukke i naturen , men at denne sympati tid efter anden slappedes i samme forhold , som hans væsen blev som fangens , hvis inderste , utæmmelige attrå higer efter at sprænge lænken for på ny at kunne kaste sig ind i det tidligere livs uforglemmelige tillokkelser . Vel formåede hendes kærtegn og opmuntrende tale endnu at sprede de mørke tanker , der således kunne påtvinge sig ham ; men hun indså , at hun ikke ene mægtede vedblivende at holde de erindringer borte , der tidligt eller sent syntes at skulle fjerne ham fra hende ,- og den hjælp , den spæde medhjælper , som hun så inderlig ønskede sig , som tidlig og silde beskæftigede hendes tanker , havde end ikke ved det mindste tegn bebudet sin ankomst . 

nu havde hendes ide tilladt hende at spænde håbet ud over de dage , som ville medgå til arbejdet ved søen ; thi hun kendte Hother og vidste , at dette arbejde for en tid ville holde hans interesse fangen . 
Derfor var hun så lykkelig , da de atter vandrede hjemad , derfor lød hendes sang så frisk og klangfuld , at skovens små sangere undrende måtte tie og lytte til . 
Allerede næste morgen gav Hother ordre til at man skulle samle og istandsætte det værktøj , han tidligere havde anskaffet sig , og som han nu atter ville benytte ved arbejdet ved søen . 
Ude lå duggen endnu og glimrede i forårssolen , da Hother , iført sin arbejdsdragt med tykke , vandtætte støvler og udrustet med målestok og noteringsrekvisitter , trådte frem til hovedtrappen for at begive sig ned til søen og foretage de første , indledende arbejder . 
Med velbehag indåndede han den friske morgenluft , der strømmede ham i møde , og ville just gå ned ad trappen , da han standsedes ved synet af en skikkelse , som kom frem fra skoven og ilede hen over den ryddede plads foran slottet . 
Det var en gammel , hæslig udseende kvinde , hvis sikre , kraftige bevægelser dannede en iøjefaldende modsætning til hendes skarpe , rynkede ansigtstræk og hele elendige udseende . 
Hother havde ikke tidligere set denne kvinde , 

og uagtet han kunne slutte sig til , at hendes ærinde gjaldt ham , tænkte han allerede på at gå hende forbi , da konen , som imidlertid havde nået foden af trappen , rettede sine mørke , stirrende øjne på ham , med en dristighed og et udtryk , som fik ham til at blive og betragte hende nærmere . 
Det var en kvinde , i hvis ansigt et bevæget liv havde sat sine umiskendelige mærker . Et grå-sort hår hang uordentligt ned over den furede pande , under hvis sammentrukne bryn de sorte øjne lyste frem med en luende glans . Under den smalle , skarpe næse dannede de tynde læber en lige , om en kraftig villiestyrke vidnende linie , hvorfra en mængde rynker trak sig ned over hagen for helt nede på den brune Hals at flyde sammen i de dybe , stramme furer , som dannes af sorg og savn , skuffelser og tilbageholdt gråd . 
Under pjalterne , som bedækkede hendes kraftige legeme , bevægede brystet sig voldsomt op og ned , medens hun ufravendt holdt sit blik rettet mod Hother , der følte sig ilde berørt ved denne dristige stirren og den tavshed , som konen ikke syntes at ville bryde . 
Ved nogle krampagtige hug med arme og hoved søgte hun at beherske den bevægelse , der havde lammet hendes tunge . Så rettede hun sig pludselig op , og medens hun strakte armen og de udspilede fingre højt op mod Hother , råbte hun med harmdirrende betoning :  » Bøddel ! «  — et skrig , hvis gjaldende genlyd med en uhyggelig klarhed 

kastedes tilbage fra skoven . Og som om hun følte sig modigere ved de mangfoldige stemmer , der føjede sig til hendes , gik hun helt op på trappen og stillede sig foran Hother , der nu fattede , hvad disse ord sigtede til og syntes at blive overfaldet af en pludselig modløshed . 
» Hvad vil du  ? «  spurgte han , søgende at gøre sin stemme barsk og imponerende . 
» Det var min søn — min søn , du fandt dernede , «  hviskedee konen hæst , medens hun pegede ned mod skoven uden at vende sit blik fra Hothers ansigt — langt inde i skoven lød endnu efterklangen af hendes råb . 
Nu fo’r vreden op i Hother . Den uhørte dristighed , som konen havde udvist , havde for et øjeblik ligesom lammet hans villie ; men samtidig var den muntre stemning , hvormed han nylig havde hilst den smukke morgen , så uventet blevet forstyrret ved mindet om optrinet fra gårsdagen og det nederlag , hans stolthed ved samme lejlighed havde lidt , at vreden kun kunne finde udvej gennem den voldshandling , som heller ikke lod vente på sig . 
Med lynsnar , uimodståelig kraft traf den tunge jagtstøvle konens bryst i et spark , der slyngede hende ned over trappen , ved hvis fod hun med voldsomhed tørnede mod jorden og blev liggende som død ; —• men oppe på trappen stod Hother og splintrede målestokken mellem sin fingre , medens han med sit barske blik betragtede den faldne 

fjende . Ikke en gnist af medlidenhed rørte sig i ham — endnu i går blev han jo mindet om den manglende respekt hos de omboende bønder . Da sprang kvinden pludselig op — let , spænstig — og stillede sig atter overfor Hother , hvem hun betragtede med en blanding af had og nysgerrighed , og medens hun pegede op mod hans ansigt , råbte hun til ham :  » Der — der er det — der er mærket , som du og hele din forbandede slægt må bære — du krøblingepisker — du kvindesparker — ha , ha , oh — skaf det bort , om du kan — ha , ha — prøv med støvlehælen og ridepisken — ha , ha  .  .  .  . «  og så fortsatte hun sin hånende latter , medens hun ilede hen over pladsen og forsvandt mellem træerne . 
Hother blev endnu stående i samme stilling . Det var som om de ord , han nylig havde hørt , havde berøvet ham evnen til at fjerne sig fra stedet . Det sydede som ild i hans hjerne , thi hentydningen til det mærke , som siden længst forsvundne tider havde været et særkende for løwenburgerne , havde her mindet ham om den forbandelse , som sagdes at hvile over slægten , og som engang skulle ramme den løwenburger , der plettede sit navn ved at øve vold mod en kvinde . Og trods det mod og den styrke , som Hother ellers besad , trods , eller måske rettere på grund af sin råhed og mangelfulde åndsudvikling var han overtroisk . Vel yndede han med flot hån at imødegå beretninger om overnaturlige tegn og gerninger ; men på samme 

tid kunne han dog ikke frigøre sig for det ængstende indtryk , som sådanne stedse havde øvet på ham . 
Det var den samme svaghed , der dagen før havde aftvunget ham de ord om sagnet om hjertekilden  :  »  .  .  . men mærkeligt nok har det vidst at holde sig endog ind i vor tid , hvor troen på tryllespejle og lignende gøgl for længst har mistet sine dyrkere . «  det var frygten , der inderst inde fra steg op , men blandende sig med læbernes løgn kom til at lyde som overlegen foragt . 
» Løwenburgernes forbandelse ! «  — han fo’r sammen , da han uvilkårlig udtalte disse ord . Så kastede han et sky blik op til slottets vinduer og gik så ned til søen , hvor han søgte at sprede sine tanker ved arbejdet . 
Da han atter vendte hjem , var han tavs og tankefuld . Han blev dog noget beroliget , da han mærkede , at Ingeborg ikke havde set , hvad der var hændet ham i den tidlige morgenstund . Senere hen talte han med hende om , hvorledes han havde tænkt sig at arbejdet nede ved søen skulle udføres , og efterhånden som dette lagde beslag på hans tanker , syntes han at glemme det ubehagelige indtryk af mødet med konen . 
Henimod aften , medens Hother red en tur gennem skoven , gik Fru Ingeborg ned til hytterne ved alléen . 
Hun havde tidligere engang fået at vide , at der noget tilbage i skoven lå en lille hytte , som 

beboedes af en kvinde , der kaldte sig Maria , og hendes vanføre søn . 
Hun lod sig nu følge derhen , for at hun også her kunne tilfredsstille sin trang til at yde hjælp og trøst . 
Fra alléen førte en smal fodsti ind under de høje træer i retning af Marias hus . Det var en ussel Rønne , som kun bestod af nogle tynde , afbarkede træstammer , der indrammede de lerklinede vægge , og et puklet tag af siv og tynde egekviste . 
På en risbunke tæt udenfor hytten sad en aldrende kvinde , iført en besynderlig , fantastisk klædning af spraglede pjalter , som holdtes sammen om livet ved et stort messingspænde . Hun havde trukket benene tæt ind under sig og foldet hænderne om sine knæ , medens hendes ansigt var bøjet så dybt fremover mod en skikkelse , der lå ved hendes fødder , at det lange , glinsende hår faldt ned og skjulte hendes ansigts profil . 
Disse to personer vare Maria og hendes søn . 
Den åndssvage krøbling havde strakt sine vanføre lemmer ud i en bunke vissent løv og støttet det store hoved mod sin hånd , medens hans mørke øjne ufravendt vare rettede mod moderen og fulgte hendes ord med et udtryk af barnlig glæde . 
Ingeborg blev stående ved synet af denne gruppe . Der var noget fængslende i at betragte denne moder og søn , således som de der vare 

placerede under de dunkle , tavse kroner , der just langede den nedgående sols stråler og kastede et gyldentgrønt skær ned over den lille hytte og dens omgivelser , men tillige noget vist ængstende i at lytte til kvindens monotone mumlen og den klukkende latter , krøblingen lod høre , hver gang moderen kærtegnende strøg sin brune hånd ned over hans ansigt . 
De syntes ikke at have bemærket nogen forstyrrelse i den dybe stilhed , der omgav dem , og som kun nu og da afbrødes af en skovdues kurren og aftenklokkernes fjerne klang , der i lette lydbølger førtes hen over trætoppene , thi Maria fortsatte uforstyrret sin ordstrøm , medens hun stedse hyppigere og inderligere kærtegnede sin søn . 
Pludselig sprang hun op og lyttede — langt inde i skoven hørtes hovslag af en galopperende hest — og da Maria nu vendte sig mod lyden , kunne Ingeborg først se hendes ansigt , hvis hårde , mørke træk formede sig i et hæsligt , hadefuldt smil , medens de sorte øjne syntes at ville gennemtrænge det tætte krat , der skjulte rytteren  .  .  . Så kastede hun sig ned over sin søn og blottede i et eneste tag hans blodstrimede ryg og skuldre , og medens hun med sin ene hånd pegede på disse lange , glinsende sår , ledsagede hun ved heftige fagter med den -anden de hvislende , dæmpede ord , som hendes læber uafbrudt rettede over mod lyden , indtil den fortabte sig i retning af slottet . Så sænkede hun langsomt armen ned og brød ud i en 

klagende gråd , medens hun bøjede sig ned og kyssede sit skæggede barn . 
Ingeborg følte sig dybt grebet ved det , hun her havde været et skjult vidne til . Hun vidste , hvem det var , der nys red gennem skoven og havde fanget så mange af Marias ord , at hun kunne slutte sig til , hvad der var foregået . 
Ude af stand til nu at kunne træde frem og tiltale denne kvinde , bad hun sin ledsagerske at føre sig tilbage til alléen . Men undervejs lod hun sig fortælle om Maria og hendes søn , hvorledes disse for nogle år tilbage vare komne der til egnen og havde taget ophold i den lille skovhytte , som Maria med egne hænder havde rejst , hvorledes de her fristede livet ved hjælp af det småvildt , som de fangede i deres snarer , og hvad bønderne kunne give af deres knappe forråd . 
Om Marias tidligere liv vidste man kun , at hun var datter af et omstrejfende , forhadt folkefærd , som havde forstødt hende på grund af et kærlighedsforhold , hun havde indgået med en mand udenfor sin stamme , og som hendes vanføre søn var frugten af . 
Selv søgte hun aldrig omgang med andre mennesker , men vandrede om i skoven eller sad hjemme med sin søn , som hun elskede over alt . 
Kun ved lejligheder , hvor man havde brug for de vidunderlige kure , hun vidste at anvende på mennesker og dyr , lod hun sig bevæge til at gå 

frem til hytterne , men var da altid ordknap og indesluttet . 
Oppe i alléen tog Ingeborg afsked med sin ledsagerske . Tankefuld bevægede hun sig op til slottet , hvor hun fandt Hother i samtale med en mand , som hun ikke tidligere havde set . 
» Se , denne mand har jeg fæstet som min Skytte , «  sagde Hother , da han havde hilst på sin hustru .  » Han skal hjælpe mig at passe på vildttyvene , der lusker om i skoven . « 
Ved ordet  » Vildttyvene «  så Ingeborg med gysen ned på ridepisken , som Hother endnu holdt i hånden . Så så’ hun op på den høje , mandige fremmede , som stod så ærbødig og krammede sin hue ; det gjorde hende godt at betragte hans jævne , godmodige ansigt , og da hun med sit venlige smil bød ham  » Velkommen «  , mødte der hende et så ærligt blik fra hans troskyldige , blå øjne , at der strøg som et lægende pust hen over det sår , der nylig var tilføjet hendes hjerte . 
Det havde først været hendes hensigt at udspørge Hother angående det , hun havde erfaret nede ved skovhytten ; men efter nøjere at have tænkt derpå , besluttede hun at tie for muligen ad indirekte vej at påvirke ham og afholde ham fra fremtidige voldshandlinger . 
I de påfølgende dage skred arbejdet ved hjertekilden rask fremad . 
Hother ledede selv arbejdet og fandt i Niels 

Skytte en ypperlig rådgiver , der med sit praktiske blik og sin øvelse i skovarbejder vidste at give mangt et nyttigt vink , som kunne fremme og lette arbejdet . 
Men ofte kunne Hother selv gribe et stykke værktøj og hele dage igennem arbejde med med en Iver og kraft , som gjorde arbejdsfolkene til skamme . Især holdt han af at svinge den vægtige skovøkse mod de talrige , gamle rodstubbe , som lå i vejen for anlæggelsen af en fodsti ned til søen . 
En dag havde han i flere timer arbejdet ved udgravningen og ophugningen af en sådan stub , hvis lange , stærke rødder syntes at ville trodse ethvert forsøg . Allerede flere gange havde han blussende af anstrengelse og ærgrelse ladet øksen hvile , da han pludselig slængede redskabet bort og sprang frem for ved et kraftigt løftetag at overvinde den sidste modstand . Han borede sine fingre dybt ind i de knudrede revner og pressede sit stærke bryst mod stubben ; men trods den voldsomste anstrengelse , lykkedes det ham kun at rokke den lidt frem og tilbage . 
Niels Skytte , som befandt sig i nærheden , trådte nu til og tilbød i sit sindige sprog at trække stubben op . 
» Du ! «  udbrød Hother med et ærgerligt blik — han ønskede ikke anden gang at blive ydmyget — ; men sikker i sin sag tilføjede han hånligt :  » Å ja , tag den op , lille Niels . « 

" Så kastede Niels Skytte sin trøje og sprang ned i hullet , hvor han bøjede sig ned og omklam-rede en af de tykkeste rødder . Med en uimodståelig kraft rettede han nu sit stærke legeme i vejret , og medens skoven genlød af den knækkende , bragende lyd fra de sønderspringende rødder , væltede han den genstridige stub op på grønsværet . 
Med et ærgerligt udråb modtog Hother dette bevis på skyttens styrke ; men straks efter spillede et tilfreds smil om hans læber , thi ligesom ved sit første nederlag dernede i skoven , fik han også denne gang Niels Skyttes blod at se . Selv det stærkeste legeme har sine grænser , som det ikke ustraffet tør overskride , og straffen kom her som et voldsomt hosteanfald , under hvilket det klare blod flød frem over skyttens læber . 
Vel mistede Hother i nogle dage sin rådgiver ved arbejdet ; men det regnede han for intet mod den tilfredsstillelse , det havde været ham at se sin overvinder gå hjem til slottet for at søge helbredelse . 
Det var dog med en vis uvilje at han modtog sin hustrus daglige beretninger om skyttens tilstand og hørte hende omtale ham som en retskaffen , gudsfrygtig mand , hvis ærlige karakter hun lærte at kende gennem den taknemmelighed , hvormed han modtog hendes hjælp og omsorg under sygdommen , thi det pinte Hother , at denne mand , trods alt , hvormed han mente at kunne benægte det , dog var hans mester i rå kraftudfoldelse . 

men sådanne nederlag vare ikke uden dybere indflydelse på Hothers sind . Han kom til at længes efter lejlighed til at vinde sejre , der kunne udslette disse ubehagelige erindringer , og under denne længsel førtes hans tanker langt bort fra det gamle slot med de ensformige omgivelser , bort fra det uvirksomme liv , der syntes at ville sløve hans kraft og færdighed i de idrætter , som gemte hans dyreste minder , bort fra den kvinde , der havde kunnet forlange at han , Hother von løwenburg , skulle ofre sin tid og sine tanker på nogle usle bønders velfærd , og han kunne da overfaldes af en utæmmelig længsel efter de steder og de personer , der havde set ham i hans første , lykkelige ungdom . 
Dog endnu lod sådanne tanker sig sprede , endnu var der et håb , som bandt ham til hustru og hjem , et ønske , som dog trods hans og Ingeborgs inderlige længsel ikke syntes at ville opfyldes . 
Trods de standsninger , der vare en følge af Hothers stedse hyppigere drømmerier , under hvilke han beskæftigede sig med sin faders efterladte skrifter og opholdt sig lange timer i det lille gravkapel , var arbejdet ved søen dog tilendebragt længe før man havde ventet . 
En varm midsommerdag lagde man den sidste hånd på værket . Nu var altså den dag kommet , da Hother kunne bede sin hustru tage plads i båden ; men det håb , som hans hviskende ord hin forårsaften havde indeholdt , og ; som havde 

bøjet Ingeborgs rødmende ansigt mod jorden , var endnu kun — et håb . 
Derfor var det også under en trykkende følelse at Ingeborg satte foden i båden , en følelse , som end mere knugede hende , når hun så den skuffelse , der afspejlede sig i Hothers mørke ansigt , medens han langsomt roede båden frem over den lille sø og i korte sætninger forklarede hende enkelthederne ved arbejdet . Derfor havde hun ikke øje for de skønheder , som frembødes af den smagfulde bro , der så sirligt hvælvede sig ud mod den lille pavillon , hvis udskårne spir favnedes i spejlbilledet af de mægtige kroner , som lænede sig frem over vandet . Derfor smertede det hende at høre fuglenes muntre kvidren og de spæde glædesskrig , hvormed de modtoges oppe i deres skjulte småboliger . 
Hun sad tavs og så frem for sig ; også Hother var opfyldt af sine tanker . 
De vare nåde over til søens modsatte bred , hvis stejle , snævre cirkelbue tillod de løvrige træer at dæmpe dagslyset og kaste en mørk tone ned over det rolige , dybe vand . Nogle øksehug kunne have bragt lys og venlighed også over denne del af søen ; men Hother havde sat sig derimod , da han ved enkelte lejligheder kunne finde behag i at stirre ned i dette mørke , stille dyb , i hvis alvor han da syntes at finde en velgørende harmoni . Også nu øvede det sin tiltrækning . Han lod årerne hvile og så mørk og tankefuld ned i vandet . 
Men Ingeborg kunne ikke udholde dette knu 

gende mørke , denne stilhed ; hun formåede ikke at holde gråden tilbage , og medens hun rejste sig og slyngede sine arme om Hothers hoved , kom det fra hende som et skrig , et råb om hjælp :  » Hother , Hother — er jeg dig ikke nok ? « 
Hother så op . Et smerteligt træk gled hen over hans strenge ansigt , thi i de ord , han hørte , lå jo en opfordring til at glemme håbet og stille sig tilfreds med forholdene , som de nu engang vare . Men den mandige resignation , som hertil fordredes , havde Hother aldrig ejet . Nu følte han sig kun skuffet , forurettet , og så meget mere , som han ved siden af den ringe kærlighedsfølelse , der kunne blande sig i håbet , havde fundet en velgørende smiger for sin stolthed i den tanke engang at kunne pege på sit barn og sige :  » Se , det er en løwenburg . «  hvilket ansvar der ville påhvile ham fra den dag , der fødtes ham et barn , havde han ikke ofret den mindste tanke . 
Ingeborg blev stående bøjet over ham med sine tårefyldte øjne rettede mod hans læber for at fange et eneste trøstensord ; men Hother bøjede tavs hovedet til siden og roede atter tilbage , medens Ingeborg sank modløs ned på hyndet og kæmpede med sine tårer . 
Det var første og eneste gang , de sejlede sammen på den lille sø ; thi om det end ikke var de samme strenge , som indtrykket af denne første udflugt havde berørt i deres hjerter , havde det dog 

været lige smerteligt for dem begge og for smerteligt til at nogen af dem ønskede at genkalde det . 
Men fra samme dag mistede Ingeborg troen på den magt , hendes kærlighed hidtil havde kunnet udøve overfor de minder og længsler , som med hver dag uddybede kløften mellem hende og Hother . 
Fra samme dag var også Hothers modstandsevne brudt , og han fandt nu en velgørende erstatning for de år , han mente at have forspildt , ved med al den iltre brutalitet , han ejede , at trække grænsen mellem disse år , i hvilke man havde vidst at besnære ham med følelser , der egentlig vare ham fremmede , vidst at at binde ham med bånd , som kun vare værdige en mands foragt , og den lykkelige tid , han nu atter med et eneste slag ville fremtrylle . 
Med et hånligt udråb kastede han en dag hr . Moritz’ papirer ned i et aflukke — hvad skulle han nu med dem  ? — den dalende sol lod sig jo dog ikke bevæge til atter at hæve sig — , men dens sidste , gyldne stråler skulle endnu en gang beskinne navnet løwenburg , før det med ham sank ned i armod og forglemmelse . 
I forhold til sine evner ofrede han nu vanvittige summer på istandsættelsen af det gamle slot , på kostbare heste og rideekvipager , hunde og jagt-våben , og snart geniøde de høje sale — ligesom i hine tider under den tyske adelsmand , der havde ladet dette jagtslot opbygge — af de lystige drikkelag , som Hother arrangerede for sine venner 

— ja , end ikke de tyske drikkeviser savnedes , thi også fra Hothers hjemstavn havde man fulgt indbydelsen til at deltage i hans jagter . 
Og snart befandt Hother sig atter i sit rette element . De rå tilbøjeligheder , som hans forbigående kærlighed til Ingeborg for en tid havde holdt nede , blussede nu atter op under de hyppige jagters , de ville vædderidts og de natlige drikkelags ophidselser og hans daglige samværen med de tidligere omgangstæller , og denne opblussen næredes yderligere ved bevidstheden om den uundgåelige ruin , som han bragtes nærmere og nærmere ved den kostbare glans , hvormed han søgte at skjule de virkelige forhold . 
Overfor sin hustru blev han samtidig kold og ligegyldig . De forsøg , hun havde gjort for at vedligeholde den interesse , han i begyndelsen af deres ægteskab havde viist for en stille , huslig lykke , havde nogle brutale svar hurtig fået bugt med , og da han havde indrettet hende nogle værelser i en fløj af slottet , hvor hun efter sit ønske kunne leve afsondret fra hans støjende selskab , mente han at have gjort for hende , hvad hun med ret kunne forlange . 
Her levede Ingeborg så sit ensomme , glædeløse liv , der kun oplystes ved de smil , hendes velgørenhed fremlokkede nede i de små , fattige hytter , i hvis beboeres velsignelser hun søgte erstatning for den kærlighed , hun måtte savne i sit hjem . Men denne velsignelse blev hende også i rigeligt mål til del ; thi hendes milde , venlige ord , 

ja ofte den blotte nærværelse af denne smukke , blide kvinde , bragte overalt glæde og trøst og gjorde dem armoden mindre hård at bære , gjorde dem de forhånelser og den brutale behandling , de ofte måtte lide af herrerne på slottet , mindre nagende . Og når de dagen igennem havde løbet om i skoven for at genne vildtet frem mod jagtherrernes knaldende bøsser og i aftenskumringen lejrede sig i de små haver , der vendte ud mod alléen , så spejdede mangt et øje efter den blege , lette skikkelse , som ved denne tid plejede at begynde sin velsignelsesrige vandring . 
Det selskab , Hother havde samlet om sig , bestod for største delen af unge , levelystne herrer af den Art , der kun føle sig knyttede til livet ved de nydelser , det kan byde dem i et fyldt bæger , en flygtig elskovsforbindelse , ved spillebordet , på væddeløbsbanerne og fægtesalene , og om hvem efterverdenen ikke vil have andet at sige , end at de er døde . 
Kun en eneste dannede en undtagelse herfra . Det var en hr . v . Miihren , tjenestegørende officer ved et af Tysklands kækkeste rytterregimenter . Han var en høj , kraftigbygget mand , alle damers yndling og alle fægt esalsheltes skræk . 
Allerede da han som ganske ung elev opholdt sig på krigsskolen i Cassel , vandt han sig berømmelse på grund af sin færdighed i floretfægtning , og denne berømmelse bragte hans senere fremskridt ud i vide kredse . Også hans dygtighed som rytter 

var bekendt . Han havde benyttet en ham tilstået rejsetilladelse til , sammen med nogle venner at besøge sin barndomsven , Hother , som han ikke havde set siden de vare ganske unge . 
Med lidenskabelig interesse havde Hother iagttaget denne mand , fra den første dag , de atter mødtes , og benyttet enhver lejlighed til at betragte og vurdere den kraft og behændighed , som svulmede i dette stålsatte legeme , thi han ønskede intet mindre end at udfordre og besejre denne heros . 
I flere dage havde frygten for et skamfuldt nederlag holdt udfordringen tilbage ; men en morgen , da Hother følte sig særlig modig , og hele selskabet just steg ned til de opsadlede heste , der ventede ved foden af trappen , fremførte Hother sit forslag i den lette tone , han yndede at anvende , når det gjaldt en udfordring . 
» Ah ! hvorfor ikke , «  svarede v . Muhren og besteg sin hest , en ung , kraftig løber . 
» Men — undskyld , «  fortsatte Hother , efter at også han havde svunget sig i sadlen ,  » et almindeligt vædde-ridt konstaterer egentlig kun hestenes egenskaber , og da det her nærmest skal gælde rytterens færdighed , foreslår jeg , at vi ride på løs sadel . « 
» På løs sadel ? «  spurgte v . Muhren , medens de andre ryttere sluttede sig nærmere om dem . 
» Ja , vi spænde gjordene af , og den , der kommer først til målet og endnu har sin sadel på plads , er da den sejrende . « 

» Også det , «  indrømmede v . Muhren med et selvbevidst smil . 
Under ivrige meningsudvekslinger og bifaldsytringer delte man sig nu i to hold , af hvilke det ene red med de to modstandere ned ad alléen , fra hvis modsatte endepunkt løbet skulle begynde , medens det andet blev holdende ved slottet for at fælde dom over udfaldet . 
Nogle småbørn løb skrigende over vejen , da det højrøstede , leende selskab med Hother og v . Muhren i spidsen travede ned fordi hytterne . 
» Hold ungerne af vejen , «  råbte Hother barsk , da han fik øje på en gammel Bonde , der stod i sin dør og ærbødigt bøjede sit snehvide hoved frem mod rytterne .  » Det skidne kravl , «  fortsatte han med en vis bitterhed ;  » om de mennesker boede i et hundehus , kunne de dog ikke undvære dette skrigende slæng . « 
» Det er deres glæde , «  henkastede v . Muhren og så tilbage efter børnene , der skjultes i de tætte støvskyer , som hvirvledes op af de rappe hove og strøg hen over hækken og haven , hen over tagets Mos og bondens hvide hår  .  .  . 
Ankomne til stedet blev en rideknægt beordret til at spænde gjordene og stigbøjlerne af de to sadler ; så vendte Hother og v . Muhren deres heste mod slottet , medens de øvrige ryttere ordnede sig bagved dem i spændt forventning om , hvad udfald dette interessante løb ville få . 
Med fremstrakte øren og stampende hove 

ventede de to fyrige heste på det øjeblik , da de skulle flyve af sted ; men tavse og alvorlige sagde deres herrer i sadlen , ventende på det aftalte tegn . 
Det var et yderst vanskeligt løb , der nu skulle begynde , et løb , som mangen øvet jocey ville have frabedt sig æren af at deltage i ; thi ved et eneste øjebliks uopmærksomhed fra rytterens side , eller et eneste fejltrin af hesten , ville den glatte sadel , der ikke mere frembød det mindste støtte , ufejlbarlig forskyde sig fra sit leje og rytteren blive slynget mod jorden . Og selv om han kunne lade sadlen falde og frigjort fra denne fortsætte løbet på den nøgne hest , ville han dog have tabt spillet , da det her var en betingelse , at han skulle have sadlen under sig , når han ankom til målet . 
Men for ryttere som Hother v . Løwenburg og v . Miihren , der havde prøvet alt , hvad der ellers kunne udtænkes på ridekunstens område , var dette kun en interessant afveksling fra de sædvanlige vædderidt og en god lejlighed til at vinde en ærefuld sejr . 
» Er du parat ? «  spurgte Hother , og da svaret lød bekræftende , vendte han sig tilbage og råbte :  » Vær så god . « 
I samme nu , som tegnet blev givet første gang , kastede de sig begge for over , medens deres senestærke ben trykkede sig fast mod hestene , der utålmodige og ømmende sig for det ublide tryk 

belavede sig på det første Spring fremad , — så lød det endelige signal , og idet det kraftige schenkeltryk skærpedes ved sporens hvasse stik og de stramme tøjler pludselig førtes frem mod det hæmmende mundbid , satte hestene af sted i lynsnare , smidige Spring . Et øjeblik holdt de sig ved siden af hinanden , fulgte af den beundrende skare — så susede v . Muhrens pisk ned mod dyrets flanke og bragte det til at udfolde en kraft og hurtighed , der øjeblikkelig gav ham teten . 
Så godt det lader sig gøre under det rasende ridt , udveksle de efterfølgende deres meninger , og allerede er man enige om , at v . Muhren vil blive den sejrende , da Hother med voldsomhed driver sin hest frem og farer ham forbi .  .  . nogle Spring , så er v . Muhren atter fremme i højde med Hother  .  .  . I hvinende cirkelbevægelser føre piskene deres grusomme slag , medens sporerne ubarmhjertig hugge deres dybe , blødende sår gennem den svedende hud  .  .  . rasende af smerte ile hestene fremad , medens rytterne , benyttende sig af de vuggende bevægelser , søge at holde sadlen fast i dens glatte , skummende leje  . . . 
Allerede er man målet nær , allerede svinge de ventende dommere deres hatte , da glider v . Muhrens sadel tilbage  . .  . endnu nogle Spring , så vipper den i vejret og rytteren styrter forover mod hestens Hals ; men med opbydelse af al sin kraft lykkes det ham at få så megen magt over hesten , at han i et behændigt Spring kan nå uskadt til jorden  .  .  . 

kort efter havde de andre ryttere indhentet ham , sadlen blev atter lagt på og spændt fast og man fulgtes nu i kort trav op til slottet , hvor Hother med et sejrstrålende ansigt modtog den overvundne og i overmodig stolthed svingede sin sadel over hovedet . 
» Jeg fordrer revanche , «  råbte v . Muhren ærgerlig over den ivrighed , hvormed man flokkedes om Hother og lykønskede ham . 
» Jeg står til tjeneste , «  svarede Hother selvbevidst . Så lod han sig glide ned fra det skummende dyr og bad sine gæster aflevere hestene , for at man kunne besegle sejren ved det ventende frokostbord . 
Hvor følte Hother sig ikke lykkelig nu , hvor svulmede ikke stoltheden i hans brede bryst , da man rakte de funklende bægere frem imod ham og tilkastede ham ord som  » den uovervindelige rytter «  —  » v . Muhrens besejrer . « 
Det var en time i Hothers liv , som han regnede blandt de lykkeligste , han endnu havde oplevet . At han løgnagtig havde besvaret v . Muhrens spørgsmål derhen , at et ridt , som det nys tilendebragte , var ham fuldstændig fremmed , satte han sig let ud over ; ikke for alt i verden ville han forskertse sine gæsters smiger ved åbent at tilstå , at han ofte havde øvet sig i at ride på løs sadel . Med glædestrålende øjne modtog han den larmende hyldest , medens hans tanker atter og atter gentoge det jublende :  » Jeg er Hother v . Løwenburg . «  — at der ovre i slottets 

modsatte fløj sad en bleg , sørgende kvinde , i hvis unge hjerte de høje bifaldsråb trængte ind som lige så mange smertende sår , at der nede i gården stod en fattig Skytte , som engang havde favnet ham i sine gode , fynske arme , tænkte han i dette øjeblik ikke på •— hans hjemstavns vin funklede i glassene , hans hjemstavns sprog trængte i liflige ord til hans øren , og derovre ved bordets modsatte ende sad hans hjemstavns berømte rytter som en overvunden  .  .  . 
Der forløb nogle dage , i hvilke Hother nød sin triumf , før han ville indlade sig på at give v . Miihren lejlighed til at forskaffe sig den attråede satisfaktion . 
Imidlertid blev alt gjort rede og dagen berammet for den sidste , store jagt , der skulle afholdes . Denne jagt skulle være afslutning på de glæder , Hother havde været utrættelig i at byde sine gæster , og for at gøre den særlig pikant , havde man besluttet at jage hjorten uden skydevåben kun væbnet med den lange , tveæggede jagtkniv , der skulle give det hidsede , dødtrætte dyr nåde-stødet . Den omstændighed , at man var nået hen imod dyrenes parringstid , i hvilken handyret er særlig vildt og kamplystent og ofte sætter sig til modværge mod jægeren , forhøjede kun interessen , og man brændte af længsel efter at blive den lykkelige , der med den blodige jagtkniv kunne understrege sit navn af dagens helt . 
Alt i flere dage havde Niels Skytte været be 

skæftiget med at instruere bønderne angående de passager , de skulle besætte for at hindre det udvalgte dyr i at slippe bort til steder , hvor det ikke kunne jages og deres øvrige hverv under jagten , og oppe ved slottet øvede jagtherrerne sig selv og deres heste i det voldsomme ridt og de farefulde Spring , som jagten ville udkræve . Også floretten blev ivrig øvet , som forberedelse til Hothers og v . Miihrens forestående fægteprøve . 
Da Hother selv havde valgt den kampmåde , ved hvilken han havde besejret v . Miihren , havde denne nemlig gjort påstand på den samme ret og valgt at lade floretten denne gang afgøre udfaldet . 
Med sit vante overlegne smil havde Hother indvilliget og bestemt at striden skulle afgøres dagen før den store jagt . Thi han håbede også denne gang at sejre , og der ville da kun stå tilbage , at han den påfølgende dag kunne blive jagtens helt , for at han i de bortdragende gæsters erindring kunne vide sit navn omgivet med den for ham så attråværdige glorie  .  .  . 
Glimrende oplyst , gennemtrængt af den svale , duftsvangre efterårsluft , der bølgede ind gennem de åbne vinduer , lå slottets store sal rede til at modtage Hother og hans venner . Mere overdå-digt end nogen sinde tidligere stod bordet dækket , da Hother med et tilfreds smil på sit kække ansigt trådte ind , fulgt af den leende , støjende skare unge herrer , som i aften vare særlig oprømte på grund 

af den nydelse , der ventede dem i Hothers og v . Muhrens fægteprøve . 
Man havde delt sig i to grupper , der hver holdt på sit udfald af kampen , man havde ind-gået høje væddemål og var nu ivrig beskæftiget med at diskutere de to modstanderes chancer og de mange interessante ting på fægtekunstens område , som en contra mellem så anerkendte fægtere måtte byde ; thi at de ville opbyde al deres færdighed borgede deres stolthed og den ømhed , hvormed de værnede om deres ry tilstrækkeligt for . 
Med den djærvhed , Hother ved visse lejligheder forstod at lægge i sin tale , bad han nu sine gæster at tømme et glas på v . Muhrens vel , en artighed , som denne besvarede med en alvor , der vidnede om den betydning , han tillagde den forestående prøve . 
Så hentede man våbnene frem og gjorde sig rede , og medens de to udvalgte dommere indtoge deres pladser , og det øvrige selskab sluttede kreds , forkyndte Hother betingelserne med en punktlighed , som gjaldt kampen liv og død . 
Over den højre side af brystet blev der nu påbundet de to modstandere et sort silketørklæde , der nåde dem fra halsen til bæltestedet — det var den tavle , på hvilken den lille , udpolstrede knap på floretspidsen skulle sætte sit sejrsmærke — og da endelig de to dommere havde bestrøget 

floretspidserne med en hvid , klæbrig farve , kunne kampen begynde . 
Et djærvt håndslag — en elegant hilsen med våbnet — så stille de sig en garde . 
I samme nu , som de to klingespidser berøre hinanden og modstanderne med en drønende appel tage afstand , stryger et betydningsfuldt smil hen over deres ansigter , som følge af den forståelse af modpartens behændighed , de allerede gennem denne lette berøring have indhentet ; men i næste sekund hviler blikket atter roligt og agtpågivende på modstanderen , og v . Miihren gør sit første udfald , idet han med en lynsnar bevægelse nærmer sig Hother , der standser og riposterer angrebet ved et battement med så hurtig følgende efterstød , at det aftvinger tilskuerne det første bifaldsråb  .  .  . 
Ved idelige udfald søger de to at trætte hinanden , da de allerede ved de første angreb have mærket , at de er hinanden jævnbyrdige i behændighed  . . . I salen høres kun lyden af de klangfulde appeller og floretternes hvislen ; men snart er det ikke mere muligt for de omstående at bevare den passende ro — ; man råber , man trænges , idelig høres :  » v . Løwenburg ! «  —  » v . Miihren ! «  eftersom chancerne veksle mellem de to klinger —• man styrter til og fra bordet og tømmer utallige glas , man 1er , man skriger , man støder vinduerne op for at skaffe luft for sig selv og de kæmpende , af hvis svedbadede ansigter man søger at tilgætte sig udfaldet — da byder v . Miihren pludselig den 

skæbnesvangre blottelse , idet han efter et udfald uvilkårlig sænker hånden , da han går tilbage — kun et kort , krampagtigt træk , der i et eneste sekund sænker hånden en fingers brede ned — så svøber Hothers klinge sig som et lyn over den uforsigtiges våben i et uafværgeligt coupé , der træffer modstanderens bryst med en kraft , så den fine klinge danner en høj bue mellem Hothers hånd og knappen , som sætter sit hvide mærke på v . Muhrens bryst  .  .  . 
En åndeløs stilhed hviler over salen . Alle , også de , der holdt på v . Muhrens klinge , rette beundrende blikke på det stolte syn , Hother frembyder , da han med sænket klinge træder et skridt tilbage . Som et fuldendt billede på mandig skønhed står han høj og stærk i kredsen — ansigtet lidt blegt , men oplivet af de lyn , der skyde frem fra hans mørke øjne — panden stolt hævet — brystet bølgende højt mellem de stærke skuldre — . Så stryger han sit våde hår tilbage , og idet hans blik strejfer v . Muhren , hæver han klingen højt i vejret og råber :  » Ingen 1 ingen har endnu overvundet Hother v . Løwenburg , «  og overfaldet af en pludselig trang til at udlade den kraft , der endnu spænder hans muskler , svinger han floretten over sit hoved og slynger den som et kastespyd mod salens fjerneste væg , hvor fæstet sætter et dybt mærke i det hårde panel . 
Så drøner jubelen gennem salen —  » v . Løwenburg ! «  —  » Hother v . Løwenburg ! «  man trykker 

hans hænder , man omfavner ham , råber , brøler og søger til sidst at svale sin begejstring ved atter og atter at tømme de mægtige pokalers indhold .  .  . 
Sent på natten , medens gæsterne ravende søgte til deres værelser i slottets øverste etager , gik Hother gennem den lange korridor , der forbandt slottets to hovedfløje . Ophedet af vinen , overmættet af vennernes smiger følte han trang til at vise sig . for sin hustru og meddele hende udfaldet af den prøve , han havde bestået . 
Ingeborg var endnu ikke gået til ro , men sad bøjet over sit arbejde , noget børnelinned , som hun ville give en fattig kone , der nylig havde formeret sin børneflok . 
Da Hother trådte ind , så hun op og et smerteligt træk gled hen over hendes blege , smukke ansigt , da hun bemærkede den tilstand , han befandt sig i- 
» Jeg har fægtet med v . Miihren i aften , «  sagde Hother og tog plads ved bordet lige over for hende . 
Ingeborg kunne intet svare . Hun havde i alle de lange timer måttet høre den ville larm ovre fra salen , hun havde kæmpet med gråden , medens hun sad bøjet over arbejdet og tænkte på det tunge kors , skæbnen havde lagt på hendes unge skuldre ; atter og atter havde hun sammenholdt sine lyse ungdomsdrømme med den triste virkelighed , hun nu levede i , og som trods al hendes evne til at tåle og lide syntes at ville knække hendes modstandskraft . Fra den dag , gæsterne ankom , 

havde hun kun set sin mand , når hun fra sit vindue fulgte den støjende skare , som hver morgen forlod slottet , for hen på dagen at vende tilbage og istemme de infernalske råb , der så hånende besvarede hendes længselssukke . Hun havde følt en så inderlig glæde , da hun nu hørte hans trin i korridoren ; et eneste kærtegn , et eneste venligt ord ville have forsonet hende med mange dages græmmelse ; men nu sad han der , beruset og rødblussende og havde kun at berette hende om gildet , han nylig havde forladt . Hun bøjede hovedet og tav . 
» Ha , ha , «  lo Hother ;  » han kunne ikke stå for mit coupé . «  så tog han en målestok , der lå på bordet , og førte nogle stød ud i luften . 
» Bliver de mennesker her længe endnu  ? «  spurgte Ingeborg ængstelig , som om hun frygtede svaret . 
» Længe ? «  gentog Hother .  » Nej , vi skal til væddeløb ved Hannover  .  .  . « 
» Rejser du med , Hother ? « 
» Jeg rejser med . Jeg er inviteret til besøg på Sternfelt  .  .  . Vil du savne mig  ? «  tilføjede han , da han bemærkede det suk , der undslap Ingeborg . 
Hun så på ham . 
» Du har jo din adspredelse , «  vedblev han .  » Hvad bestiller du der , om man må spørge ? « 
» Det er tøj til et lille barn , Hother , «  svarede Ingeborg bevæget . 
» Ah ! — ja så , «  udbrød Hother , og drillende tilføjede han :  » Så mangler der os kun barnet . « 

han havde just ikke haft til hensigt at fornærme hende , det var kun et øjeblikkeligt indfald , der lagde ordene i hans mund ; men for Ingeborg indeholdt de en bidende hån , som så grusomt mindede hende om hendes egen skuffelse , hendes eget fejlslagne håb , og idet hun sprang op fra stolen , som for at skaffe sine følelser luft , udbrød hun fortvivlet :  » Hother ! Hother ! og det kan du nænne at sige — alt skal jeg bære og lide for din skyld , Hother ; men . . . «  her overfaldtes hun af en pludselig , krampagtig gråd , der sammensnørede hendes bryst og aftvang hende et klagende skrig . 
Med den ømhed , som undertiden kan komme over en beruset , greb Hother hendes hånd og drog hende ned til sig . Han satte hende som et barn på sit skød og overøste hende med kærtegn , han holdt hende fast ind til sig og kyssede hende gentagende , medens han beroligende strøg sin hånd hen over hendes hoved  .  .  . 
Så åndede Ingeborg igen , så standsede tårerne , og smilet tog atter sæde på den kind , det i så mange dage havde ladet uberørt ; thi Ingeborg elskede Hother med hele sin unge , rene sjæls inderlighed . — hun førte sin hånd blidt hen over hans hede pande og besvarede hans kærtegn med et langt , inderligt Kys — nu tilgav hun ham alt , ville ikke se , ikke høre , ville ikke tale om , ikke tænke på , hvad hun havde lidt ; thi intet , intet måtte gribe forstyrrende ind i de få lykkelige 

timer , hun nu kunne tilbringe med sin mand , før morgenen og vennerne atter kaldte ham bort  .  .  . 
I lette , luftige bølger hævede den kolde morgen-tåge sig op over trætoppene og vejredes bort af den friske vind , der legende spillede hen over det duggede løv og blandede den fjerne klokkeklang i en højtidelig , gribende harmoni med den vågnende naturs tusinde stemmer . Langt ude i den østlige horizont hævede solen sig op over fine , rød-glinsende skyer og kastede sit gyldne skær hen over mark og skov , slot og hytte ; rolig og majestætisk skuede den ud over de vågnende egne og kaldte menneskene frem til den gryende dags nydelser og savn , glæde og smerte , spredende livets og håbets lys over mangt et hjem , som den mod aften skulle lade tilbage i dødens og dens bitre skuffelses knugende mørke  .  .  . 
Endnu lå slottet omgivet af den dybe slagskygge , som de omstående træers tætte kroner kastede hen over pladsen , da en høj , mandig skikkelse , iført herregårdsskyttens kække liberi med vejende fjerbusk på hatten og bøssen over skulderen , gik ned mod en lille skare mænd , der havde samlet sig for enden af alléen . 
Det var Niels Skytte , der på dette sted havde sat de tilsagte bønder stævne , før de gik til de aftalte poster . 
» God morgen , folk , og guds fred , «  lød hans dybe stemme dem i møde — så talte han dem 

efter og gav dem sine ordrer , medens han søgte at opmuntre dem og neddysse de enkelte modvillige stemmer , der lod sig høre , med forsikring om , at denne jagt ville blive den sidste . 
» Så i guds navn folk , «  endte han sine ord ,  » gå så hver til sit og se afspærringerne efter under vejs , at hjorten ikke skal slippe fra os . « 
Skælvende i morgenkulden skiltes folkene så i små hold og søgte i forskellige retninger ud til de fjerne poster , hvor de skulle yde deres tvungne medvirken i den forestående jagt . 
Oppe på slottet hvilede man endnu efter gårsdagens anstrengelser og det sene drikkelag ; kun i staldene hørtes støjen af karlenes syslen om hestene . Men efterhånden som solen steg højere op og kastede et mangefarvet skær over slottets høje vinduer , begyndte man også her at forberede sig , og snart var hele selskabet samlet om frokostbordet , der skulle give dem nyt liv og nye kræfter til at møde dagens glæder og anstrengelser med . 
Ivrigt diskuterede man alle de enkeltheder , der kunne have indflydelse på jagtens udfald , og allerede havde den vante muntre stemning indfundet sig , da Hother greb sit glas og bad selskabet drikke på et heldigt udfald af jagten . 
Et rungende hurra var svaret ; så tømte man med betydningsfuld alvor glasset til bunden og ilede ned til de ventende heste . 
Da Hother trådte ud på trappen , fløj en enlig glente skrigende hen over slottet . Uvilkår 

lig blev han stående og betragtede den svævende fugl , hvis hæse skrig besvaredes inde fra tykningen . Der var i dette skrig og i dette svar fra skoven noget , der mindede ham om en morgen , da han ligesom i dag var trådt frem på trappen og fra dette sted havde hørt et skrig , hvis efterklang han ikke havde kunnet glemme , og som mange gange siden hin morgen havde påtvunget ham den samme ængstende følelse , som også nu overfaldt ham . Kæmpende med et øjebliks modløshed , en anelse om et forestående uheld , råbte han ned til sine venner :  » Mine herrer , i dag vil jeg ikke blive den sejrende , «  og da man leende spurgte ham , hvorledes han så sikkert kunne udtale sig om , hvad dagen ville bringe , pegede han op med ridepisken og tilføjede :  » Den glente der har varslet mig et uheld . Pas på  .  .  . «  her overdøvedes hans ord af den rungende latter og de kåde udråb , hvormed man modtog , hvad man kun opfattede som et vittigt indfald af den elskværdige vært . 
Men Hother var mørk og tankefuld , da han i spidsen for sit selskab red bort fra slottet . Han kastede et blik tilbage til de vinduer , bag hvilke han i den tidlige morgenstund havde taget afsked med sin unge hustru , og medens et øjebliks forståelse af den uret , han havde tilføjet hende , fik ham til at veje hendes kærlighed mod vennernes smiger , vinkede han over mod slottet for muligen at modtage den afskedshilsen , som han netop nu 

ville have sat pris på . Men skuffet og ærgerlig over at se de øvrige ryttere rette deres opmærksomhed mod de samme vinduer , vendte han sig med en trodsig mine bort og sprængte ind gennem skoven . 
Dog snart vejredes de mørke tanker bort . De rappe hoves dæmpede lyd , hestenes ivrige prusten , vennernes latter og muntre råb lød så oplivende , gennem trætoppene skinnede efterårs-solen ned over de unge , glade ansigter og brød sine stråler mod hestenes blanke hud , mod sporernes sølv og jagtknivenes skinnende fæster , en frisk vind bølgede dem skovens vellugt i møde — alt vinkede fremad til mandig idræt og fyldte sindet så aldeles med dådstrang og sejrsbegær , at der end ikke blev den mindste plads tilbage til at rumme erindringen om et usselt glenteskrig og en kvindes ømme favntag . 
Da man omsider havde nået det punkt , hvorfra jagten skulle udgå , og hvor nogle mænd stod rede med hundene , var Hother atter sig selv . Rank og kæk sad han på sit prægtige dyr , iført en befjedret , lavpullet jægerhat og en kort , grøn jægerfrakke , der lagde sig snævert om hans smukke legeme og faldt med spidse skøder ned over de hvide ridebenklæder , hvis nederste halvdel skjultes bag de besporede lakstøvlers dybe folder . Et lille , sølvglinsende jagthorn hang ved hans side og stødte med klingende lyd mod jagtknivens metal 

skaft , medens det ved hestens bevægelser vuggede op og ned over det kraftige lår . 
En solstråle , banede sig vej gennem løvtaget og hoppede legende hen over Hothers brune kind , da han bøjede sig frem mod sine venner og gav tegnet til opbrud . Allerede havde hundene ved deres utålmodige hylen tilkendegivet deres Iver efter at komme fri af den hæmmende lænke , og medens de nu i samlet flok førtes frem foran rytterne , der spredte sig ud . til siderne , drog man langsomt ind gennem den del af skoven , fra hvilken man ville genne hjorten frem på de mere åbne egne . 
Så lød pludselig Niels Skyttes kraftige stød i jagthornet som tegn på , at hundene havde sporet et dyr , og medens koblet løstes og hundene satte af sted mod udkanten af skoven , hastede rytterne frem mellem træerne for at se og bedømme genstanden for hundenes angreb . Og ude på det åbne terræn , hvor de fik øje på et prægtigt krondyr , der i smidige Spring søgte bort fra det halsende kobbel , tvang de hestene frem i flyvende galop , og nu gik jagten frem over stok og sten , langs vej , over grøft , gennem mose og hegn , fremad mod det Springende dyr og den vinkende sejrskrans  .  .  . 
Forlængst har solen passeret sin banes toppunkt , allerede bøje skyggerne sig længere og længere mod øst , da to ryttere galoppere hen over det jævne dalstrøg , der med den lange egeallé som 

bundlinie hæver sin kratbevoksede flade op mod skoven . Med piskeslag og sporestik søge de at aftvinge de udmattede heste den sidste kraftanstrengelse for at vinde frem til den jagede hjort , hvis vaklende løb bringer den nærmere og nærmere op mod den frelsende skov . Stønnende af smerte arbejde hestene sig frem over det stride krat — skælvende i dødsangst opbyder hjorten hver sitrende muskels evne for at nå skoven  .  .  . Men medens dyrene drives frem ved smerte og selvopholdelsesdrift , er det ærgerrigheden , der bringer menneskene til at stræbe fremad i vanvittig Iver — fremad — uden at ænse dyrenes smerte , uden at mærke blodet , som pipler frem fra utallige rifter på deres hænder og ansigt og levrer sig sammen med snavs og sved — fremad — for at støde jagtkniven i det dødtrætte dyr , som ventede de at se en gylden strøm flyde fra dens bævende årer  .  .  . 
» Den når ikke derop , «  råber Hother hæst , medens han trækker et bidende slag ned over hestens flanke — v . Muhren vil svare  , men i det samme styrter hesten under ham og binder ham med sit legemes vægt til jorden . Men Hother ænser det ikke . Sikker på sejren jager han frem og indhenter hjorten i samme nu , som den bragende tørner mod et træ og styrter . 
I et Spring når Hother jorden og iler hen mod dyret , der vender sit halvbrustne øje imod ham og belaver sig på dødsstødet — da snubler 

Hother og taber jagtkniven , og medens han bøjer sig ned , springer hjorten atter op — fortvivlelsens raseri opliver endnu en gang dens blik — den sænker sit mægtige gevir og fører det med sin sidste kraft frem i et dræbende stød — så segner den døende om ved siden af sin bøddel . 
I lange , klagende toner kaldte Niels Skyttes horn de spredte ryttere til ulykkesstedet . Tavse , alvorlige flokkede jægerne sig om den lille gruppe , der dannedes af den døde hjort og Hother , som med et blødende sår i ryggen lå henslængt i det visne løv . Så nær ved målet krystede hans hånd den endnu uplettede jagtkniv ; men armen , som skulle have ført det dræbende stød , lå tilsyneladende livløs henstrakt . 
Man vristede kniven fra ham og lyttede til hans svage åndedræt , der med hvert minut syntes at ville ophøre . Og 'medens hundene flænsede den døde hjort , sendte man ilbud over til slottet og dannede ved nogle tililende bønders hjælp en båre for at bære den sårede vognen i møde . 
Dagen efter var hele det muntre selskab allerede forsvundet fra slottet . Hvor glædens fakkel blussede højt og klart , var deres rette hjem ; men sorg og ulykke virkede på dem som sol på dug . 
I sirlige ord havde de nedskrevet deres afskedshilsen og beklagelse af , hvad der var sket og med lettet hjerte begivet sig på vej til den næste station , hvor glæden var at finde , overladende 

Hother til hans hustrus og den tilkaldte læges omsorg . 
Kun v . Miihren var bleven tilbage for at være hos sin barndomsven under den katastrofe , man med hver time ventede ville indtræffe . 
En grænseløs fortvivlelse havde grebet Ingeborg i det øjeblik , da hun fra slotsvinduet havde set den simple , halmdækkede vogn , på hvis bund Hother lå henstrakt som et lig ; men i inderlig tillid til ham , som bærer menneskenes skæbne i sin hånd , og opbydende al den styrke , hendes unge legeme husede , havde hun overmandet smerten og modig taget kampen op med døden for at fravriste den det liv , der var hende kærere end hendes eget  .  .  . 
Dage og nætter havde hun siddet time for time og ventet tålmodig på det øjeblik , da hendes kærlige pleje og den erfarne læges bistand skulle vinde bugt med den vedvarende bevidstløshed . Atter og atter var hendes trætte , tårefyldte blik vandret fra den syges stivnede træk for at fæste sig på den gamle læges ansigt ; men intet — intet håb var at tyde i de tavse , alvorsfulde træk , som gennem lange år havde øvet sig i at udelukke , hvad der beskæftigede tankerne . Og dog var det ikke uden faderlig ømhed og inderlig medfølelse at lægen ofte betragtede den blege , unge kvinde , der så aldeles opofrede sig for at kunne pleje den syge , og som så hårdnakket satte sig imod alt , hvad der kunne bringe hende selv 

lettelse og hvile , og inderlig gerne havde han udtalt et trøstende ord ; men hans øvede øje havde allerede sagt ham , at den syges liv vel stod til at redde , men at det ville blive under så grusomme betingelser , at selve døden ville være at betragte som en velsignelse , og denne vished gjorde ham stum . 
En tidlig morgentime , netop trediedagen efter den ulykkelige jagt , kom lægen ned fra sit værelse for at tilse den syge . Ingeborg var overmandet af træthed sunket hen i slummer , den lille natlampe var udbrændt , men dagslyset sendte sit første , dæmrende skær ind gennem det høje vindue og kastede en svag lysning hen over hendes fine skikkelse og det blege , trætte ansigt . 
Hother lå endnu bevidstløs hen , men lægen så straks , at det moment var nær , da bevidstheden ville vende tilbage . Uvis om , hvorvidt han skulle lade Ingeborg sove eller vække hende , for at hun kunne se patientens opvågnen , stod han et øjeblik og betragtede hende , da hun pludselig slog øjnene op . 
» Ak gud — jeg var så træt , «  udbrød hun og rejste sig . 
Da hørtes nogle dybe , heftige åndedrag henne fra den syge og straks efter .et højt , jamrende skrig :  » Glenten ! Glenten ! «  — så blev der atter roligt . 
Ingeborg ville ile hen til sengen ; men lægen holdt hende blidt tilbage . 

» Ikke nu , Fru baronesse , ikke nu , «  sagde han beroligende og bad hende atter sætte sig . 
» O nej , nej , lad mig stå her , «  bad hun .  » Han lever ! Nu bliver han snart rask — ikke sandt ? O Hother , Hother , jeg skal ikke miste dig , jeg skal atter tale med dig og gå ved din side — jeg ganske alene — ingen skal mere tage dig bort fra mig — o gud ! — jeg drømte nylig , at vi sejlede dernede på søen og at alt , alt , skulle blive godt  .  .  . « 
Hvor smertede det ikke den gamle læge at høre Ingeborgs glæde , hvor blødte ikke hans hjerte , da hun i overstrømmende taknemmelighed lagde sine hænder på hans skuldre og overøste ham med taksigelser ; thi han og kun han vidste , hvor frygtelig hun ville blive skuffet . 
Men pligten kaldte ham til den syge , der kort efter vågnede op og lagde beslag på hans hjælp . 
Ved nogle styrkende midler lykkedes det snart at bringe Hother fuldstændig til bevidsthed , og efterhånden som han blev i stand til at indtage naturlig næring , vendte også kræfterne noget tilbage , således at han om end med stor besværlighed kunne udspørge lægen angående sin tilstand og veksle nogle ord med sin hustru og v . Muhren ; men kort efter faldt han atter hen i en dyb , men naturlig søvn , af hvilken han først vågnede op , da lægen næste morgen trådte ind til ham . 
Han følte sig da betydelig bedre , og med hver følgende dag skred hans helbredelse nu mere 

og mere fremad , for så vidt som de heftige smerter i ryggen aftog i samme forhold , som de to dybe sår , hjorten havde tilføjet ham , lukkede sig . Men samtidig nærmede sig også den dag , da lægen ikke længere ville kunne skjule den frygtelige følge af disse sår . 
Allerede flere gange havde Hother nævnet den vedvarende mathed , han følte i hele sit underlegeme , og som særlig ytrede sig ved en fuldstændig lammelse af benene ; men lægen havde så længe som muligt villet fortie , at denne lamhed aldrig ville forlade ham , at den hidrørte fra en beskadigelse af ryghvirvlerne , overfor hvilken al menneskelig kløgt og anvendelsen af alle de midler , der stod lægevidenskaben til rådighed , måtte vise sig virkningsløs . Og aldrig var der givet ham et tungere budskab at bringe . Denne kraftige , unge mand , denne blide , kærlige kvinde skulle han nu i et eneste øjeblik styrte ned i den dybeste fortvivlelse ved meddelelsen om at Hother v . Løwenburg var en — krøbling . 
Mange Års færden på det smalle skel mellem liv og død kan gøre lægens øje fortroligt med de mange lemlæstelser , han må se , kan døve hans øre for de mange smertensskrig , han må høre , og bringe ham til rolig og vanemæssig at røgte sin ansvarsfulde gerning ; men overfor så grusom en ulykke , som den , der sænkede sig over dette hjem , vil end ikke vanens magt formå at tilbageholde den næstekærlighed , som hvert menneskehjerte ejer . 

derfor kunne den gamle læge ikke være ene om at bringe sit sørgelige budskab , derfor meddelte han sig for v . Miihren , den dag , da virkeligheden ikke længere lod sig skjule , og bad ham påtage sig det tunge hverv at meddele den for Ingeborg , medens han selv henvendte sig til Hother . 
V . Miihren havde al sin selvbeherskelse behov for rolig at høre lægens ord , thi han , som havde kendt Hother fra den tidligste alder og fulgt hans livsbane trin for trin , var netop den , som bedst kunne fatte , hvilket grusomt slag , der havde ramt hans ven . Og i de mange timer , han sammen med Ingeborg havde tilbragt ved Hothers sygeleje , havde han lært denne elskelige kvinde at kende og følt sig draget imod hende ved den magt , som kvindelig renhed altid udøver over en brav , mandig karakter , og denne kvinde , som han kunne have ofret sit liv , skulle han nu bringe så grusom en smerte . Men stolende på , at den faste tillid til gud , hvormed han vidste at Ingeborg allerede havde bestået så hårde prøver , også nu ville stå hende bi , lovede han at opfylde lægens bøn . 
Næste morgen , da lægen kom ned i sygeværelset , blev han modtaget af Hother med en venlig hilsen . 
Man havde med lægens tilladelse flyttet sengen nærmere til vinduet og redet lejet højt , således at Hother kunne se ned på pladsen foran slottet , og han havde netop i denne morgenstund glædet 

sig ved synet af skovens smukke efterårsdragt og tanken om snart at kunne færdes derude i den svale , friske luft . 
» Hør nu , min gode doktor , «  begyndte han i en munter tone ,  » nu må jeg snart op igen . Det keder mig og svækker mig at ligge her og dovne . Når vil det blive min første dag oven senge  ? « 
» Mener de at være stærk nok , hr . Baron , til allerede nu at komme op ? «  spurgte lægen lidt forvirret ved den bestemte form , hvori Hother stillede sit spørgsmål . 
» Ja sikkert — hvis jeg blot ikke følte den mathed i mine ben ; den synes at ville bruge længere tid for at fortage sig . « 
Lægen svarede intet , men betragtede kun sin patient med sine alvorlige , ærlige øjne . Pludselig lagde han sin hånd på Hothers arm og udbrød : 
» Hr . Baron . •— føler de dem også stærk nok til at høre et budskab , selv om det ville berøre dem meget smerteligt ? « 
» Å ja , «  svarede Hother langsomt , medens han opmærksom betragtede lægen . 
» Ja — ikke sandt — de vil modtage sandheden , således som det sømmer sig en mand , selv om den vil lægge sig nok så tungt på deres skuldre . « 
» Hvad er det dog ? Forklar dem , «  udbrød Hother . 
» Det ville være urigtig at lade dem forblive ukendt med de følger , som deres sår har med 

ført , «  sagde lægen med usikker stemme .  » Derfor er det min tunge pligt at meddele dem , at disse sår vel nu er lægte , men at den lamhed , de føler i deres underlegeme , ikke vil forlade dem . « 
» Hvorledes ? «  spurgte Hother .  » Ikke vil forlade mig . Aldrig ? « 
» Aldrig , «  svarede lægen bekræftende . 
» De tager fejl , hr . Doktor , «  sagde Hother blegnende .  » De tager fejl . Hvorledes kan de udtale en sådan formodning ? «  og sikker i sin sag vedhlev han med et hånende anstrøg i tonen :  » Jeg har set mennesker , der vare sønderlemmede fra top til tå ; men få dage efter gik de atter omkring som om intet var passeret . Men det var rigtignok også tyske læger , der behandlede dem , «  føjede han til , medens farven atter svandt bort fra hans ansigt . 
» Og dog er det således som jeg siger dem , hr . Baron , «  svarede lægen uden at tage notits af Hothers hånende tilføjelse .  » Og dog må jeg , hvor smerteligt det end falder mig , lade dem vide , at de lider af en uhelbredelig paralyse efter den fraktur af ryghvirvelsøjlen , som påførtes dem ved dyrets stød . « 
Medens lægen talte , lå Hother som et offer for den voldsomste sindsbevægelse . Med heftighed skød blodet sig op og fyldte hans hjerne for i næste nu at vige tilbage og kaste dødens bleghed over hans svedbadede ansigt . Han bed sin læbe tilblods for at standse tårernes strøm og syntes 

at være en afmagt nær . Men pludselig vendte han sig mod lægen . 
» Og jeg siger dem , at de lyver ! «  råbte han af sine lungers fulde kraft .  » Løgn ! — løgn ! hvert ord , de har sagt . Ti stille , elendige kvaksalver — ikke et ord mere af deres mund — ikke et ord — o ! I elendige fuskere ; i kalder eder læger — ha ! Al eders kunst består i at påvise sygdommens sæde og karakter ; men helbredelsen — helbredelsen , den må i lade tilfældet om . Gå bort ! «  vedblev han med stigende heftighed , idet han pegede på døren ,  » gå bort herfra — her er intet mere for dem at gøre . « 
Med ro og tålmod havde lægen ladet Hother give sin smerte luft . Han kendte disse udbrud , havde set dem under alle former , fra det vildeste raseri og til den stille tårestrøm , der åbner hjertet for trøstens ord . Men da Hother vedblivende forlangte , at han skulle fjerne sig og viste tegn til et anfald af fuldstændig raseri , stod han op og gik bort efter at have ringet på sygeplejersken og givet hende en beroligende drik til patienten . 
Men Hother ville intet nyde . Da han så lægen trække sig tilbage , vendte han sig om mod vinduet og henfaldt i en fuldstændig sløvheds-tilstand , under hvilken kun en eneste tanke , en frygtelig tvivl gennembævede hans inderste sjæl . Koldt og dødt stirrede hans blik ned på pladsen — og netop mod det punkt , hvor to personer just frembøde et billede , som uden at kunne levendegøre 

hans sanser dog sneg sig med klare , bestemte træk ind i hans hukommelse . 
Det var v . Muhren , som dernede havde vandret frem og tilbage med Ingeborg og i skånsomme ord meddelt hende lægens udsagn . Men trods al den omhu , hvormed han havde valgt sine ord , var slaget dog kommet for pludseligt til at hun kunne bære det , og med et skrig —  » Hother ! «  var hun segnet om i sin ledsagers arme . Og medens v . Muhren selv overvældet af sorg stod med Ingeborgs hoved mod sit bryst , medens smerte og inderlig medfølelse fyldte hans hjerte og i et øjeblik fik ham til at glemme de hensyn , som menneskelige love byder at tage , bøjede han sit hoved ned over hende og berørte hendes pande med sine læber  .  .  . 
Forgæves havde lægen søgt at nærme sig Hother , forgæves havde v . Muhren villet række ham hånden til afsked , den dag , da også han måtte forlade slottet — ingen , end ikke sin egen hustru ville han tillade adgang til det værelse , hvor han opholdt sig , og kun gennem det tyende , som i korte øjeblikke blev indladt for at betjene ham , kunne Ingeborg skaffe sig underretning om ham og lade ham bønfalde om tilladelse til at komme til ham og hjælpe ham at bære det tunge kors . 
Men Hother forblev ubønhørlig ; thi langt smerteligere end selve ulykken var ham den medynk , som hans tilstand ville vække . 

en dag ankom to fremragende , tyske læger , som Hother mod store pengeofre havde kaldt til sig . De kunne kun bekræfte den tidligere læges ord og rejste atter bort , overladende Hother i en tilstand af fuldstændig fortvivlelse og modløshed . 
Nedbøjet af sorg sad Ingeborg nu dag for dag i et tilstødende værelse og lyttede til Hothers færden derinde i hans selvvalgte fængsel . Alt havde hun forsøgt , for at opmuntre ham og gøre ham fortrolig med ulykken , atter og atter havde hendes småbreve fundet vej til ham for i kærlige , indtrængende ord at tale til ham og bede ham åbne sin dør og sit hjerte for en hustrus deltagelse og trøst , men uden at blive besvarede . Kun en eneste gang havde han på en af de skrivelser , han jævnlig lod hende overrække angående affærer , han ikke selv kunne ordne , gjort en kort tilføjelse , hvori han i strenge ord forbød hende enhver tilnærmelse , og som svar på hendes anmodning om at måtte lade en kær veninde komme til sig , advaret hende mod at lade uvedkommende tage ophold på slottet . 
Således var Ingeborg henvist til at henleve sine dage ene og forladt , kun omgivet af de få tjenestefolk , som Hother havde ladet blive tilbage . Og gennem al den sorg og Kummer , under hvis knugende vægt hun hensygnede dag for dag , lyste hende kun et eneste håb i møde , håbet om , at tiden og den ensomhed , hvormed Hother omgav 

sig , endelig ville bøje hans trods og lære ham at bære ulykken i gudhengiven tålmod . 
Allerede ventede hun , at hendes håb skulle opfyldes , da Hother en dag lod sine våben og alt , hvad der kunne minde ham om hans lykkelige fortid , fjerne fra sit værelse , allerede håbede hun , at hans modstand nu var brudt , og som et nyt forsøg på at opmuntre ham og vise ham , at han i al sin ulykke var hende kær som altid , lod hun forfærdige et par krykker og gav ordre til at sætte dem ind på hans værelse , medens han sov — hun ventede sig så meget af dette forsøg — ; men næste morgen lå de sønderbrudte udenfor hans dør . 
Hun kunne have forskånet sig for den smerte , som dette mislykkede forsøg voldte hende , dersom hun havde kunnet fatte , hvor vanskelig gudhengiven tålmod fandt adgang til et hjerte , der aldrig havde huset anden virkelig følelse end hovmodig stolthed over at tilhøre en  » Hother v . Løwenburg . «  men seende alt i det rene , fromme lys , der omgav hendes egne tanker og handlinger , vidste hun ikke , hvor dybt Hother måtte synke i elendighed , før hans ædlere instinkter kunne vækkes til live og føre ham tilbage ad den vej , hvor den eneste , virkelige trøst var at finde . 
Og Hother sank dybt . 
Da håbet svandt og den bitre trøst stod ene tilbage , vidste han kun en vej , ad hvilken han kunne søge den , den , som så lokkende vinker den ulyk 

kelige i møde , men ubarmhjertig fører ham ned i den dybeste elendighed , og han betrådte den med brutal Iver efter at vinde frem . 
I førstningen var det vin , man måtte bringe ham ; men snart forlangte han stærkere midler — intet forsmåede han , end ikke det usleste brændevin , blot det kunne tilfredsstille hans glubende begær . 
Der kom dage , der så ham ligge henslængt som et dyr — på sofaen , på gulvet , på sengen , — hvor han tilfældig faldt , når han havde slugt den døvende væske ; der kom også dage , i hvilke han overfaldtes af fortvivlelsens raseri og ville være bukket under , hvis ikke Niels Skyttes stærke arme havde knuget ham til lejet , indtil der atter kom ro i hans sind . 
Undertiden var det som om håabet atter viste sig for ham , som om han endnu stolede på muligheden af at blive helbredet . I sådanne timer kunne han da beskæftige sig med ordningen af sine gældsaffærer ved rådførelse med sin faders efterladte skrifter , men kun tor atter at søge beruselsens forglemmelse og trøst , når han havde set sin uundgåelige ruin grine sig i møde . 
En dag lod han gå bud til den lille skovhytte , til Marias hus . Han ville tale med denne kvinde , der sagdes at kende de sympathetiske kure , som gemmer så mangen ulykkeligs sidste håb . Det havde kostet ham mange pinlige timer at bekvemme sig til dette skridt ; men intet måtte 

lades uforsøgt , og den samme Hother , som hin morgen sparkede Maria ned fra trappen , ængstedes nu ved tanken om , at denne kvinde ikke ville høre hans bøn om hjælp . 
Opfyldt af modstridende tanker sad han ved vinduet og stirrede ned mod skoven , indtil han så budet komme tilbage med Marias lasede skikkelse ved sin side . Endnu i sidste øjeblik ville han vise hende tilbage ; men da trådte Maria ind med en dristighed , som havde hun ventet hans bud . 
Hvad der forefaldt mellem hende og Hother , , fik aldrig noget menneske at vide ; men fra samme dag var Maria en stadig gæst på slottet , og Ingeborg måtte se denne kvinde gå ind og ud gennem den dør , som ubarmhjertig var stænget for hende selv . 
Det var Ingeborg umuligt at udholde synet af denne kvinde , det var hende som om ulykken først nu ville fæste rod i hendes hjem , som om Marias frække blik varslede hende prøvelser , der tungere end alt , hvad hun endnu havde lidt , skulle lægge sig på hendes skuldre . Hun så denne kvinde , hvis laser snart blev ombyttede med de klæder , hun forskaffede sig for Hothers penge , stille sig som en uigennemtrængelig mur imellem hende og hendes mand , og ude af stand til at bære sin græmmelse , trak hun sig tilbage til de værelser , der alt tidligere havde set hendes smerte , og søgte sin trøst og styrke hos gud . 

ude sang efterårsstormene deres monotone Melodi til de gule blades hvirvlende Dans , og højt oppe over den hendøende natur vandrede solen sin stedse kortere bane , hyllende sig i tætte , klamme tåger , som ville den unddrage sig synet af det hjem , hvor en ung kvindes dage svandt hen i suk og tårer og den samme mand , som den så kort forinden havde beskinnet , da han rank og kraftig jog af sted på sin fyrige løber , nu slæbte sig om som en vanfør stakkel . 
Men en dag faldt en glimrende stråle ned i dette hjem og spredte et lys , langt kraftigere end solens , over Ingeborgs triste stue , over hendes tanker og sind ; det var håbets ulmende glød , der atter flammede højt , den dag , da hun fik vished for , at hendes inderligste ønske var gået i opfyldelse , at hun skulle være moder . 
Alt længe havde hun svævet i uvished om betydningen af den forandring , hun mærkede over sig ; men nu var al tvivl udelukket , hendes bøn var hørt , hun skulle nu ikke længere være ene om sin sorg , ja sorgen skulle nu svinde bort — alt , alt skulle atter blive godt — Hothers kærlighed , hjemmets lykke , sit eget muntre sind — alt skulle hun atter genvinde ; thi Hother skulle forsones med sin ulykke , og hun skulle glemme alt , hvad hun havde lidt , i kærlighed til det barn , hvis spæde smil skulle forjage de tunge skygger , der havde lagt sig imellem dem . Hun mindedes den dag , da de sejlede nede på søen og Hother i skuffelsens smerte vendte 

sit ansigt bort fra hende . Nu skulle han atter smile til hende , atter elske og kærtegne hende , thi hun bar jo hans barn under sit hjerte . 
Overfyldt af lykke , smilende under glædes-tårer satte hun sig hen og skrev sit budskab til ham — hver linie , hvert ord jublede som et sejrs-råb :  » Hother — Hother , jeg skal være moder ! « 
Så ilede hun selv over gennem korridoren for at kunne være i nærheden af ham og gå til ham , så snart han havde læst brevet og sendte bud efter hende . 
Med bankende hjerte vandrede hun frem og tilbage ved Hothers dør uden at bemærke , hvorledes tiden sneg sig hen , før døren endelig åbnedes og hun kunne træde ind . 
En let skælven gennembævede hende , da hun atter befandt sig i dette værelse , der så længe havde været lukket for hende , og medens hun langsomt lod sit blik svæve hen over det , trængte tårerne sig frem i hendes øjne , som ville de for-skåne hende for synet af den grænseløse uorden , der hvilede over hver mindste ting , som ville de hindre hende i at møde Marias frække blik og unddrage hende synet af Hother — denne krøbling på sjæl og legeme , hvis glinsende , mørkrandede øjne hvilede på hende i en isnende stirren . 
Men hurtig fattede hun sig — hun kom jo med glædens budskab — og uden at ænse Marias nærværelse , ilede hun hen imod Hother for at kaste sig om hans Hals . 

allerede åbnede hun sine arme , allerede svævede det første ord på hendes læber , da strakte Hother afværgende hånden ud imod hende og bragte hende til at standse . 
En knugende følelse lagde sig om hendes hjerte , da hun mødte dette kolde , strenge blik og så hans afværgende bevægelse . Hvorfor strakte han hende ikke sine arme i møde — hvorfor lyste hans ansigt ikke af glæde over hendes budskab — skulle hendes tunge prøvelsestid endnu ikke være afsluttet — , og under indtrykket af den kulde , hun så pludselig havde mødt , hvor hun havde ventet at finde kærlighedens varme , blev hun stående foran ham , tavs og afventende . 
Men Hother syntes ikke at ville bryde den pinlige tavshed . Ubarmhjertig stemte hans blege læber sig mod hinanden , medens han tilbagelænet i stolen afvekslende betragtede Ingeborg og hendes brev , som han holdt sammenknuget i sin hånd . 
Hvilken forandring var der ikke foregået med denne mand . Han , som nylig svulmede i overmål af kraft og velvære , sad nu der med blege , slappe træk , med den engang så stolte pande badet i udmatteisens sved og med sitrende hænder , der famlende søgte at holde tæppet sammen om de lamme , henstrakte ben — et ødelagt legeme , i hvis stirrende , feberglinsende blik der frembares skuet af en sjæl , som med lidenskabelig trods ilede sin ødelæggelse i møde . 
Hothers tavshed virkede på Ingeborg som en 

centnertung byrde . Hun havde vænnet sig til at adlyde hans mindste vink , og svag og nedbøjet som hun var af den forløbne tids sorg og græmmelse , formåede hun end ikke i den glæde , der nylig havde gennemstrømmet hende , at hente mod til at tiltale ham , før han gav sin tilladelse . 
Hun følte sig en afmagt nær under byrden af det mørke blik , der hvilede på hende , og medens hun bøjede hovedet dybere og dybere ned og tårerne store og tunge randt ned over hendes kinder , indtog hun efterhånden en stilling , som var hun en synderinde , der var stedet for sin dommer . Og i den fuldstændige modløshed , som overfaldt hende , medens hun pintes ved Hothers adfærd , påkom der hende den tanke , at det , hun nylig havde tiljublet som sin og Hothers højeste lykke , måtte være opfanget af ham som en skæbnens hån og kun blive hende en kilde til nye sorger . Mere og mere forvirredes hendes tanker ; hun mægtede ikke længere at udholde denne dræbende tavshed , og med et skrig , som var det et råb om nåde , kastede hun sig ned på sine knæ og brød ud i en klagende gråd . 
Hother syntes at have afventet dette øjeblik ; han rettede sig op i sædet , og et bittert , hånligt smil spillede om hans læber , medens han bøjede sig frem og betragtede sin hustru , som om han frydedes ved hendes smerte . 
» Ja , ja , således — således , «  råbte han i vild heftighed ,  » således sømmer det sig for den faldne 

kvinde at trygle om sin mands nåde , således er den angrende forræders stilling , når løgnen glipper og frækheden viser sig frugtesløs . Du var længe om det — løgnerske ! — du turde vove at skrive til mig om vort barn . Du vovede at håne mig ved at kalde mig fader — forræderske ! — al min ulykke stammer fra det ene svage øjeblik , da jeg betroede mit navn og min ære i dine hænder . — men hvor kunne jeg vente , at du skulle være bedre end de andre — du er jo en kvinde , med din part af den grænseløse forfængelighed , som gør dyd og pligt til væmmelige vrængbilleder ; men du skal også bære din part af ansvaret . Ingen skal ane den plet , du har sat på mit navn , og den skurk , som kaldte sig min ven , men lumsk og nedrig bragte skam og vanære over mit hus , ham vil jeg dræbe , såsandt jeg hedder Hother v . Lø-wenb  .  .  . «  i voldsom ophidselse havde han udslynget sin ordstrøm , det var som om han følte den fordums kraft svulme i sit legeme — panden med den rødblå åre hævede sig stolt i vejret , blikket lyste atter kækt og dristigt frem og de slappe fingre lagde sig om Ingeborgs brev som knugede de et kårdehæfte — , da undslap ham et navn — hans eget — og som ved et trylleslag sank han tilbage i fortvivlelse og smerte , søgende at overdøve den hånende latter , han syntes at høre , ved de hulkende skrig , der pressede sig frem fra hans strube . 
Udmattet efter den heftige sindsbevægelse sank 

han tilbage i stolen . Sløvet for alt , kun ikke de voldsomme dønninger , der larmede i hans indre , så’ han ikke , hvorledes man bar Ingeborg bort , hørte ikke de ængstelige udbrud , hvormed man modtog hendes afmægtige legeme — intet — intet — før Maria rakte ham det fyldte bæger ; så slugte han drikken med vildt begær — indtil den velgørende tåge lagde sig over hans sanser og dæmpede dønningernes brusen . 
Det var atter sommer . Varme , sydlige pust strøg hen over det gamle slot og de omliggende skove , hvor småfuglene just sang deres evig unge morgensang til løvtoppenes brusende harmoni , medens solen , rød og stor , hævede sig op over den fjerne horizont for over nye egne at fortsætte sin ustandselige vandring . Snart spillede dens første stråle frem mellem de vuggende blade og trængte sig ind i det værelse i slottets underste etage , hvor Ingeborg lå bøjet over sit spæde barn og med en moders ømme smil iagttog dets dybe søvn . Og som om solstrålen mindedes al den sorg og smerte , den havde set i dette værelse , hvor Ingeborg havde levet som en fange , ene og forladt , indtil hun en dag ved Marias hjælp bragte sit barn til verden , som om den forstod , hvor kært hendes fængsel var hende nu , da hun ikke mere var ene , spillede den i sitrende hop hen over barnets runde kind og vækkede det op til lys og glæde , til modersmil og moderkys — så gled den hen over 

muren og stjal sig ind i det næste værelse , hvor den fandt Hother liggende anstrengt efter en søvnløs nat . 
Fortrædelig søgte Hother at stænge den generende solstråle ude for uforstyrret at kunne fortsætte sin grublen , den samme fortvivlede søgen efter en eneste , mulig udvej fra de ulykker , der hvilede over ham og stedse beskæftigede ham i de lange , søvnløse nætter og de tidlige morgentimer , før han endnu havde grebet det styrkende bæger . Og netop i denne morgenstund viste hele hans ulykke sig mere levende end nogen sinde tidligere . 
Han havde atter vejet og prøvet alle de midler , der kunne indeholde den mindste gnist af håb ; men alt forgæves — overalt , hvor han vendte sig hen , mødte armoden ham som et tomt , gabende dyb , fra hvis modsatte skrænt alle hans ønsker vinkede ham i møde og syntes ham at kunne gribes , om han blot ejede den gyldne bro , som ene kunne føre ham derover . 
En gysen gennemfo’r ham , da han med dags og times nøjagtighed havde udregnet den stund , da han måtte drage bort og overlade slottet i de hænder , der engang så villig havde hjulpet ham , men nu så skånselsløs strakte ham de uindløste gældsbeviser i møde , og aldrig havde han følt sig så ulykkelig som netop nu , aldrig havde den frelse , som guldet indeholdt , stået klarere for ham end nu , da han intet ejede og kunne tælle timerne til 

den dag , da han som en vanfør tigger måtte forforlade sit sidste og eneste hjem . 
Ved guldets magt ville han kunne kalde videnskabens berømteste mænd til sig og blive helbredet , ved dets hjælp kunne han fri sit navn fra at drukne i armod og forglemmelse og rejse bort til fjerne egne , hvor ingen kendte den skam , der heftede ved det , og når guldet havde hjulpet ham til disse ønskers opfyldelse , da kunne han tilfredsstille sin længsel efter at straffe den troløse ven , som så grusomt havde hævnet sine nederlag . 
Således tænkte Hother nu , således var stedse den tankerække endt , som han så ofte havde ladet drage forbi sit indre øje ; men aldrig havde dens billeder vist sig så klare som i denne morgen , og medens han udmattet ved beskuelsen sank sløv og tanketom tilbage på sit leje , blev kun et eneste billede stående for hans blik , et eneste ønske , det , at finde den gyldne nøgle , der ene kunne åbne ham adgang til alle hans ønskers mål . 
Med de mørke , anstrengte øjne stirrende ud i rummet , lå han en tid lang stille hen , og kun de dybe suk , der nu og da hævede hans bryst , og den klamme , rystende hånds nervøse famlen i nogle papirer , som lå på bordet , vidnede om at han levede . 
Da hørte han pludselig nogle spæde skrig inde fra Ingeborgs værelse ; de vækkede i et nu hans tanker til live og fik ham til at fare sammen . Det var de samme skrig , som så ofte , endog i rusens 

dybeste fred havde vækket ham og påtvunget ham tanker , som samtidig fyldte ham med rædsel og vildt begær efter at straffe den forbrydelse , der havde sat dette barn i verden . 
Rasende hævede han sin knyttede hånd , medens en ed pressede sig frem mellem hans læber — så sank han atter tilbage i sin grublen . 
Hvor langt lettere ville ikke hans ulykke have været at bære , om ikke denne nagende skam havde føjet sig dertil . Han tænkte på v . Miihren og på de lykkelige barneår , de havde tilbragt med hinanden , og uvilkårlig fæstede hans tanke sig ved hin sorgløse tid , da han som lille dreng sad ved sin moders fødder og lyttede til hendes fortællinger og sange . I lange tider havde han ikke tænkt på sin moder , og det var ikke uden en vis uvilje , at han nu tillod erindringen at drage hendes billede frem , thi det fyldte ham med følelser , som han ikke ville blande ind i den hadefulde trods , hvormed han ene mente at burde møde sin ulykke . 
Men mere og mere levende trængte erindringen sig frem — hans moders smukke , blege ansigt , hendes milde , klare øjne og hendes kærlige stemme — alt stod atter for ham , selv den sang , hun så ofte havde sunget , og medens han trodsig søgte bort fra disse erindringer , lyttede han samtidig ligesom i andagt til de strænge , der dybt , dybt tilbage i hukommelsen klang ham i møde med hin barndomssang : 

når over livshavets larmende bølger , du sejler frem mod forjættelsens havn , va’r da din skude mod synden , som dølger sig som en klippe i vandenes favn ; thi den vil knuse dit fartøj og drage dig ned i dybdernes mørkeste skød , og ingen sinde den giver tilbage , hvad den har dækket med mørke og død . 
Mere opmærksom , men overlegen , som ville han blot prøve strængenes styrke , lyttede han , medens de sang : 
men vil du undgå den lurende fare , 
vil du ej sejle dit skib over styr , 
vil du dig selv og din ladning bevare , ret da din stævn mod det himmelske fyr ; om det end stundom af tågerne dækkes , som fra det kvælende dyb slynges ud , vil der dog atter en stråle dig rækkes , som kan dig lede til havnen , til gud . 
Langsomt , drømmende gentog han slutningsstrofen , som et øjeblik syntes ham at indeslutte et håb , men hurtig vejredes stemningen bort , og der stod kun tilbage et væsen , et begreb , der ikke havde anden værdi for ham end den , det frembød som et nyt punkt , at rette den bitre bebrejdelse imod . At der allerede gennem disse ord , der ukaldede havde trængt sig frem i hans hukommelse , var budt ham en frelsende stråle i møde , som kunne have ført ham tilbage til trøst og fred , kunne han ikke fatte . Pludselig som den kom , svandt den atter bort i tågerne ; først dybere nede — på bunden af elendighedens og syndens mørke — ville Hothers øje kunne fange dens glans , og 

det svage skær , den havde efterladt sig , havde kun forøget hans dristighed til at stræbe nedad . 
Ham ubevidst havde hans hånd grebet det papir , den så længe havde famlet ved ; nu trak han det til sig og læste :  »  .  .  . glem aldrig at du er Hother v . Løwenburg . «  da stod hele hans ulykke atter for ham — han pressede sine hænder mod de frembrydende tårer , han trykkede sit hoved dybt ned i puderne for intet at se , intet at høre  .  .  . men da solen , varm og strålende , hævede sig op over trætoppene , lå Hother brystet i rusens døvende favn . 
Først langt over middag vågnede han op og forlangte at blive kørt ud . Allerede i foråret havde han forskaffet sig en rullestol , i hvilken Niels Skytte kunne køre ham omkring i slottets nærhed . Men oftest gjaldt turen den lille skovsø , ved hvis stille , ensomme bred han yndede at opholde sig nogle timer for uforstyrret og uset at dyrke sine mørke grublerier . Det var især i de få dage siden barnets fødsel , at han opsøgte denne plet , thi her kunne dets skrig ikke nå ham — disse spæde skrig , som i et eneste nu kunne vække al hans smerte til live og afføde den drønende , brusende genklang , der først efter lange , pinlige timer atter undte ham en stakket ro — her kunne han undertiden finde en kort hvile , før hans mistro og ængstelighed drev ham tilbage til slottet for som en drage at lægge sig foran den dør , der skjulte hans skam . Det havde kostet ham møje at dæmpe denne mistro 

så meget , at han kunne tillade sig disse udflugter ; men for ikke at være afhængig af andre og for pludselig og uventet at kunne komme tilbage og opdage et muligt forræderi , havde han ladet rullestolen indrette således , at han selv kunne bevæge den den korte strækning tilbage og op over den flade rampe , han havde ladet bygge foran indgangen til slottet . 
Også i dag forlangte han at blive kørt ned til søen , og da han som sædvanlig havde sendt Niels Skytte bort og vidste sig ubemærket , hævede han sig ud af stolen og lagde sig på det yppige grønsvær på søens bred . 
Således hvilende , med blikket fæstet på vandets mørke , stille spejlflade , kunne han tilbringe hele timer i indadvendt grublen . Det var også på dette sted og i denne stilling , at han havde bestemt den dag , da han med magt ville rive barnet fra Ingeborg for langt borte fra hende og det sted , hvor det havde set dagens lys , at overgive det i fremmede menneskers hænder og vide sig sikret mod nogen sinde at blive mindet om dets tilværelse gennem andet end de ulægelige sår , som ville pine ham til hans sidste stund . 
Mørk og bitter dvælede hans tanke også nu ved dette barn . At det kunne være hans , var aldrig med en eneste tanke faldet ham ind , da han efter sin beregning allerede var fængslet til sygelejet på den tid , da spiren til det måtte være lagt , og han så’ i det kun frugten af en forbrydelse , som for 

den ene udøvers vedkommende var udført i kvindelig letsind og trang til at behage , medens den anden i sin let vundne erobring havde fundet en ussel hævn for de nederlag , hans stolthed og berømmelse havde lidt . 
Vel havde han ikke glemt hin nat , da han efter sin kamp med v . Miihren havde opsøgt Ingeborg  ; men denne eneste mulighed måtte vige for det modbevis , han fandt i sit hidtidige barnløse ægteskab , og især , når han erindrede sig den morgen , da han med egne øjne havde set sin hustru hvile ved forførerens bryst , medens denne trykkede sit Kys på hendes pande . 
Således repeterede han sine tanker , medens han lå henstrakt i græsset og stirrede ned i hjertekildens dunkle dyb . 
Med brutal lyst lod han sine ulykker passere sig forbi , medens han med undertrykte skrig råbte de vekslende billeder i møde :  » Krøblet ! — forrådt ! — vanæret ! — betler ! «  — så kastede han sig ned og knugede i vild smerte sit ansigt mod jorden for at dæmpe sine hulkende skrig og sin heftige , larmende gråd . 
Længe lå han således , et magtesløst bytte for sine følelser . 
Da syntes han pludselig at høre nogle toner , dumpe og forvirrede , som trængte de sig op fra en afgrund :  »  .  .  . ned i dybdernes mørkeste skød — og ingen sinde den giver tilbage , hvad den har dækket med mørke og død  .  .  . « 

skælvende hævede han sig op og så’ ud på vandet , medens han samtidig holdt hånden frem for sig , som var det et åndesyn , der gennem tårernes slør viste sig derude — først i lette , flakkende omrids , der vejres hid og did som tåger , men snart forme sig i et tydeligt billede af et gammelt slot , hvis slanke spir rage højt i vejret og spejle sig i fuldaflodens gullige vande — og over dets hvælvede indgang prange tre springende løver i luegyldent felt . På den høje trappes øverste trin står en ung , statelig mand — det er Hother v . Løwenburg , der mandig og stærk hæver sit smukke legeme i vejret og med sit strenge blik betragter en rytterofficer , som ligger dræbt ved trappens fod , medens en ung kvinde knæler ved hans side og bedende strækker sine hænder op mod løwenburgerhes våben  .  .  . Så svinder synet bort ; men hvor slottet stod , ser Hother en kreds af mørke , vuggende blade , der som en ligkrans slynge sig om en hvid , dunlet pude , på hvilken et lille , nøgent barnelig ligger udstrakt . Det vender sit blege ansigt op mod Hother , og han synes engang for mange år tilbage at have set de samme barnetræk — da svinder synet bort under et himmel-blåt tæppe , som langsomt synker dybere og dybere ned i hjertekildens spejlblanke vand  .  .  . 
Som en afsindig stirrede Hother frem for sig ; men dyb og rolig gengav søen kun det vante billede af de omstående træers kroner og den lille , cirkelrunde lysning med himmelens dybe blå . 

så tumlede han tilbage , ude af stand til at bære det voldsomme indtryk , der havde bemægtiget sig hver eneste nerve i hans svækkede , ødelagte legeme og favnet hans sjæl i et knugende tag . Men i samme stund stod en beslutning klar og ufravigelig i hans bevidsthed , en tanke , som var undfanget under græmmelse og had og rusens gøglende drømmesyner , men som han i sine rolige , ædru øjeblikke hidtil havde viist tilbage med rædsel ; thi nu , da han havde umiskendelige tilsagn om bistand fra de magter , hvis dyrkelse han med Marias hjælp havde øvet gennem vinterens lange aftentimer , nu , da denne beslutnings udførelse kunne forskaffe ham det gyldne metal , som ene kunne redde ham fra armod og vanære og bringe ham helbred og oprejsning , nu måtte Ingeborgs 'barn dø . Og som om han ville besegle den pagt , han allerede betragtede som indgået , og samtidig gøre sig modig , vendte han sig atter mod søen og hviskedee : 
»  .  .  . og ingen sinde den giver tilbage , hvad den har dækket med mørke og død . « 
Overbevist om sagnets sandhed og allerede fortrolig med sit brødefulde forehavende , lagde han sig da til at tænke over dets fuldbyrdelse . Men hvor rolig han end kunne beskæftige sig med den , følte han dog tillige , at han manglede mod til selv at udføre den . Han måtte finde et middel , der kunne bringe ham ud over hindringen , som denne hans svaghed frembød . 

medens han således lå udstrakt i græsset og tankefuld rettede sit blik mod de susende kroner , mærkede han ikke , at en person nærmede sig søens modsatte bred , før en svag larm vækkede ham og fik ham til at rette sin opmærksomhed derover . 
Forsigtig bøjede han sig atter ned i græsset for ikke at blive bemærket ; thi den person , hvis knælende skikkelse , halvskjult af den lille pavillon , havde viist sig derovre , var netop den , som han nærede størst ængstelighed for at møde , den person , som han så grusomt havde mishandlet hin dag , da han mindst af alt anede , at han selv engang skulle kunne tælles blandt krøblingenes sørgelige hob . 
Et øjeblik tænkte han på at hæve sig op i sin stol og haste bort ; men hans angest for at blive bemærket , tvang ham til at blive , indtil han så skikkelsen rejse sig og halte bort gennem skoven . 
Så forlod også han sit skjul ; men henne hvor stien førte ned til den lille bådebro , drejede han sin vogn ned mod det sted , som Marias søn nylig havde forladt , og hvor der nu viste sig en lille grube , som , overdækket med spinkle kviste , dannede en næppe synlig fælde for skovens smådyr . 
Dette den åndssvages fiffige arbejde , lagde straks beslag på Hothers opmærksomhed . Med en stok , som han stedse havde liggende i rullestolen , skød han grenene til side og kiggede ned 

i hullet . Han havde ofte set disse simple fælder ; men nu syntes denne at frembyde en særlig interesse . 
Som han således sad , strejfede hans blik atter ud over søen og den lille pavillon , ved hvis trappe båden lå fortøjet , og uvilkårlig undslap der ham et udbrud af tilfredshed , thi han havde allerede fundet midlet , der skulle tjene ham i udførelsen af hans forbrydelse . 
Så hastede han hjemad for at udforme og overtænke enkelthederne ved den ide , han så let og uventet var kommet til . 
Til Maria nævnede han ikke et ord om , hvad han havde set og hørt ved hjertekilden . 
Der var en tid , da denne kvinde nød hans ubegrænsede tillid og uden at vække hans mistanke kunne pleje sit had til ham og lede ham frem på fordærvelsens vej , samtidig med at skaffe sig selv og sin søn noget gunstigere levevilkår ; men siden Hother havde set det håb glippe , som han havde sat til hendes kendskab til visse urters og salvers lægende kraft og de sympathetiske kure , hvormed hun havde søgt at bortjage hans lidelser , havde denne tillid trukket sig tilbage indenfor snævrere grænser , og han længtes nu ofte efter den dag , da han helt kunne undvære hendes hjælp og indfri det løfte , han havde givet hende om at hjælpe hende bort til hine sydlige egne , der gemte hendes længslers mål . 
Det var ham derfor et nyt slag , da han ved hjemkomsten erfarede , at hans hustru havde viist 

syrn ptomer på hin dræbende feber , som så brat og ubarmhjertig lader modersmilet stivne under dødens isnende pust . Dog var det ikke Ingeborgs velfærd , der voldte ham bekymring ; men han så den dag , da han kunne skille sig ved Maria , skudt ud i en ubestemmelig fremtid , samtidig med at det stod ham klart , hvilket ansvar han havde pådraget sig ved at overgive sin hustru i denne kvindes ukyndige hånd . Der kunne komme den dag , da han nødtvungen måtte tilkalde en læge , der kunne komme den pinlige dag , da han måtte gøre fremmede mennesker rede for årsagen til sin handle-måde overfor Ingeborg , og hans planer ville da være forstyrrede — måske tilintetgjorte . 
Men han måtte komme denne dag i forkøbet og handle , før noget kunne gribe forstyrrende ind . 
Han var nu nede på den syndens sidste , stejle skrænt , som uden mindste fodfæste sænker sig brat ned mod dybet . 
Søgende mod og styrke i det aldrig svigtende bæger , gav han sig allerede samme dag i færd med sine forberedelser ; thi tiden var ham kostbar — om få dage ville månen vandre fuld og rund over sin fjerne bane , og da måtte han være rede til handling . 
På sine udflugter havde han undertiden ytret lyst til at sejle i sin lille båd , som Niels Skytte da måtte ro frem over søen , medens Hother lå udstrakt på de bløde hynder og badede sig i solen . Han havde da ofte udtalt ønsket om at 

have båden således indrettet , at han ved egen hjælp kunne bringe den frem og 'havde lidt råd-ført sig med Niels Skytte om anbringelsen af en hensigtssvarende mekanisme . 
Det vakte derfor ingen generende opmærksomhed , da han nu beordrede skytten til at bringe • båden og forskelligt materiale og værktøj op på et værelse ved siden af hans eget , og når man hørte ham stønnende slæbe sig om derinde bag den låsede dør og hørte larmen af hans ivrige virken , talte man kun i nysgerrig længsel efter at se udfaldet af hans forsøg , uden at finde noget forunderligt i den hemmelighedsfuldhed , bag hvilken han ønskede at bevare sin opfindelse . 
Da han en dag atter lod båden bringe ned til søen og med nervøs uro vågede over , at ingen fik lejlighed til at undersøge den , før den atter svømmede på vandet , var det med en vis respekt , at Niels Skytte lod sit blik glide hen over det lille fartøj for at finde et spor af den hemmelige mekanisme ; men intet var at opdage , intet uden en tynd snor , som ragede frem fra bådens bund . Men da Niels Skytte — uden at ane , hvorledes hans egen troskyldighed og Hothers snedighed havde ført ham bag lyset og med hvilken infernalsk sindrighed Hother havde forstået at udnytte den ide , han havde undfanget ved synet af vildttyvens lille faldgrube — udspurgte ham angående udfaldet af hans arbejde , havde Hother al sin selvbeherskelse behov for at svare ham , at han allerede næste dag ville 

give ham lejlighed til at overvære den første prøve  .  .  . 
Det var nat . Store , regnfulde skyer svævede langsomt hen over de mørke skove og det ensomme slot , der kun nu og da oplystes af den blege måne , hvis runde Skive ligesom hoppede hen over de luftige bølger . 
Et eneste , dunkelt lys skinnede frem fra det værelse , hvor Ingeborg lå rystet i febergysen med det lille barn hvilende i sin arm . Uden at ane , at hun allerede bar dødens spire i sit hjerte , havde hun just denne aften talt længe med Maria og i fortrøstningsfuld længsel dvælet ved den lykkelige stund , da hun med sit barn på armen skulle træde frem for sin mand og bringe ham bort fra den frygtelige vildfarelse , og beroliget ved Marias trøst og den kølende drik , hun havde modtaget , var hun faldet hen i en let slummer . 
I lyse , yndige drømme hævede hun sig bort fra sygelejet og indåndede fra slottets høje altan en stille sommeraftens friske , kølige luft . Langt borte bag de dunkle skove hyllede solen sig i sine purpurtæpper , medens bløde , yndefulde toner klang hende i møde fra skovens dybder — snart i lokkende , dragende kurren — snart i dybe , melankolske slag — og medens hun bøjer sig frem over karmen og lytter , komme tonerne nærmere og nærmere og forme sig i en yndig vuggesang — først kvidrende , som korn den fra tusinde fugle 

tunger — så smelte tonerne sammen , og hun hører en dyb , dæmpet mandsstemme — Hothers stemme , der i hans hjemlands sprog fortsætter sangen . — så bøjer hun hovedet til siden , og der møder hende det henrivende syn af Hother , som gynger deres lille barn på sine arme , medens hans læber varsomt trykke sig mod dets lille , buttede arm  .  .  . Men pludselig forstummer sangen — et isnende pust fra skoven farer hen over hende og Hother og det sovende barn — det vågner og græder — Hother rynker sine mørke bryn , og medens han holder det ud fra sig , ser han på det med sit strenge , kolde blik — hun vil ile til og gribe barnet ; men de heftige vindstød fra skoven holde hende tilbage — da slipper Hother barnet , og det synker ned , dybt — dybt — . Da vågnede Ingeborg med et skrig og så’ sig forvirret om , medens hun følte efter barnet og ængstelig lyttede til dets åndedræt . 
Men som en fortsættelse af drømmen , så’ hun nu ved lampens svage skær , hvorledes døren langsomt åbnedes og en mørk , forunderlig skikkelse skød sig frem over tærskelen . 
En tung stønnen , som af et menneske , der er ved at kvæles , trængte sig til hende , og medens hun anstrengte sig for at skælne , om det var et drømmesyn eller et levende væsen , hun havde for sig , trak hun sig instinktsmæssig tilbage og dækkede barnet med sit legeme . 
Da skød månen en klar , sitrende stribe ind gennem ruden og oplyste Hother , der med stive , 

stirrende øjne og de slappe , blege træk bævende under rusens ophidselse slæbte sig hen mod inge-borgs seng . 
Det var første gang hun så’ ham , siden hin efterårsdag , da han udslyngede den frygtelige beskyldning imod hende ; men skønt hun undredes over at han netop valgte denne sene time til sit besøg og ængstedes ved hans tilstand , ville hun dog modtage ham med al den venlighed , hendes sygdom tillod hende at byde . 
» Kommer du nu til mig , Hother ? «  spurgte hun blidt ; men hun fik intet svar . Kun i heftigere bevægelser skød Hother de lamme ben frem foran sig og stræbte at nå hen til hende . 
» Hother , hvad vil du  ? «  spurgte Ingeborg ængstelig , da han var nået hen til hende og søgende strakte sin hånd ind under tæppet . 
» Jeg vil have dit barn , «  svarede Hother hæst .  » Lad mig få det , det kan ikke blive her længere , «  og hans hænder famlede hid og did , medens Ingeborg søgte at skyde dem fra sig . 
» Hother , Hother , «  udbrød hun klagende ,  » det er vort barn , vor lille dreng — ved alt , hvad der er helligt , ved mine forældres minde tilsværger jeg dig , at du gør mig uret — ak gud ! hvad har jeg dog fdt . « 
» Nej , nej , «  vedblev hun og stemte sine hænder mod hans skuldre ,  » Du må ikke tage det , Hother — jeg vil lide alt for din skyld ; men lad mig beholde barnet , lad det ikke komme bort til frem 

mede mennesker — jeg skal lære det at elske dig , som jeg elskede min fader ; men lad os beholde det hos os  . . .  . Hother ! «  skreg hun i dødelig angest ; thi han havde hævet sig ved at gribe med sin ene hånd i sengen og førte nu den anden hen over Ingeborg , hen mod det sovende barn .  » Hother ! kom til dig selv , du dræber vor lille dreng «  — og hun greb fortvivlet om hans Hals og opbød sine sidste kræfter for at trykke ham tilbage . 
Da slap Hother sit tag og sank ned på gulvet . En begivenhed var trængt frem i hans hukommelse — hin scene , der tildrog sig foran skovløberhuset — hunden , dyret , som evnede at rejse sig og angribe Ingeborg , og hans egen hjælpeløse stilling , stod for ham i samme nu , som han følte hendes fingre på sin Hals , og han krympede sig under indtrykket af en bidende spot . 
Men medens han kæmpede med sin sindsbevægelse , så’ Ingeborg lejlighed til at gribe klokkestrengen og tilkalde Maria . 
Så trak Hother sig tilbage til sit værelse , hvor de kunne høre ham rase , indtil morgendæmringen fandt ham henslængt på gulvet , udmattet , beruset , skælvende som i feberkulde under sin tunge , unaturlige søvn . 
Da han atter vågnede , erindrede han sin natlige færd og fordømte den svaghed , der havde ladet ham beruse sig på en tid , da han netop havde den størst mulige tankeklarhed behov for 

ikke at begå en uforsigtighed , der kunne røbe hans hensigt . 
Med knugende magt væltede tankerne sig atter over ham for pludselig at vige tilbage for den eneste , der intet øjeblik forlod ham , den beslutning , som havde trængt sig frem til at omspænde al hans higen og som en kvælende dunst havde gennemsyret hans ødelagte hjerne . Han måtte for enhver pris komme i besiddelse af barnet , denne hans indsats på det kort , der skulle bringe ham den lokkende gevinst . Og endnu i dag måtte det ske , hvis ikke det afgørende spil skulle skydes mange dage frem i tiden . 
Da trådte Maria ind til ham og meddelte , at Ingeborgs sygdom havde forværret sig i en betydelig grad , som følge af nattens ophidselse og den uro for barnet , der var fremkaldt ved hans brutale adfærd . 
Som en drømmende hørte han hendes beretning , hørte hende forklare , hvorledes Ingeborg i flere døgn kun havde haft et flygtigt blund i sine øjne , og at en dyb , styrkende søvn netop var det eneste , som kunne stille den heftige feber . 
Allerede tidligere havde Maria , i angest for det ansvar , der også kunne falde på hende , ytret ønske om at få tilkaldt en læge ; nu mindede hun ham atter derom og betydede ham , hvilke følger det kunne bringe , om han vedblivende fastholdt sin vægring . — anvendende al sin snedighed , havde Maria hjulpet Hother hen ad lastens slibrige vej , 

havde set ham langsomt , men sikkert skride sin ødelæggelse i møde og ægget ham ved idelig at opfriske og pleje hans had og mistanke , ja endog vovet at bruge spottens bidende svøbe for at drive ham frem ; men nu , da hun så’ at hun selv var i fare for at blive revet med , nu trak hun sig med snu beregning tilbage , overladende ham alene at tilbagelægge den sidste , korte strækning . 
Vel mærkede Hother , at hun pludselig slap sit tag ; men det ængstede ham ikke , han måtte og han turde fortsætte alene , ja han så’ sig helst fri for hendes ledsagelse længere og frygtede kun , at hun skulle have gennemskuet ham og opdaget den beslutning , som ene beskæftigede hans tanker og også nu gjorde ham det vanskeligt at træffe en hurtig bestemmelse overfor den hindring , som en læges ankomst til slottet ville frembyde . 
Hans tro på  » Hjertekildens «  skjulte kræfter var urokkelig ; de ville kunne føre ham ud over enhver senere vanskelighed , kun måtte han ved egen hjælp fjerne den hindring , der nu syntes at ville forbyde ham at tilkøbe sig deres bistand — 
Hother sad længe og så’ frem for sig ; kun nu og da kastede han et prøvende sideblik op på Maria , der tavs afventede hans svar . Store sved-dråber trådte frem på hans pande og vidnede om den anstrengelse , det voldte ham at overveje hendes ord . Men pludselig spillede et smil hen over hans mund , medens en nervøs skælven gen-nemfo’r hans legeme — han havde fundet , hvad 

han søgte , og netop i Marias ord havde han hentet den ide , der skulle tjene ham . 
Han følte sig atter som herre over situationen og rettede sit blik med et trodsigt udtryk på Maria , medens han indvilligede i at skikke bud efter den borteliggende landsbys læge ; — kun da han bad Maria om at give patienten en søvnbringende drik , der kunne styrke hende og vise hendes tilstand mindre farlig ved lægens ankomst , da dirrede hans stemme svagt og hans blik søgte skummelt og usikkert bort . 
Men Maria mærkede intet mistænkeligt i Hothers opførsel , hendes tanker vare optagne af at udnytte den lejlighed , som gennem Ingeborgs sygdom bødes hende til at lægge den sidste hånd på det gengældelsesværk , der havde ledet alle hendes handlinger under hendes færden på slottet . At Hother engang havde øvet brutal vold mod hende selv , stod kun for hende som mindet om en forbigående , legemlig smerte ; men hin dag , da hendes ulykkelige søn kom hjem til hytten og viste hende sit mishandlede legeme , da var det , som podedes der en sviende giftdråbe i hendes sydlandske blod . 
Forladt af sit barns fader , forstødt af det folk , hun tilhørte , havde hun som et forskræmt dyr flakket om fra sted til sted , indtil hun en dag rejste sin usle hytte i skovens dybe ensomhed , hvor hun havde ventet sig sikret mod forfølgelse og spot . Alt , hvad hun havde forlangt , var at turde leve for 

at elske og skærme sit barn ; thi alle hendes tanker og længsler bundede i kærlighed til hendes søn . 
Da var det at Hothers ridepisk skræmmede hende op . Men før hun drog bort , før hun på noget andet sted kunne tænke på at finde hvile og fred , måtte hun gengælde den smerte , man havde tilføjet hende . 
Hun havde set Hother ved en skæbnens tilskikkelse blive slynget ned i samme ynkværdige tilstand som hendes søn , og i overtroisk , naiv opfattelse af guds retfærdighed havde hun heri set en hjælp , en opmuntring til at øve gengældelse . Men Hother måtte også bringes side om side med hendes søn i åndelig hjælpeløshed , og atter her fandt hun en mægtig allieret , der ved hendes ankomst til slottet allerede havde åbnet hende vejen og kun overdraget hende det lette hverv , at række Hother det fyldte bæger i møde . 
Nu stod kun de grusomme slag tilbage , og det syntes hende , som om hun også nu skulle finde hjælp til at bibringe ham disse , endog langt smerteligere end hine piskeslag ; thi en læges indskriden måtte hidføre en undersøgelse , der ville aftvinge Hother en pinlig afsløring af årsagen til hans handlemåde overfor sin hustru , ja måske på-drage ham lovens straf . 
Derfor var det at Hothers skælvende stemme og usikre blik gled hende forbi uden at vække hendes mistanke ; thi glæden over at se sig målet 

så nær , havde sløvet hendes ellers så skarpe iagttagelsesevne . 
Først langt hen på eftermiddagen , medens Maria som sædvanlig var gået ned til sin hytte for at tilbringe nogle timer hos sin søn , sendte Hother bud over til lægen . 
Ude vuggede trætoppene for vindens heftige stød , og store , tunge skyer svævede lavt hen over skovene og indhyllede egnen i et truende mørke . 
Hother sad ved vinduet og så’ ud i den bly-grå luft . Hans tid var nu kommet ; kun nogle få øjeblikke , indtil han sporede virkningen af den drik , han nylig havde slugt , måtte han vente , før han kunne handle . En knugende , nervøs uro , en ubetvingelig angest for at der i sidste øjeblik skulle stilles ham en hindring i vejen , havde bemægtiget sig ham og syntes at ville vejre drikkens virkning bort . Han greb atter flasken og drak — i sygeligt begær — uden at benytte glasset — så lod han sig glide ned på gulvet for at lytte ved inge-borgs dør ; men straks efter sad han igen på stolen og fortsatte sin stirren ud over de mørke skove . 
Endelig følte han sig rolig . Lydløs , vogtende på hver mindste bevægelse , sneg han sig ind i værelset , hvor Ingeborg nød virkningen af Marias drik — et dristigt greb — så løftede han barnet ud af moderens arm og hastede bort med det . 
Uden at se på barnet , foretog han med febrilsk Iver sine grufulde forberedelser for at dæmpe dets mulige skrig og gøre det skikket til den dræbende 

flugt mod  » Hjertekildens «  dyb — så skjulte han den lille bylt under rullestolens sæde og ringede , for at man kunne bringe Niels Skytte hans ønske om at køre ud . 
Da de kom ned til søen , begyndte de første , tunge regndråber at falde . . Med hvislende lyd sloge de ned på vandfladen og dannede cirkelformede ringe , der , voksende sig større og større , slyngede sig i hverandre og krusede den lille sø . 
Men Hother ænsede ikke regnen , så meget mindre som den gav ham lejlighed til at være ene , medens han lod Niels Skytte løbe tilbage til slottet for at hente det sejl , som på solrige dage brugtes til at spænde ud over båden . 
Da skytten kom tilbage , havde Hother allerede ved egen hjælp taget plads i bådens forende ; men nede under dens bundbræder lå den lille bylt som et værgeløst offer for sagnet om  » Hjertekilden «  . 
I den tro at deres sejlads kun stod i forbindelse med Hothers forsøg på at fremstille en drivmekanisme , tog Niels Skytte plads ved årerne , da han havde anbragt solsejlet , for efter Hothers ønske at ro båden over til søens modsatte bred . Han var vant til at se sin herre i ophidset , beruset tilstand og fandt ikke noget påfaldende ved hans opførsel i dag ; men da de vare nåde over til det lille , cirkelrunde hul , som søen dannede under de tætte kroner , og atter drejede stævnen mod dens midte , vendte han sig pludselig om mod Hother , for 

bavset over den forandring , der var foregået med ham under overfarten . 
Udstrakt på pligttoftens hynde lå Hother og stirrede ned i vandet , medens hans ansigts udtryk , hans stønnende åndedræt og legemets skælven forrådte en voldsom sindsbevægelse og bragte skytten på den tanke , at hans herre var syg . 
» Nej , nej , Niels , jeg er ikke syg , «  svarede Hother på hans spørgsmål .  » Jeg fryser kun , «  tilføjede han , idet han hævede sig op og bestræbte sig for at synes rolig . Så lod han endnu gøre et par åretag for at bringe agterenden nærmere mod land — han måtte vinde lidt tid for at berolige sit sind . 
Det var dog ikke selve den forbrydelse , han nu stod i begreb med at udføre , der rejste den heftige storm i hans indre ; men alle de følger , den kunne drage efter sig , havde i en flygtig berøring strejfet hans tanke — dog kun et kort sekund , så samlede hans tanker sig i en knugende frygt for , at dybets magter allerede i skyttens nærværelse ville give sig tilkende og derved forråde ham . 
Men han kunne ikke , han ville ikke vende til bage nu , og ansporende al den trods , han ejede , bad han skytten at trække i snoren — hul og tonløs lød hans stemme , og med bortvendt ansigt hørte han skytten gribe snoren og gøre det skæbnesvangre træk . 
I samme nu hørtes et spædt , men knivskarpt barneskrig fra bådens bund — skytten blegnede 

og så' ud over randen ; thi ved dette skrig stod alt klart for ham , alt , hvad han havde hørt og set på slottet — Hothers mistanke , den forestående ruin , det hemmelighedsfulde arbejde ved båden , den voldsomme sindsbevægelse og sagnet , sagnet , der nu havde krævet det offer , som han så’ svinde dybere og dybere ned i mørket . 
Med et råb sprang han op og stirrede på Hother , som ville han i næste nu gribe ham og knuse ham i sine stærke arme ; men da lød et skrig i hans bryst , langt tydeligere end det , der nylig forlod hans læber —  » Morder 1 «  — og under indtrykket af en grænseløs skræk , samlede al hans tanke sig i dette ene : at komme bort — bort fra det sted , hvor hans hånd havde givet et barn i døden , bort fra det sted , hvis omrids allerede stod indgravet med uudslettelige træk i hans brave hjerte , og som om båden brændte under hans fødder , som om tusinde stemmer nede fra dybet brølede ham det frygtelige ord i møde , nåde han i et eneste , fortvivlet Spring i land — endnu et blik ud mod båden , der vuggede derude — så løb han — i blind Iver efter at komme bort fra de anklagende stemmer , som ikke ville forstumme — fremad gennem storm og regn , gennem skov og eng og landsbyer , hvor hundenes gøen og aftenklokkernes klang fremskyndede hans ilsomme flugt — fremad , bort — indtil han ude af stand til at sanse fandt sig stående i en præstegårds forstue og hørte sig tiltalt af en kærlig menneskestemme . 

først da var det som om den grusomme anklager i hans bryst ville unde ham lidt hvile , og han knælede ned under et helligt billede , medens den samme kærlige stemme gød trøstens ord i hans larmende bryst ; men da tonede hint grusomme ord med forøget styrke og jog ham op . Som et forskræmt dyr løb han atter ud gennem regn og mørke — bort — bort — og man så ham aldrig siden på egnen . 
Men nede i den gyngende båd lå Hother og stirrede ud i vandet . Han ænsede ikke skyttens forfærdelse og hans pludselige flugt . 
I afsindig længsel efter at se , hvilke syner der nu skulle oprulles for ham , strakte han sig ud over vandet ; men intet , intet ville vise sig , intet uden et stygt , vansiret ansigt , hvis blodskudte øjne stirrede ham i møde , indtil det udviskedes af regnen , som efterhånden brød gennem det tætte løv og gød sig i strømme ned over vandet , over den lille båd og den ensomme skattesøgers krøb-lede legeme . 
Da svandt legemets rus , og åndens gøglende dække løftede sig allerede for frygtens første , isnende pust  .  .  . 
Rystende af kulde , syg på legeme og sjæl nåde Hother op til slottet . 
Maria var endnu ikke vendt tilbage ; men inde ved Ingeborgs seng sad en ung mand i tankefuld beskuen af det fine , blege ansigt , hvis rene træk 

allerede formede sig i hint forklarede udtryk , der går forud for døden . 
Endnu uhærdet i sit kald , omsluttede han i inderlig deltagelse den spinkle , feberglødende hånd , medens han i andagtsfuld alvor bøjede sig for den uransagelige villie , der tæller menneskets timer og sætter grænsen for dets jordiske vandring  .  .  . 
En lang nats pinlige timer tilbragte Hother sammen med den unge læge ved Ingeborgs leje . En dødelig angest havde grebet ham og tvang hans blik i urolig flakken mellem lægens alvorsfulde ansigt og Ingeborgs stivnende træk , medens hans tanker uafladelig repeterede den løgn , hvormed han ville møde Ingeborgs spørgsmål . 
Men Ingeborg lå ubevægelig hen . Blidt og stille gled hendes jordiske søvn over i dødens evige blund . Kun et eneste øjeblik vågnede hun og gjorde en mat bevægelse hen imod det sted , hvor barnet havde ligget — et smerteligt træk svævede hen over hendes ansigt ; men straks efter rettede hun sine øjne mod Hother i et langt , inderligt , tilgivende blik , og hendes læber bevægede sig , som ville hun endnu en gang nævne hans navn . Og medens hendes hånd skød sig hen imod ham og hun med sin sidste kraft klyngede sig til den mand , som hun elskede trods alt , hvad hun havde lidt , bredte dødens engel med varsom hånd sin kappe over hende og bar hende bort til hine lyse egne , hvor hun skulle genfinde sit lille barn , og hvor hun 

i sin sidste stund havde håbet engang at samles-med sin ulykkelige , vildledte Hother  .  .  . 
Og morgenen korn — med dunlette skyer og strålende sol på den dybblå himmel , med fuglekvidder og duftsvanger dis i de bævende kroner ; men nede i det regntunge græs ved skovsøens bred sad Hother i sin rullestol og stirrede i åndeløs forventning ned i det mørke , stille vand . 
Håb og tvivl , frygt og vild , lidenskabelig trods kæmpede om herredømmet i hans sjæl — kun angeren var ham endnu fremmed . 
Og timerne svandt bort , og solen vandrede hen over den lille lysning og lod sine stråler spille ned over vandfladen , hvor myggene sværmede og åkandeplanten bredte sine svømmende blade — ; men nede , hvor de gøglende syner havde vist sig for Hother , stod kun billedet af de ludende kroners krans om de fjerne , drivende skyfnug . 
Og uden rast , uden hvile vendte Hother hver morgen tilbage til denne plet , for i pinefuld kamp med den voksende tvivl at klamre sig til sit sidste , eneste , flygtende håb . 
Da var det en morgen , netop på den dag , da Ingeborg skulle stedes til hvile . Hother havde tilbragt en lang , søvnløs nats kvalfulde timer ; men ved morgenens første , dæmrende skær hastede han atter ned til sin ensomme post ved skovsøen . 
Endnu hang bladene bøjede under dugdrå-  . bernes vægt , og store , dunkle skygger strakte sig ud over søen , der hyllede sig i luftige , bølgende 

tåger ; men Hother ænsede ikke morgenkulden og underskovens klamme dis . Med et tvivlende , usikkert blik på søen hævede han sig ud af stolen og strakte sig i det fugtige græs . 
En flok krager fløj skrigende hen over lysningen og ledede et øjeblik hans opmærksomhed op mod den klare himmel — så skød han sig med et smerteligt suk hen imod skrænten og støttede sit hoved mod de rystende hænder , medens hans blik rettede sig mørkt og ængsteligt ud mod vandet . 
Aldrig havde han følt sig så ussel og syg på legeme og sjæl som i denne morgenstund . Håbet var svundet ind til et hånende intet , og hans trods , som i de sidste dages prøvelser havde vokset sig op til et vildt , lidenskabeligt had mod alt , hvad der levede og færdedes på jorden , og som havde været det eneste , hvorfra han havde hentet mod til at leve og forfølge sit svindende håb , lå nu knust under tvivlens og skuffelsernes lammende svøbe og havde kun efterladt sig en magtesløs anklage  mod alt og alle og en dragende trang til at dvæle på det sted , der var bleven hans håbs grav . 
Og medens kulden fra den fugtige jord trængte sig op i hans legeme og brød sig mod blodets feberhede strøm , bøjede han sig frem for at svale sine smertende tindinger i det våde græs og tvinge de brusende tanker ind under villiens bud  .  .  . 
Længe dvælede hans tanke i bitter , harmfuld anklage ved Ingeborg og hendes brøde — al skyld hvilede på hende ; selv hin ulykkesdag ville aldrig 

være kommet , hvis hun havde skænket ham et barn , som kunne have bundet hans tanker og handlinger til hjemmet og alholdt ham fra de ville , forvovne idrætter , der toge så brat og voldsom en afslutning . I dag skulle hun sænkes i jorden — stadsklædte bønder ville flokkes om hendes kiste og bag deres deltagende mine rette dumme , nysgerrige blikke mod adelsmanden med det krøb-lede legeme og det plettede Skjold — og præsten ville med irriterende veltalenhed slynge sine ord i gribende forherligelse af Ingeborgs dyder — og de uvidende , enfoldige bønder ville græde — og -— — her afbrødes hans tankerække ved det hovmodige , foragtelige udbrud , der uvilkårlig banede sig frem over hans læber . Så løftede han hovedet lidt og så' ned på vandfladen , der atter lå klar og blank ; — et suk , et dybt , ængsteligt suk — så lagde han sig tilbage i den forrige stilling og lod atter tankerne fortsætte deres afbrudte flugt .  .  . Maria , denne usle , elendige kvinde , som han havde gjort så meget godt , men som nu havde forladt ham , ja vovet at sende hans bud tilbage med ét afvisende svar — v . Miihren , den troløse ven , som nu kunne brovte med Ingeborgs navn — løwen-burgernes navn — , når han ved drikkegilderne berettede om sine delikate sejre-------og stønnende i utæmmeligt raseri , slyngede Hother sine fingre om det lange , seje græs , uden at ænse , at han i sine bestræbelser for at rykke det op gled længere og længere ned mod den stejle skrænt , indtil tankerne 

pludselig sprang langt tilbage i tiden , som ville de søge hvile i mindet om barndommens sorgløse dage . 
Og Hother fulgte tankernes flugt til den fjerne hjemstavn , til det gamle slot ved fuldaflodens bred , hvor han havde vandret med sin moder i de stille , svale sommeraftener og siddet ved hendes side og lyttet til sivenes sagte susen , der blandede sig med stroferne af hin barndomssang , som nu i bløde , vemodige toner klang ham i møde fra hjertets dyb . 
»  .  .  . vil du undgå den lurende fare , 
vil du ej sejle dit skib over styr , vil du dig selv og din ladning bevare , ret da din stævn mod det himmelske fyr ; om det end stundom af tågerne dækkes , som fra det kvælende dyb slynges ud , vil der dog atter en stråle dig rækkes , som kan dig lede til havnen , til gud . « 
Atter løftede han hovedet og så’ ud på den glinsende sø ; men som om han ville fastholde de harmoniske toner , der nylig klang , som ville han blive og hvile ved de fredelige minder fra barneårene , ville han just bøje sig ned i sin drømmende stilling med ansigtet mod jorden — da hvislede det derude i åkandestænglerne , og fine , bølgende ringe formede sig som en glorie om et lille , blegt barneansigt , som vuggede derude i vandfladen  .  .  . men ned over den lille , våde pande slyngede sig en fin , men skarptegnet , rødblå åre  .  .  . ; den skinnede frem imod Hother som en mægtig , lysende stråle fra sandhedens evige , himmelske fyr , frem gennem 

lastens og syndens kvælende tåger , gennem trods og hovmod og hadets rugende mørke og lyste i et eneste nu op for ham , så alt — alt stod ham klart — —  » Ingeborg ! «  —  » Mit barn ! «  lød det i jamrende skrig fra ham , medens han i grænseløs fortvivlelse strakte sine hænder frem og stræbte ud mod barnet  .  .  . 
Da rørte sig atter hine barndommens strænge og mødte lians bævende anger med budskab om fred og hvile i tillid til gud — dæmpede og blide klang de frem fra hjertets inderste gemme , fra hans egen hjertekildes dyb , i toner , der sang om barnetro og barnefred og svang sig frem over læben i inderlig , angerfuld bøn  .  .  . Men de bølgende ringe bredte sig blødt ud over vandfladen — de nåde Hother , hans hænder , hans pande , hans bedende læber — de favnede hans sidste suk , medens de slyngede sig blidt om hans nakke og vuggede hans hår i sagte , duvende takt  .  .  . 
Og nede foran slottet samlede bønderne sig til Ingeborgs ligfølge — tavse , alvorsfulde mænd og grædende kvinder , der med dæmpet hvisken belærte deres børn om dagens alvor . 
Da kørte en kaleschevogn ind på pladsen . Fremmede , fornemme herrer stege ud og begave sig op på slottet , medens mændene udspurgte den fremmede kusk . 
Da kom der uro i den lille klynge , og ængstelig hvisken lød fra mund til mund . 
Så viste herrerne sig i følge med et tyende 

fra slottet . De toge vejen mod skoven , mod det sted , hvor  » Hjertekilden «  skjulte sig under de løvrige kroner — og bønderne fulgte efter i tavs ærbødighed og flokkede sig om den lille sø , om dens stille , dunkle dyb og de to sidste skud af Jens thuesøns slægt . 
Mange år er forløbne siden hin dag ; men endnu slynger sagnet om  » Hjertekilden «  sig som en krans om fortællingen om Hother v . Løwenburg og hans ulykkelige hustru . 
Men når egnens gamle Bonde fører den fremmede ind i skoven og , ledende op i sin barndomserindring , peger ud over den lille sø , medens han fortæller , da går der som en gysen gennem hans stærke , hårdføre lemmer — thi hvad der gør indtryk på en barnesjæl , glemmes aldrig . 


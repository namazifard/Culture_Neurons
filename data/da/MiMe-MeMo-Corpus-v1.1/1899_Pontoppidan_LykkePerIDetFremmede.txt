Forhistorien 
Per Sidenius , en ung ingeniør på et 
par og tyve år , har udarbejdet et 
kæmpemæssigt kanalprojekt , for hvilket 
han forgæves har søgt at interessere 
avtoriteterne . For da at henvende sig 
til offentligheden skriver han en bog , 
» Fremtidsstaten «  , om sine ideer og får 
den trykt med bistand af en beundrende 
ven . Denne er søn af den hovedrige , 
jødiske købmand Philip Salomon , i hvis 
hus han imidlertid er bleven indført , 
og hvis datter Jakobe han efter en kort 
kamp vinder . Forsynet med penge af 
den tilkommende svigerfader står han 
just i begreb med at begive sig på en 
to-årig udenlandsrejse , da han fra 
sit hjem , en fattig jysk præstegård , 
modtager meddelelse om , at hans fader 
ligger for døden . Pers forhold til hans 
familje har altid været dårligt og 
er i årenes løb bleven endnu mere 
spændt , til sidst ganske afbrudt . Efter 
nogen vaklen rejser han derfor bort 
uden at have villet gense faderen . 

første kapitel 



brudstykker af Pers 
rejsebreve til Jakobe 
Berlin 12te oktb . 
En vigtig ting har jeg allerede lært på denne 
min første rejsedag , og det er , at man ikke 
må glemme sine r’er , når man begiver sig på 
udenlandsfærd . Du kender jo rejsen hertil rerlin 
og ved , at den navnlig for de sidste timers vedkommende 
ikke er oplivende . Altså drattede jeg 
ved mørkets frembrud i en tyk søvn og vågnede 
ikke , før vi buldrede ind på  »  stettiner bahnhof «  . 
Noget ør af søvnen og den lange rumlen 
tumlede jeg ud til en drosche og råbte kusken 
an :  » Hotel Zimmermann , burgstrasse «  , — det 
er et hotel , som din onkel har anbefalet mig . 
Men kusken gloer bare dumt på mig og gentager 
så i sin berlinerdialekt :  » Bu’stråsse ? Bu’stråsse ? « 
— hvorpå han ryster på sit tykke 
hoved og siger :  » Kenh’s nicht ! «  et par ledige 
droskekuske kom til ; der samlede sig efterhånden 
et helt lille opløb .  » Bu’stråsse ? Bu’stråsse ? « 
Sagde de alle og rystede på deres tykke hoveder . 
» Kenn’s nicht ! «  der stod jeg ! Jeg blev noget 

ærgerlig , for jeg følte jo , at jeg var ved at blive 
komisk ; noget andet berlinsk hotel vidste jeg 
ikke engang navn på . Så rækker pludselig en 
af droskekuskene en finger i vejret og udbryder : 
 » Ah !  . . . Burrrrrrgstrrrrrrråsse  !  «  og denne 
trommehvirvel af r’er gjorde mig først rigtig 
vågen . Nu fornemmede jeg , at jeg var kommen til 
Berlin , til landet med de tre millioner soldater 
og en kommandersergeant til øverste krigsherre . 
Men du må ikke tro , at mine fataliteter hermed 
var til ende . Da vognen holdt udenfor hotel Zimmermann 
( i parantes bemærket en gammel skiddenkasse , 
som ligger i en gyde bagved slottet ) kom en 
skødskindsklædt hausknecht ud på den høje  » Freitreppe « 
For at tage imod mig . Men hvad sker ? Så 
såre han får øje på mig , styrter han ind i 
huset igen og råber med en stemme , som om 
huset stod i brand  ;  »  hr . Zimmermann  ! Hr . Zimmermann ! 
 .  .  . Ein dekorirter hr. ! «  hele huset 
kom på benene , værten stormede til og løb med 
bart hoved helt ned på gaden til mig . Tableau ! 
Jeg havde under denne ståhej kastet et blik 
ned på mit frakkeopslag og straks fundet forklaringen . 
I mit knaphul sad en lille , henvisnet 
rest af den rose , som du i Morges stak deri , da 
du gav mig dit sidste , lange Kys . Kære ven , at 
din sidste kærlighedsgave til mig skulle volde 
en sådan malheur ! For du kan vist tænke dig 
til den modtagelse , jeg fik , da sammenhængen 

blev opklaret . Men jeg skaffede både dig og 
mig selv en smuk oprejsning . Da jeg var kommen 
op på mit værelse , bandte og skældte jeg 
som en veritabel storkorsridder ; og da opvarteren 
kom med fremmedbogen , kunne jeg ikke 
dy mig men satte et flot  » von «  foran mit navn . 
— ryst ikke på hovedet ! Du skulle bare have 
set , hvor det hjalp ! Da jeg lidt efter gik ud , stod 
værten i forstuen og bukkede , som om han ville 
kysse sine egne støvlesnuder . Egenhændig slog 
han døren op for mig med et allerydmygst :  » Hr . 
Baron  !  « 
Jeg har nu set mig lidt om på unter den 
linden og sidder i øjeblikket inde hos Bauer og 
skriver dig dette til . Ude fra gaderne lyder en summen 
og brusen , der ikke lader mig i tvivl om , at jeg 
befinder mig i et verdenscentrum . Jeg har en fornemmelse 
af at sidde midt inde i et kæmpemæssigt 
vandhjul . Men hvad er vel også disse millionbyer 
andet end uhyre turbiner , der suger menneskestrømmene 
til sig og udspyer dem igen efter 
at have berøvet dem deres energimængder ? 
Hvilken koncentration af livskraft ! Der er noget 
formelig opløftende ved således at fornemme 
gulvet under ens fødder dirre af to millioner 
menneskers udladede energi . Hvad vil vi ikke i 
det kommende århundrede kunne udrette , når 
vi lærer at accumulere arbejdsværdier , i sammenligning 

med hvilke de , vi nu tumler med , er for 
bare barneleg at regne ! 
Men nu nok for i dag . — — 
17de oktb . 
Jeg har nu taget min beslutning . Jeg har 
lejet et par værelser i karlsstrasse 25 ( adresse : 
frau kumminach , zweite treppe links ) og bliver 
foreløbigt her i Berlin . Jeg føler trang til at 
fylde mine lunger med storstadsluft , inden jeg 
drager ud i provinserne . Der er noget ved 
livet her , der elektriserer mig indvendig , — 
jeg kan ligefrem fornemme , hvordan jeg hver 
dag bliver ladet med lyn og torden . Herre 
Jesus , hvilket Donnerwetter jeg ofte føler lyst 
til at sende hjem over Østersøen til vore lumre 
kalveboder ! Sete herfra tager forholdene og 
menneskene derhjemme i vort lille degneland 
sig dobbelt landsbyagtige ud . Folkene her , lige 
ned til gadefejernes rapfodede kompagni , har et 
ganske anderledes snit på sig . Derhjemme kan 
selv østergadeslapsene dog aldrig helt afstryge 
det oprindelige præg af et guds ord fra landet . 
Om det så er vore løjtnanter , så ligner de jo 
— gud forlade mig det ! — mest af alt uniformerede 
seminarister . 
Jeg har i dag efter din tilskyndelse gjort dr . 
Nathan en visit . Han boer meget net i nærheden 
af kønigsplatz og synes at befinde sig ganske vel 

i sin frivillige landflygtighed . Han modtog mig 
meget venligt og spurgte bi . a . også til dig , hvoraf 
jeg slutter , at også han kender vort forhold . Forresten 
vil jeg tilstå dig , at han sletikke tiltalte mig . 
Du gode gud , hvilket snakketøj  ! Det var næsten 
ikke muligt at få et ord indført , og tekniske 
spørgsmål har han ikke fjerneste begreb om . 
Da jeg søgte at give ham en forestilling om 
indholdet af min bog , afbrød han mig hvert 
øjeblik med de horribleste spørgsmål . Hele 
vor samtale var et  » Goddag , mand ! — økseskaft ! « 
Det er i det hele besynderligt med disse 
mennesker , der som dr . Nathan har villet skabe 
et nyt kultursamfund på ruinerne af præsteskabets 
spøgelseverden , — de har åbenbart ikke 
selv forstået , hvad de begyndte på . De minder 
mig mere og mere om den slags akademisk uddannede 
arkitekter , der kan udkaste en i kunstnerisk 
henseende højst tiltalende tegning til en nybygning 
men ikke bekymrer sig om , ja endog 
føler en vis , overlegen ringeagt for spørgsmålet 
om , hvorfra tømmeret skal tages , hvor stenene 
skal brændes o . s . v . Jeg husker , at der i en af 
de bøger , du i sommer lånte mig — var det 
måske i en af dr . Nathans egne ? — stod den 
upåtvivlelig rigtige bemærkning , at forudsætningen 
for det femtende århundredes renaissance 
var kompassets opfindelse , der muliggjorde Amerikas 
opdagelse og lettede udnyttelsen af de allerede 

kendte kolonier , hvis rigdomme strømmede 
ind over det forarmede Evropa og fornyede den 
af præster og munke forknyttede menneskehed , 
genvakte modet , handlekraften , eventyrlysten o . s . v . 
Men ganske på samme måde — mener jeg — 
er udviklingen af de moderne kraftmaskiner betingelsen 
for det næste store kulturfremskridt ; 
og den , der uden forståelse heraf profeterer om 
en kommende stortid for menneskeheden , blæser 
sæbebobler til forlystelse for børn og langhårede 
poeter .------ 
19de oktb . 
— — nej , jeg har endnu ikke gjort min opvartning 
hos din moders onkel , gehejmecommerceråden . 
Jeg har med vilje ventet dermed , 
indtil jeg blev lidt stivere i tysken . Forleden 
kom jeg forbi hans villa i thiergartenstrasse ; 
det er jo et komplet slot . Der siges her , at han 
er en mand på et halvt hundrede millioner . 
Er det virkelig sandt ? Du må tjene mig i at 
instruere mig lidt med hensyn til , hvorledes jeg 
skal forholde mig . Særligt her d det fremmede 
gælder det jo om at våge over formen . Hvad er 
» Geheimecommercienrath «   ? Jeg mener , skal han 
tituleres ekscellence ? Fortæl mig også lidt om 
familjeforholdene . Der er en kone ( gemahlinn ? ? ) 
og en datter . Er der flere børn ? — — 

21de oktb . 
Da jeg i dag kommer ind til Bauer , — hvem 
ser jeg da sidde der med en røverhat bag i nakken 
og en knortekæp mellem de fremstrakte ben 
— Fritjof ! Jeg havde forresten nær ikke kendt 
ham , han er bleven svært gammel i den sidste 
tid , skægget er næsten gråt , øjenlågene svulne 
og røde . Med alt det er han alligevel endnu en 
ganske stolt Karl at se til  ; selv her i Berlin 
vækker han opsigt , hvor han viser sig . Da vi 
havde drukket et par krus øl sammen , gik vi 
hen for at se på nogle malerier , som han har 
udstillet her hos en kunsthandler , og for hvis 
skyld han opholder sig hernede . Jeg giver mig 
ikke ud for at forstå mig på kunst , men der 
er vist udmærkede ting imellem . Mest tiltaltes 
jeg af et par store stykker fra Vesterhavet med 
et vældigt bølgeslag i . Jeg kunne jo ikke lade 
være med at tænke fremad på den tid , da 
mine tusind-tons jernbøjer ( du husker dem nok 
fra min bog ) vil garnere Jyllands vestkyst og — 
vel fortøjede — ligge og vugge derude i brændingerne 
og malke dem for deres kraftindhold . 
Jeg spurgte Fritjof , om han aldrig , når han 
havde siddet på stranden og malet disse kæmpebølger 
og hørt på deres larmen og dundren , 
var kommen til at tænke på , hvilke mængder 
af herlig arbejdskraft der her gik tilspilde og i 
årtusinder var gået tabt for menneskene og 

kulturen . Og da han straks begyndte at buldre 
løs med den gamle jeremiade om industrisjælenes 
gemenhed og naturens vanhelligelse , spurgte jeg 
ham igen , om han virkelig sletikke kunne finde 
noget tiltalende ved den tanke at gøre alle disse 
millioner spildte hestekræfter nyttige for samfundet , 
at sprede dem ved ledninger ud over Jylland , 
fordele dem til alle byerne og føre dem ind i 
hvert et hjem , så at f . Eks . en sypige i Viborg 
og en drejer i Randers kunne holde deres maskiner 
igang eller en moder i Vejle lade sit barns 
vugge træde af Vesterhavets bølger . Du skulle 
have set det ansigt , han satte op !  » Hvadfornoget ? « 
Brølede han , så folk i salen vendte sig 
om .  » Vil i , slubberter , nu også gøre mit hav 
til et trældyr ! « 
Han var ubetalelig . Jeg fik ordentlig medlidenhed 
med ham . Som jeg så ham stå der 
med bulehatten og knortekæppen og flagreslipset 
og sin vildmands-indignation , sagde jeg til 
mig selv :  » Den sidste artist ! «  om tyve år vil 
man putte den Art mennesker ind i galeanstalterne 
og bagefter udstoppe dem og anbringe dem i et 
___________________ i 
Musæum mellem fortidens mammuthdyr og trepuklede 
kameler . — — 
23de oktb . 
Jeg havde i går en indholdsrig dag . Jeg 
læste forleden i en Avis om et forsøg med en 
ny slags flodspærring , der skulle foretages ved 

en lille by , berkenbruck , et par timers rejse 
herfra , i overværelse af en del indbudte ingeniører . 
Da jeg nok kunne have lyst til at være med 
ved den affære , henvendte jeg mig i det danske 
gesandtskabs kontor , fordi jeg mente , at man 
der ville være mig behjælpelig med at få en 
indbydelse . Men aldrig har jeg set et par øjne 
så kuglerunde af forbavselse som dem , der 
stirrede på mig , da jeg rykkede frem med min 
anmodning . Mennesket måtte formelig sætte sig 
på en stol for at få vejret igen . Han erindrede , 
sagde han , at man en gang havde skaffet en 
tilrejsende skuespillerinde ved det kongelige teater 
friplads i kønigliches schauspielhaus og lettet 
nogle danske videnskabsmænd adgangen til 
bibliotekets håndskriftssamlinger , — men dette ! 
O 7 
en ældre herre , der kom ind fra det tilstødende 
værelse ( det var vistnok gesandten i højstegen 
person ) målte mig med endnu større forfærdelse 
og lod mig i faderlig tone vide , at sådanne 
overordentlige begunstigelser måtte man sandelig 
ikke vente i et fremmed land , allermindst i 
Tyskland , hvor man overhovedet ikke var tilbøjelig 
til at begunstige udlændinge . I hvert 
fald måtte gesandtskabet , før det kunne gøre 
noget for mig , konferere med ministeriet hjemme , 
og jeg ville derfor have at fremsende et skriftligt 
andragende i to ligelydende eksemplarer tilligemed 
anbefalingsskrivelser og attester fra de undervisningsanstalter , 

jeg havde besøgt , o . s . v . , o . s . v .  . .  . 
Kort sagt , jeg mærkede , at jeg pludselig igen befandt 
mig i vort kære , gamle Danmark , vrøvlets 
tusindårige rige . Jeg besluttede så på egen 
hånd at forsøge lykken og tog i går Morges til 
berkenbruck , hvor jeg straks søgte overingeniøren 
på hans kontor . Og nu viste det sig , at han 
ikke alene øjeblikkelig udstedte et indbydelseskort 
til mig men endog takkede mig for min 
interesse for foretagendet og stillede alle oplysninger 
om forarbejderne til min disposition . 
Efter at have spist frokost på hotellet tog jeg 
en vogn og kørte ud til arbejdspladsen , en halv 
mils vej fra byen . På en eng var der her 
rejst et par telte for de indbudne ; ellers var 
begge flodbredderne afspærrede for publikum 
for at forhindre ulykker ved en mulig oversvømmelse . 
Denne forsigtighedsforanstaltning 
viste sig dog overflødig ; det dristige forsøg lykkedes 
over al forventning brillant . Jeg skal forsøge 
at give dig en forestilling om , hvad der 
foregik . Først må jeg dog forklare , at man i 
sommerens løb gentagne gange forgæves havde 
forsøgt på almindelig vis at lægge en fangdæmning 
over floden , fordi strømmen , efterhånden 
som man byggede ud fra flodbredderne , 
blev så rivende stærk , at dæmningen ikke lod sig 
lukke og bjælker og planker til sidst reves op 
som bare pindeværk . Så havde man fundet 

på ( og dette er det ny og sindrige ved sagen ) at 
lade selve strømmen besørge lukningen ved at 
føre en kolossal tømmerkiste , nøjagtig af størrelse 
og form som den resterende del af dæmningen , 
henimod åbningen og drive den ind deri som 
proppen i en flaske . Ved vor ankomst lå denne 
tømmerkiste vel fortøjet ude i strømløbet med 
den kileformede side vendt imod dæmningen og 
så stærkt belastet , at den akkurat flød frit og 
kun ragede få alen op over vandskorpen . Afstanden 
til dæmningen var vel halvandet hundrede 
alen . På et vink fra overingeniøren blev så 
fortøjningen løst , og , styret fra land ved hjælp 
af et par stærke trosser , gled så det løjerlige 
fartøj nedad med strømmen til sit bestemmelsessted . 
Idet det tørnede ( og nogen tid forinden ) 
bragede det lidt foruroligende i dæmningsfløjene , 
og vandet foran steg pludselig et par fod og 
var så hvidskummende , som blev det gennempisket 
af en orkan . Men disse stigende vandmasser 
bidrog netop yderligere til at drive tømmerkisten 
ind på plads , og snart sad den der som 
i en vældig skruestikke . I det samme lød en 
række svære mineskud henne fra jordvolden 
foran den interimistiske omløbskanal nogle hundrede 
alen borte . Jord og småsten slyngedes 
tilvejrs som fra en dyndvulkan , og med en præcision 
som en soldat , der lystrer en kommando , 
svingede nu floden bort fra sit titusind år 

gamle leje og strømmede ind i det ny . Jeg 
kunne ønske , at du havde været nærværende . 
Det var virkelig et betagende skue ! 
Bagefter blev der serveret champagne i et af 
teltene , ved hvilken lejlighed der naturligvis blev 
holdt en række taler . Til sidst ( fald nu ikke 
ned af stolen ! ) udbragte også jeg en skål , nemlig 
for den tyske teknikerstand , der her havde 
givet verden et nyt og glimrende bevis for sin 
overlegenhed . Det gik meget godt . Naturligvis 
kneb det lidt med sproget ; men hvor jeg manglede 
et ord , klarede jeg mig med en udtryksfuld 
håndbevægelse . Talen vakte en vældig begejstring , 
og fra alle sider omringede man mig for 
at trykke min hånd . 
Jeg gjorde iøvrig ved denne lejlighed bekendtskab 
med en mand , en professor Pfefferkorn , der 
er lærer ved den tekniske højskole her i Berlin . 
Han viste sig — så lille er verden ! — at være 
en god bekendt af Aron Israel derhjemme og 
vidste derfor lidt besked om danske forhold . 
Vi rejste om aftenen sammen til Berlin , og han 
indbød mig til at besøge ham . En anden indbyiii 

delse har jeg også modtaget , nemlig fra dr . Nathan , 
der i dag på et brevkort beder mig spise frokost 
hos ham i morgen . 
Ved du forresten af , at jeg nu i fire dage intet 
har hørt fra dig ? Du er da ikke bleven syg ? Dersom 
der ikke er brev undervejs , når du modtager 

disse linjer , må du tjene mig i at telegrafere . 
Fra Ivan havde jeg brev i går ; han skriver intet 
om dig . 
24de oktb . 
---------du klager , min ven , over vejret derhjemme . 
Her skinner solen hver dag . Jeg kommer 
netop ude fra thiergarten , hvor jeg i et par 
timer har spaseret med dr . Nathan , hos hvem 
jeg i dag var til frokost , ganske solo iøvrig . De 
fleste træer derude står endnu med fuldt løv , 
og folk spaserede med hatten i hånden som 
på en sommerdag . A propos Nathan : du bebrejder 
mig mine udtalelser om ham forleden i 
mit brev . Jeg vil da sige , at han virkelig i dag 
syntes mig interessantere og i hvert fald lod mig 
komme tilorde , omend han — du retfærdige gud , 
endogså han ! — skulle komme med den trivialitet 
om mit projekt , at det  » forekom ham temmelig 
fantastisk «  . Med al sin geniale begavelse og sin 
omfattende viden er og bliver han et universitetsprodukt 
uden forstand på det praktiske livs 
krav og derfor umulig at betragte som en fører . 
Jeg holder for , at intet er mere  » fantastisk «  end 
at fortsætte den jammerlige husmandstilværelse , i 
hvilken de styrende derhjemme ser den bedste borgen 
for vor selvstændighed og den bedste jordbund 
for vor kultur . Jeg er ved at leve hernede bleven endyderligere 
bestyrket i den mening , at vi i vor lidenhed 
kun har et middel til at hævde os mellem staterne  : 

rigdom . Som jeg har skrevet i min pjece :  » Et 
så lilleputagtigt land som det danske er i sig 
selv en absurditet ; et så lille og så fattigt 
land er i længden en umulighed «  . Der skal 
rejses en bevægelse derhjemme for at få folk 
til at begribe dette . Med stormklokker skal det 
ringes ind i de døve øren , at vi ikke befæster vor 
selvstændighed ved at spare mere , end vi allerede 
gør , men ved at fortjene mere , skabe nye indtægtskilder . 
Vi skal skaffe os respekt ved vor overflod . 
Løsnet skal være : penge , penge og atter penge . 
Hvor vi før fedtede med hundreder , skal vi tælle 
med tusinder ; hvor vi før regnede med tusinder , 
skal vi rulle med millioner . Det er guldets glans , 
der skal kaste det  » Lys over landet «  , som der 
nu snakkes så meget om . Fattigdommens kultur 
bliver altid en smaus for præsterne . 
Jeg tænker ofte på Venezia , der kun var en 
ringe stad og dog svang sig op til at blive en 
verdensmagt . Byer som Hjerting eller Esbjerg 
har på nutidens evropæiske trafikområde en 
lignende central beliggenhed som datidens lagunestad . 
Jeg går hernede og drømmer om et fremtidens 
Tarp ( mit kanalsystems vestlige endepunkt 
ved Varde ås udløb ) , hvor marmorpaladser med 
gyldne kupler stiger op over brede kajer , mens 
små elektriske gondoler stryger som svaler hen over 
kanalernes blanke vande . — — 

25 de oktb . 
I dag blot to ord ihast for at meddele dig 
og dine forældre , at jeg i formiddags var hos 
G .-commercienrathen oG har overbraGt hilsnerne . 
Jeg traf fruen og den unge frøken hjemme og 
fik en meget venlig modtagelse . Din halvkusine 
er jo virkelig en skønhed og dertil ganske ligefrem 
i sin optræden . Ellers var jo tonen noget 
fornem . Der stod en groom opstillet ved hver 
dør , jeg kom igennem , og modtagelsen fandt 
sted i vinterhaven , som du jo kender . Vi talte 
iøvrig mest om jer , skønt jeg naturligvis kun optrådte 
som en god ven af dine forældres hus . 
Men jeg så , at din kusine skottede hen til mig 
med et fint lille smil , da dit navn blev nævnet . 
Hun er ualmindelig nydelig . Der skal iovermorgen 
være stor musikalsk soirée hos dem . Jeg fik invitation . 
Efter hvad en Avis i aften fortæller , skal 
der være udstedt hen ved tre hundrede indbydelser . 
Jeg sidder med overtøjet på , da jeg skal ud 
med Fritjof , hvem jeg stadig træffer hos Bauer . 
Vi tilbringer ikke så sjælden aftenerne sammen , 
og trods al vor uenighed kommer vi meget godt 
ud af det med hinanden . Han har ført mig 
sammen med en del af sine herværende , tyske 
kunstbrødre , halvgale fyre ligesom han selv , men 
flinke og gemytlige . Er det forresten ikke løjerligt , 
nu er det flere gange hændet , at nogle af 
disse folk har fundet lighed mellem Fritjof og 

mig . Engang blev jeg endog spurgt , om jeg ikke 
var en yngre Broder til ham . Forstår du 
27de oktb . 
Atter har jeg tilbragt en indholdsrig dag . Skrev 
jeg ikke til dig om en professor Pfefferkorn , der 
er lærer ved den tekniske højskole her , og som 
indbød mig til at besøge ham ? I dag var jeg hos 
ham , han boer ude i charlottenburg lige ved 
siden af skolen , der er et helt palads med søjler 
og statuer og en række pragtfulde , overbyggede 
gårdsrum . Den skal have kostet tolv millioner 
mark . Professor Pfefferkorn viste mig rundt i 
det mægtige bygningskompleks , i forelæsningssalene 
 , laboratorierne og i nogle interessante  værksteder , der er knyttet til skolen . Hvad 
der dog optog mig mest , var en samling af på det 
omhyggeligst udførte modeller og tegninger 
af verdens betydeligste foretagender , 
broanlæg , sluseværker , fundamenteringsarbejder , 
o . s .v . , et museum , hvortil der næppe findes mage 
andetsteds . Pfefferkorn lovede at skaffe mig studieadgang 
dertil , og du kan begribe , hvor meget det 
vil betyde for mig at kunne ransage et sådant 
skatkammer . Mine fingerspidser formelig brænder 
efter at tage fat . Jeg tænker også på at 
høre nogle forelæsninger hernede , navnlig af en 
professor Freitag , en yngre mand , der har vundet 
stort ry i Tyskland ved et værk om elektromotorer . 

i det hele , min ven , jeg agter ikke at 
ligge på den lade side hernede  ; du skal nok blive 
tilfreds med mig ! Min bog er ingenting , i hvert 
fald alt for lidt ( jeg er nærved at fortryde nu , at 
jeg udgiver den , så meget synes jeg allerede at 
have lært hernede ) . Men vent ! Snart er tiden 
omme for pedanten Sandrup og hans små kontorister . 
Om ti år skal der se anderledes ud 
derhjemme end nu  ! 
Jeg stod forleden sammen med Fritjof oppe 
ved rådhustårnets flagstang , 250 fod over 
gadens niveau . Det var lige ved solnedgang , 
luften var temmelig klar , jeg kunne vistnok se 
hen ved et par mil til alle sider . Og overalt , 
hvorhen jeg så , var der høje huse og lange 
gader , hvor lygterne allerede var tændte , og 
telegraftråde og skorstensrøg , og elektrisk belyste 
banegårds-haller , hvorfra togene ustandselig 
for ud og ind , — og yderst ude var der 
spredtliggende fabriksanlæg , der syntes at fortsætte 
byen i det uendelige . Så tænkte jeg på , 
at her lå for bare et par menneskealdre siden 
en forholdsvis uanselig småstad med tranlygter , 
diligencebefordring o . s . v . , og jeg følte en stolthed 
ved det at være menneske , så jeg uvilkårlig 
— til Fritjofs forargelse — gav mig til at 
svinge min hat over hovedet . Herre Jesus , disse 
folk med deres  » Kunst «  på malede lærreder og 
i fedtede bøger ! Jeg holder for , at synet af et 

sådant elektrisk oplyst banegårdsterræn eller et 
moderne iltogslokomotiv er mere betagende end 
alle Rafaels madonnaer tilsammen . En sådan 
stålhingst som den amerikanske  » Exprès «  er et 
vidunder , i sammenligning med hvilket Vorherres 
egne kød-arabere tager sig ud som tarveligt godtkøbsarbejde . 
Dersom jeg troede på noget forsyn , 
— jeg ville hver morgen knæle ned på gulvet og 
besmudse mine bukseknæ af taknemlighed over 
at være født i dette stolte århundrede , da mennesket 
omsider blev sig sin almagt bevidst og begyndte 
at omskabe verden efter sit behov — og 
i en storhed , hvorom ingen gud har drømt i 
sine vildeste drømme . — — 
* * 
* 
en ugestid efter , at Per var rejst , havde Jakobe 
og hendes moder en eftermiddag siddet ene 
sammen inde i dagligstuen . Fru Salomon sad 
på sin sofaplads og syede , Jakobe på en puf 
foran et af vinduerne beskæftiget med at skære 
en bog op . Hele formiddagen havde hun opholdt 
sig oppe på sit værelse ; ikke engang ved 
frokosten havde hun vist sig . Også nu var hun 
ganske umeddelsom og så ikke op fra bogen , 
som hun hist og her ligegyldigt kiggede i . 
» Du havde nok brev i morges fra Sidenius , « 
Sagde moderen efter lang tids tavshed og gav 
sig til at lede efter noget i sit syskrin . 

» Ja . « 
» Han har det stadig godt i Berlin ? « 
» Ja . « 
Der hengik på ny en stund i tavshed . Så 
lod Fru Salomon pludselig hånden hvile , så 
hen på datteren og sagde : 
» Jakobe  . . . sæt dig herhen , min pige , og lad 
os tale lidt sammen . « 
Jakobe løftede hovedet med et opskræmt udtryk . 
Tøvende rejste hun sig og gik hen til 
moderen . 
» Hvad vil du ? «  sagde hun , idet hun lagde sig 
ind i sofahjørnet med hånden under kinden , 
så langt fra moderen som muligt . 
Fru Salomon tog hendes anden hånd og sagde  : 
» Vil du svare mig på et samvittighedsspørgsmål , 
Jakobe ? « 
» Hvad mener du ? « 
» Nej  .  .  . bliv nu ikke straks fornærmet ! Jeg 
skal ikke trænge ind på dig . Vil du blot — 
åbent og ærligt — svare din moder på et eneste 
spørgsmål : er du lykkelig ? « 
» Det var da et besynderligt spørgsmål , «  sagde 
Jakobe med et forsøg på at lade fuldkomment 
uforstående , men hun var bleven meget bleg . 
» Å , ikke så besynderligt . Du kan dog næppe 
fragå , at der i de sidste dage — efter at Sidenius 
er rejst — er foregået en forandring med dig ;  .  .  . 
Du hører jo nu engang ikke til dem , der har let 

ved at lægge bånd på sig selv og skjule deres 
sindsstemninger . At jeg ellers ikke har for skik 
at fordre mine børns fortrolighed i kærlighedsanliggender , 
det ved du ; men i dette tilfælde 
mener jeg dog at have en slags ret til at spørge  .  . . 
Og til at få et ærligt svar . « 
» Hvor du dog er underlig , mor ! Som om 
det ikke er ganske naturligt , at man ikke netop 
er i sit bedste humør , når ens f’orlovede lige 
er rejst bort og ikke vender tilbage før—ja gud 
ved , hvornår ! « 
» Ja , når du tager det sådan , min pige , så 
vil jeg da tale lige ud . Ser du , for en times tid 
siden søgte jeg dig oppe på dit værelse ; jeg 
mente , du ikke befandt dig vel , siden du ikke 
kom ned til frokosten . Du var netop gået bort 
et øjeblik , og jeg fik da tilfældigt set , at sidenius’ 
brev lå fremme på dit skrivebord . Nå , deri 
var der jo i og for sig ikke noget videre mærkeligt . 
Hvad der derimod i høj grad undrede mig , 
var — at brevet endnu slet ikke var bleven åbnet . « 
» Nu ja — hvad så ? «  sagde Jakobe efter en 
kort stilhed , hvorunder hendes hånd , som moderen 
stadig holdt om , var bleven kold som is . 
» Hvad så ? Hør , Jakobe — jeg er nok tilårs 
men dog ikke ældre , end at jeg kan huske , hvor* 

dan det er at være forelsket . Når man lader 
sin kærestes breve ligge ulæst fra klokken otte 

til klokken to , så er ikke alt , som det skal 
være . « 
» Det forstår du dig ikke på , mor . Det har 
i dette tilfælde sin egen grund , som jeg ikke 
kan forklare dig . « 
Moderen så et øjeblik mistvivlende på 
hende . 
» Ja ja , mit barn , «  sagde hun så .  » Jeg vil — 
som sagt — ikke trænge ind på dig . Når du 
blot ganske oprigtigt vil sige mig , om du stadig 
er lykkelig . Er du ? « 
» Ja — naturligvis ! «  svarede Jakobe uvilligt , 
trak hånden til sig og rejste sig . 
Moderen fulgte hende med øjnene , mens hun 
gik over gulvet og hen til vinduet , hvor hun 
blev stående med ryggen til stuen for at skjule 
sin sindsbevægelse . Men nu kom Nanny ind 
i overtøj og med gadenyt , og samtalen blev afbrudt . 
Fru Salomon tog atter fat på sit sytøj , 
og Jakobe forlod kort efter stuen og gik op på 
sit værelse . 
Det var første gang i sit liv , at hun havde 
været uærlig overfor sin moder ; men hun havde 
ikke kunnet få sig til at tilstå , at hun på ny var 
bleven et bytte for ydmygende anfægtelser i forholdet 
til Per . Hun havde allerede følt en tvivl røre sig 
i hende straks , da hin modtog hans første , ungdommeligt 
overmodige , end ikke i ortografisk henseende 
ganske fejlfri breve , der indeholdt så meget 

om ham selv men lidet eller intet om deres kærlighed . 
Dog var det navnlig , da hun selv skulle 
til at skrive , at hun havde mærket , hvor fremmed 
han i løbet af få dage igen var bleven hende . 
Nu , da hun ikke længer var under indflydelse 
af hans person , og da bevidstheden om 
den årelange adskillelse yderligere slukkede 
branden i hendes blod , havde hun pludselig intet 
at sige ham . På en vis måde var hun derfor 
glad ved , at hans breve til hende ikke blev 
mere kærlighedsfulde , end de fra første færd 
havde været . Det var med skamfuldhed , hun 
nu tænkte på , hvorledes hun under samværet 
med ham så ganske havde givet sig sine sanser 
i vold , og når hun et par gange havde ladet 
hans breve ligge uåbnede , var det af frygt for 
at finde blot den mindste hentydning til de fortrolige 
øjeblikke , som hun ikke længer tålte at 
mindes . Det vil sige : således forklarede hun 
sig selv sin handlemåde . Men når hun havde 
gennemlæst brevet uden at finde mindste antydning 
af det , hun havde frygtet , ikke et taknemlighedstegn , 
ikke et længselsudbrud , kunne hun harmfuld 
kaste det fra sig uden en gang at ville læse 
underskriften . 
Nu , efter samtalen med moderen , foregik der 
påny et omslag i hendes stemning overfor Per . 
Moderens spørgsmål og den lidt medynksfulde 
tone , hvori hun talte , havde krænket hende og 

j 
opskræmt hendes stolthed . Hun fastslog for sig 
selv , at hun intet havde at beklage sig over . Af 
egen fri vilje havde hun knyttet sin skæbne til 
en hende fremmed mand , og det var alene hos 
sig selv , hun skulle søge forklaringen på den 
magt , han havde haft over hende . 
Hun ville ikke ynkes , — ikke af andre , ikke 
heller af sig selv . Og iøvrigt indløb nu også fra 
forskelligt hold de første bekræftelser på , hvad 
Per havde skrevet om den lykke , han gjorde i 
den tyske hovedstad . Ivan traf en dag i  » Gryden « 
En svensk billedhugger , som netop kom fra Berlin 
og der en aften havde været sammen med Fritjof 
og Per på en kunstnerknejpe ; og omtrent samtidigt 
omtalte gehejmecommercerådinden i en fødselsdagsbillet 
til Fru Salomon  » den charmante 
danskers «  visit i et par vendinger , der røbede den 
gamle dames åbne blik for hans ydre fortrin . 
Langt mere betydning for Jakobe fik dog en passus 
i et brev , som professor Pfefferkorn havde 
sendt sin ven Aron Israel , og som denne en dag 
på gaden havde omtalt for Ivan , der straks udbad 
sig tilladelse til at låne det og endnu samme 
dag bragte det hjem , idet han svang det over 
hovedet som et sejrsbudskab . Efter at have læst 
det højt i dagligstuen for forældrene sendte han 
det op til Jakobe i en konvolut med påskriften 
» Vive l’empereur  ! «  der stod i brevet : 
» ----forresten lever jeg i øjeblikket i ganske 

intimt samkvem med dit land gennem en ung 
mand , af hvis bekendtskab jeg har megen fornøjelse . 
Jeg taler om en ung ingeniør Sidenius , 
der , efter hvad han har fortalt mig , er en personlig 
bekendt af dig , en mærkelig naturbegavelse , 
af hvem den danske nation vistnok har lov til 
at vente sig noget ualmindeligt . Jeg har underholdt 
mig med ham et par gange og haft lejlighed 
til at gøre mig bekendt med nogle planer til 
en storstilet anvendelse af vind- og bølgemotorer 
i industriens tjeneste , hvilke har interesseret mig 
meget . Jeg har sjælden truffet et menneske , der 
besad en så umiddelbar , frisk — men samtidigt 
rigtignok ganske uæstetisk — opfattelse af naturen 
og dens fænomener . Jeg vil ikke påstå , at 
hans betragtningsmåde absolut tiltaler mig , men 
den hører vistnok fremtiden til , og det hjælper 
da ikke at sukke . Hver tid har sine idealer ; og 
når jeg hører din unge landsmand uden svimmelhed 
eller anfægtelser tumle med de dristigste ideer 
til en samfundsomskabelse , fremkaldt ved en stadig 
fuldkomnere undertvingelse af naturmagterne , 
synes jeg at se for mig en prototype for det tyvende 
århundredes tankemodige og handlestærke 
menneske .------ « 
Med brændende kinder og bølgende bryst havde 
Jakobe læst disse linjer . Og da hændte der hende 
noget højst usædvanligt : hun faldt i gråd . Hun 
græd ikke alene af glæde men — nok så meget — 

af skamfuldhed over , at denne fremmede mand 
øjeblikkelig havde forstået og værdsat Per , medens 
hun , hans forlovede , havde siddet herhjemme og 
påny forrådt ham i sine tanker . —  » Det tyvende 
århundredes menneske «  . Ja , således var 
det ! Det var ordet , der som en lysflod spredte 
tågerne om hans billede ; som forklarede de store 
modsigelser i hans væsen , dets skrøbelighed og 
dets altbesejrende vælde . Han var som det første , 
formløse udkast til den kommende gigantslægt , 
der endelig ( som han havde skrevet ) skulle tage 
jorden i besiddelse og enevældig omskabe verden 
efter sit behov , — en slægt , opvokset i en stuelummer 
atmosfære af småborgerlig klejnmodighed 
og overtro og underkuelse og derfor 
selvrådig , ubændig og pietetsløs , uden tro på 
andre lykkebringende magter end sådanne , der 
kunne få et stålhjul til at snurre . —  » Det hjalp 
ikke at sukke . «  nej , nye tider søgte nye veje 
ud til det lykkens land , som menneskene aldrig 
blev trætte af at håbe på . Og — måske havde 
Per virkelig ret ? Det nyttede jo dog ikke 
længer at nægte det : det nittende århundredes 
guldalderdrøm , dets skønne tro på at kunne 
opbygge et retfærdighedsrige alene ved åndens 
myndighed og ordets overtalende magt — hvor 
var den blegnet ! 
Der fuldbyrdedes i den følgende tid en fuldkommen 

omvæltning i Jakobes sjæleliv . Allerede 
forinden Pers afrejse havde hun forsøgt at skaffe 
sig et lille indblik i matematikens og mekanikens 
mysterier ; men det havde den gang nærmest 
været en forelskets spøg , et blandt de mange 
udslag af hendes trang til at følge Per overalt , 
hvor han færdedes med sine tanker , og 
tilegnelsens vanskeligheder havde da også hurtigt 
fået hende til at opgive forsøget . Nu 
kastede hun sig på ny og med hele sin israelitiske 
energi over studiet af naturvidenskaberne . 
Hun havde gjort sig det klart , at man uden en 
grundig teknisk uddannelse aldeles manglede forudsætninger 
for at forstå det moderne samfunds 
udvikling . På hendes bord , der før havde været 
oversvømmet med værker af Goethe , Byron , Heine , 
Nathan og beslægtede ånder , og hvor hendes 
danske yndlingsbog  » Niels Lyhne «  på et bestemt 
tidspunkt af hendes liv altid lå opslået med 
digterens billede gemt mellem bladene , var der 
nu fuldt af lærebøger i fysik , geometri , dynamik . 
I brevene til Per aflagde hun daglig regnskab 
for sine fremskridt og gjorde ham spørgsmål , 
ligesom hun nu i hans egne breve formelig studerede 
alle sådanne lange udviklinger om tekniske 
emner , som før havde ladet hende ganske 
kold . Forholdet imellem dem var således ganske 
bleven vendt om . Jakobe , der hidtil havde betragtet 
sig som den åndeligt overlegne , hvis lidt 

pinlige pligt det var at vejlede sin umyndige forlovede 
i hans langsomme udvikling , var pludselig 
bleven eleven , der trængte til hjælp og overbærenhed . 
Og så ivrig blev hun efterhånden i 
sine studier , så begejstret for de uanede undere , 
de evighedsdybe tankeverdener , der afslørede sig 
for hende under et kemisk eksperiment eller en 
matematisk beregning , at hun — ganske som i 
sin tid , da hun havde kastet sig over studiet 
af sanskrit — af husets læge fik et alvorligt 
tilhold om at vogte sig for overdrivelse . 
Dog , kærligheden havde endnu stadig en større 
part i hendes Iver , end hun selv vidste af . I 
denne lidenskabelige tilegnelse af Pers viden og 
i den åndelige befrugtning , hun høstede deraf , 
søgte hun erstatning for det afsavn , hun led ved 
adskillelsen fra ham . Nu , ligesom i sin forelskelses 
første dage , havde hun tyve gange i 
døgnet pennen i hånden for at skrive til ham , 
undertiden blot for at nedkaste en eneste linje , 
et udbrud af glæde over den pludselige forståelse 
af en vanskelig geometrisk opgave eller af 
sorg over ikke at have ham hos sig , når hun 
trængte til hans hjælp . Alt , hvad der i dagens 
løb hændte hende , hver tanke , der gik gennem 
hendes hoved , følte hun trang til at meddele 
ham , skønt Pers breve til hende stadig lod både 
fortroligheden og ømheden ubesvaret . Men på 
dette punkt havde hun efterhånden slået sig 

j 
f 
tiltåls . Hun forstod nu , at hun havde krævet 
af ham , hvad naturen havde nægtet ham ; og 
hun var taknemlig , fordi han ikke havde forsøgt 
at hykle men ærlig vist sig for hende , sådan 
som han nu engang var . 
Endogså politik , sit gamle yndlingsemne , drøftede 
hun nu med ham i sine breve , navnlig de store 
arbejderbevægelser , der altid så levende havde optaget 
hende , og som stod i en så nøje sammenhæng 
med hele den moderne udvikling i mekanisk 
teknik , der var genstand for deres fælles 
studier . Hun havde hidtil egentlig ikke ret forstået 
sig selv i sin deltagelse for disse evindelige 
lønstridigheder og magtspørgsmål , der i grunden 
var hendes åndigt anlagte og aristokratiske natur 
imod . Hun havde ængstedes for disse murrende 
millioner , hvis krav syntes hende at indeholde 
en fare for alt det , hun selv skattede højst 
i livet . Nu havde hun gennem sin langsomt erhvervede 
forståelse af Per også fået fuld klarhed 
over denne dunkle , modstræbende følelse af 
samhørighed med den sodede , forkuede , for lys 
og luft og retfærdighed kæmpende arbejderhær , 
— det tyvende århundredes mænd ! Som hun 
engang skrev til Per :  » Disse mægtige befolkningslag , 
som  » de surrende stålhjul «  er i færd med 
at hæve op af samfundsdybet , — disse blege 
folkemasser , der ikke skylder noget præsteskab 
deres vækkelse , ingen kirke deres genoprejsning 
* 

— er det måske fra dem , at frelsen engang skal 
komme ? « 
Imidlertid gik Per nede i Berlin og vandt sig 
stadig nye venner . I de elegante restavrationer 
ved unter den linden , hvor pengearistokratiets 
ungdom , især den jødiske , samledes , var han 
allerede bleven en velset gæst og optrådte her 
med den standsmæssighed , han mente at skylde 
både sig selv og hensynet til sin værdighed som 
Philip Salomons tilkommende svigersøn . Alligevel 
var det aldrig uden lidt overvindelse , at han 
søgte disse dyre spisesteder , hvor man spiste på 
det fineste porcellæn og fik en masse tallerkener 
men kun lidt mad . Egentlig havde han en medfødt 
ulyst til at give penge ud og befandt sig 
langt bedre i Fritjofs kældermørke kunstnerknejpe 
ved en halvpunds-bøf med spejlæg og et krus øl . 
I sin ydre fremtræden fik han ikke desmindre 
stadig mere af verdensmanden over sig ; og forresten 
gik det ham , som det så ofte går folk i 
udlandet , at hans ganske private uvaner , f . Eks . 
Visse provinsielle hovedkast og hans højrøstede , 
foredragsagtige måde at tale på , af de fremmede 
opfattedes som nationale ejendommeligheder , for 
hvilke han altså ikke alene var uansvarlig , men 
som endda forøgede interessen for hans person . 
Ved den store musikalske soirée hos gehejmecommercerådens 
druknede hans skikkelse vel 

mellem mængden af strålende uniformer og 
stærkt dekorerede kjoleopslag . Dog blev han et 
øjeblik genstand for opmærksomheden , idet husets 
frue i en pause under koncerten lod ham kalde 
til sig og viste ham den ære at underholde sig 
med ham , indtil musikken atter begyndte . Den 
aldrende dame , der var stærkt nedringet og kraftigt 
sminket , havde en svaghed for unge mænd 
med brede skuldre og gjorde sig ikke synderlig 
umage for at skjule det . Hendes datter , den 
nittenårige arving til halvtresindstyve millioner , 
hvem Pers øjne den hele aften forfulgte , var ganske 
en modsætning til hende : en stille , fin og yndefuld 
skabning , der med skyhed iagttog de unge 
mænd , hvem moderen udmærkede . Per , der et 
par gange under samtalen med gehejmecommercerådinden 
greb den unge pige i at betragte ham , 
misforstod imidlertid blikkets betydning og gik 
om natten hjem med hovedet snurrende af de 
dristigste drømme . 
Han mindedes onkel Heinrichs fortælling om 
den fattige østerriger i New York , der vandt 
den amerikanske petroleumskonges datter og nu 
var en af verdens regerende pengefyrster . Og han 
tænkte på den gale baronesse v . Adlersborg og 
på den plan til en navneforandring , som samme 
snilde onkel havde indgivet ham . 
Også på Jakobe tænkte han under disse 
overvejelser , dog uden synderligt 

nag . Han søgte ingen besmykkelse men tilstod 
åbent for sig selv , at han ikke ville betænke 
sig på at bryde med hende , dersom der skulle 
åbne sig videre udsigter for ham . Han var 
endog overbevist om , at hun selv ville finde dette 
ganske rimeligt og forstå , hvor meget det betød 
for ham og for fremtidens sag , om han kunne 
vinde en sådan sejr her i selve Berlin . Og her 
var dog virkelig et mål at kæmpe for . Friherre von 
adlersborg . Med dette navn og gehejmecommercerådens 
millioner ville fyrstemagt være ham vis ! 
Endnu havde han jo ganske vist kun lidt at 
bygge på ,  .  .  . blot et stjålent sideblik . Men 
havde han haft mere , da han i sin tid lagde an 
på Jakobe ? Ingenlunde . Tværtimod . Og dog 
havde han den gang uden anstrengelse båret 
sejren hjem ! 
Han fik nu foreløbig ingen lejlighed til på ny at 
forsøge lykken . Der indtraf en begivenhed , der i 
det hele for en stund opholdt ham på hans sejrsbane 
og vendte hans tanker mod en anden kant . 
Under hele sit ophold i Berlin havde han været 
forfulgt af en lille uro , der ligesom hin hovedløse 
skygge i eventyret kun røbede sig , når der blev 
stille og ensomt omkring ham . Det var tanken 
på hans fader og dennes nærforestående 
død , som han ikke havde kunnet blive kvit . 
Det vil sige  : om dagen , når han var i virksomhed 

eller sad på kaféerne med sine venner , beskæftigede 
sagen ham aldrig . Men så snart han 
blev alene med sig selv i den fremmede by , og 
navnlig om aftenen , når han kom hjem til sine 
tomme Stuer i carlsstrasse , viste skyggen sig for 
ham . Regelmæssig hver aften , når han stod i 
skjorteærmer ved sin seng og trak sit ur op , 
spurgte han sig selv :  » Mon far skulle være 
død i dag ? «  tanken havde undertiden kunnet holde 
ham vågen i flere timer , og nu denne nat efter 
festen hos gehejmecommerceråden var den ikke 
langt fra at gøre ham overtroisk . 
Beruset af sine eventyrlige fremtidsfantasier 
lå han længe og kastede sig i sengen uden at 
kunne falde isøvn ; og da han endelig hen mod 
morgenen var ved at falde hen , hørtes der pludselig 
fra et af vinduerne en lyd , der i hans øre 
lød som en tre gange gentaget banken . Han for 
op . Og skønt han naturligvis ikke troede på 
varsler , kunne han dog ikke siden få ro for den 
tanke , at faderen i hint øjeblik var gået bort . 
Den næste formiddag telegraferede han hjem 
til Eberhardt for at høre til den syges befindende , 
og ved middagstid modtog han det korte telegramsvar : 
 » Fader døende «  . Han så på sit 
ur . Om to timer gik eksprestoget til Hamburg . 
Den følgende dags formiddag kunne han være i 
sit hjem ; og endnu samme dags aften kunne 
han rejse derfra . Blot to døgns fraværelse , og 

han ville kunne være her tilbage igen . Han behøvede 
knap nok at skrive til Jakobe derom ; 
men forresten kunne hans tilbagekomst til Danmark 
umulig forurolige hende , da han ville være 
omtrent lige så langt fjernet fra hende i Jylland 
som her . 
Han havde ikke selv nogen helt klar forestilling 
om , hvad der i disse øjeblikke foregik i ham . 
Han vidste nok , at når han nu rejste hjem , 
var det af frygt for engang at skulle komme til 
at fortryde , at han ikke havde sagt sin fader 
farvel . Derimod gjorde han sig det ikke klart , 
at når denne frygt netop nu fik ham til at 
handle , var der atter her lidt overtro med i 
spillet , — at det var den endnu uovervundne 
rest af afgudsdyrkeren i ham , der ville forsone 
guderne ved et offer , inden han begyndte sin 
sidste , afgørende kamp for lykkens gyldne kongekrone . 
— 
et par timer efter rullede han bort fra Berlin . 



andet kapitel 



siden hin efterårsdag , seks år tilbage i tiden , 
da Per som syttenårig yngling forlod sin 
barndomsby og fra dampskibets dæk så dens 
røde Tage og kirkens tunge murstenstårn svinde 
bort mod den gulrøde aftenhimmel , havde han en 
eneste gang genset sit hjem . Den let bevægede 
stemning , der til hans egen overraskelse havde 
grebet ham i hint afskedsøjeblik , og som holdt 
sig hos ham den første tid under opholdet i 
København ; den følelse af forladthed , der så 
let bemægtiger sig provinsboeren i den store 
stads tummel og mellem dens mange fremmede 
ansigter , havde den gang for en kort stund fået 
barndomstiden til at stå for ham i et formildende 
lys . Uden netop at bebrejde sig noget havde han 
ønsket , at han havde taget en mindre ligegyldig 
afsked med sin moder og sine søskende , og i de 
første uger var han daglig gået ned til børsbroen for 
at se , om der ikke skulle være kommen en æbleskipper 
derhjemme fra , med hvem han kunne få 

sig en passiar om byens folk og om fjorden , 
havnen og bådbygger Jensens lejejoller . Kun 
hans følelser overfor faderen vedblev at være 
lige uforsonlige ; og det var bestandig til moderen , 
han skrev , når han overhovedet lod høre fra sig . 
Da vinteren kom , og efterhånden som julen 
nærmede sig , voksede denne trang til at gense 
hjemmet og forny afskeden med familjen .  » Blot 
en gang til — og så aldrig mere , «  — som han 
havde sagt til sig selv allerede hin nat på dampskibet . 

han levede endnu den gang meget ensomt i 
København . Ganske vist opholdt også Eberhardt 
sig i hovedstaden  ; men de to brødre sås kun 
sjælden . Eberhardt , som allerede på dette tidspunkt 
var meget forsigtig med alt , hvad der kunne 
tænkes at skade hans anseelse , følte sig højst generet 
af denne vanslægtede Broder , der var kommen 
tilløbende uden engang at være student , og han vogtede 
sig vel for at indføre ham i nogen af de københavnske 
familjer , hvor han selv havde skaffet 
sig indpas . Det glade Nyboders hjem havde Per 
den gang endnu ikke fundet . Han boede det 
første halve år oppe på en bagstuekvist hos 
en enkemadam , med hvem han idelig lå i 
krig , fordi han forlangte sin morgendrikke på 
sengen og strakte sig på hendes sofa med støvlerne 
på . 
Ved at knappe af på middagsmaden havde 

i 
han efterhånden fået sammensparet en lille pengesum ; 
og dagen før juleaften rejste han hjem landværts 
på en tredje klasses billet . 
Han havde aldrig siden glemt denne hjemkomst 
i den mørke vinteraften med en kold , gullig regntåge 
hængende over byen , hvis spredte lygter 
stod og ligesom sov inde i mørket . Endnu efter 
seks Års forløb huskede han hver lille enkelthed 
af aftenens tildragelser . Hans ældste søster 
Signe havde stået på perronen i en halvkort , 
falmet kåbe , med sorte uldhandsker på hænderne 
og kjoleskørtet opheftet , så man så et par 
tynde ankler over et par store fødder i galosjer . 
Straks på vejen hjem gennem gaderne havde 
hun ladet ham forstå , at forældrene ikke var 
helt tilfredse med hans besøg  ; de mente det mindre 
vel betænkt af ham , at han allerede nu havde 
taget sig ferie , for ikke at tale om de mange 
penge , som en så lang rejse kostede , og som 
kunne have været anvendt til hans undervisning 
og nødvendige bogindkøb . 
Pers følelser var ved denne udtalelse øjeblikkelig 
bleven afsvalede . Og da han nu kom ind i 
stuen , hvor faderen sad på sin vante plads i den 
stivryggede lænestol med sin grønne papskærm 
ned over øjnene og åbenbart kun med overvindelse 
tog ham om hovedet og berørte hans pande 
med sine læber , fortrød han allerede , at han ikke 
var bleven i København . Moderen lå som altid i 

sengen , og en af hans yngste søskende sad inde 
hos hende i sovekammerets halvmørke og gned 
hendes syge ben . Hendes velkomst manglede 
hverken varme eller oprigtighed , hun kyssede 
ham bevæget på kinder og på mund ; men da 
han alligevel i hendes tone mente at kunne spore 
den lille misfornøjelse , som søsteren havde talt 
om , forblev hans hjerte koldt . 
Og da så juledagene oprandt med al den 
himmelvendte højtidelighed , som han var ganske 
udenfor , med den uafladelige kirkegang og den 
stadige salmesang , vendte al den gamle , bitre 
følelse af hjemløshed tilbage i hans sind . Først 
da helligdagene var ovre , begyndte faderen overhovedet 
at beskæftige sig med ham . Han tog ham 
en dag ind til sig i sin stue og holdt nu under 
påskud af at ville høre nyt fra hovedstaden en 
slags forhør over ham for at erfare , hvorledes 
han anvendte sin tid og sine penge . Per svarede 
ham på trods kun med enstavelsesord , og 
allerede straks efter nytår vendte han tilbage 
til København . 
Alt dette sad Per og tænkte tilbage på , mens 
han om natten kørte op gennem Jylland i en 
første klasses kupe . Egentlig undrede det ham , 
at han endnu så levende erindrede disse gamle tildragelser , 
der intetsomhelst betød for ham længer . 

hans tanker havde indtil den allersidste tid såre 
sjælden beskæftiget sig med hjemmet . Forældre 
og søskende var i årenes løb gledet mere og 
mere bort fra ham , var dukket ned under hans 
livs horisont . 
Tidlig på formiddagen nåde han den lille 
by i et klart novembersolskin . 
Hans kraftige , efter udenlandsk mode påklædte 
skikkelse vakte en vis opsigt på perronen , 
idet han steg ud af kupeen . Han bar en 
musegrå , silkeforet rejsefrakke med lange skøder 
og brede fløj elsopslag på ærmerne . På det 
mørke , tætklippede hoved sad en højst moderne , 
lavpuldet og bredskygget silkehat ; på fødderne 
bar han lysegrå gamasjer . Og både hans 
håndkuffert , hattefutteral og øvrige rejse udstyr 
var af fineste sort og skinnede af nyhed . 
Et par vadmelsklædte bønder , der var krøben 
ud af en kupe ved siden af hans , for helt forskrækket 
til side for ham . Ikke uden tilfredshed 
hørte han den ene af dem hviske til den 
anden  : 
» Monstro , te at det sku’ være ham , den unge 
grev Frys ? « 
Skønt han telegrafisk havde meldt sin ankomst , 
var der ingen til at modtage ham . Hermed var 
han ikke utilfreds , da det gav ham et påskud til 
at tage ind på et af byens hoteller , hvad der i 
enhver henseende ville være ham bekvemmest ; han 

blev på den måde ganske uafhængig . Men idet 
han nu trådte ud af stationsbygningen og ville 
stige ind i en af hotelomnibusserne , der holdt 
udenfor , så han Eberhardt komme i langsom 
skridtgang ovre fra et lille lystanlæg , der var 
anlagt på en skrænt lige overfor stationen . 
Han kunne ikke lade være at trække på 
smilebåndet ved dette syn . Han forstod straks , 
hvorledes det forholdt sig . Broderen , der altid 
var så ængstelig for sin værdighed , havde oppebiet 
togets ankomst derovre i anlæget , for at det 
skulle tage sig ud , som om han halvt tilfældigt 
var kommen her forbi på en spadseretur . Det 
var den slags nålestik , der i gamle dage havde 
kunnet opbringe Per . Nu smilte han medlidende 
i følelsen af sin overlegenhed og fandt blot broderen 
komisk . 
Idet Eberhardt fik øje på Per og så ham 
stå der og forhandle med hotelkarlen , blev han 
tydeligt nok lidt opskræmt og forstærkede pludselig 
sine skridt . 
» Du vil vel ikke tage på hotel ? «  sagde han , 
næsten før de havde hilst på hinanden .  » Der 
er gjort et værelse i stand til dig derhjemme , og 
der er god plads . « 
Per betænkte sig et øjeblik og opgav så sit 
forsæt for ikke unødigt at udæske . Han anmodede 
hotelkarlen om at skaffe ham en drager , vendte 

sig derpå igen mod broderen og spurgte til faderens 
befindende . 
» Fader har nu til morgen været bevidstløs i 
et par timer . I det hele ligger han mest og 
døser .  « 
Per nikkede blot . 
Nu kom et bybud ud fra stationsbygningen 
og nærmede sig ærefrygtsfuld ! med kasketten i 
hånden . Per tilkastede hotelkarlen et kronestykke 
og gav den anden de fornødne ordrer . 
Imidlertid stod Eberhardt et stykke borte og 
betragtede med et stjålent sideblik Pers dragt . 
Særligt var det hatten og de brede fløj elsopslag 
på frakken , der var genstand for hans mønstring , 
og ved synet af gamasjerne fik hans ansigt 
et næsten betuttet udtryk . Da Per var færdig , 
og de tilsammen begav sig ind mod byen , foreslog 
Eberhardt , at de skulle gå bagom byen — 
ad en sti , der førte til præstegården langs en 
række øde tømmergårde . 
Per protesterede . 
» Den vej er jo meget længere , — og jeg er 
træt nu . Jeg har rejst hele natten , «  sagde han . 
Eberhardt vidste , at når Per talte i den tone , 
var der ingenting at stille op med ham . 
» Nå ja — som du vil , «  sagde han med den 
stramning af den skægløse mund , hvorved han 
undertrykte sine følelser , når hans værdighed 
ikke tillod ham at underhandle . Tavse gik de 

to brødre ved hinandens side ind igennem hovedgaden . 

synet af barndomsbyen gjorde ikke noget som helst 
indtryk på Per . Med sine smalle og krogede 
gader , sine eet- , højst to-stokværks huse og med 
sin uendelighed af rendestensbrædter forekom den 
ham blot så komisk legetøj sagtig ; og han kom 
til at smile ved pludselig at mindes , hvorledes 
det engang havde været hans ærgerrigheds drøm 
at blive den fejrede matador i denne ravnekrog , 
der havde været vidne til hans fornedrelse . Det 
var gået ham med byen ganske som med familjehjemmet : 
den var i årenes løb gleden ud af 
hans liv , var sunken ned under hans horisont . 
Han havde endog ment , at han slet ikke længer 
huskede den , så lidt havde den i de senere 
år beskæftiget ham . 
Alligevel genkendte han nu næsten hvert menneske , 
de mødte . Ethvert af de små , teglhængte 
huse med de oljemalede facader og gadespejlene 
foran dagligstue vinduet , hvert navn over butiksdørene , 
hvert lavgsskilt udenpå murene kaldte 
et eller andet stykke fortid tilbage i hans erindring . 
Da de kom forbi latinskolen , der vendte 
en bred gavl ud mod gaden , havde disciplene 
just deres frikvarter , og ud over den lave , røde 
mur , som indhegnede legepladsen , væltede den 
kaotiske skoledrengelarm , i hvilken hans egen 
stemme havde lydt for ikke mere end godt seks år 

siden . Og pludselig gav det et lille stød i ham . 
Skoleporten var bleven åbnet af en høj , noget 
duknakket mand , i hvem han straks , endog før 
han rigtig havde set på ham , endsige betragtet 
hans ansigt , genkendte sin forrige matematiklærer , 
den gamle overlærer Asmussen . Han genkendte 
ham alene på en vis , end ikke særlig påfaldende 
bevægelse med den ene arm , — så trofast 
havde erindringen gemt endogså dette lille træk , 
som hans drengeøje engang tilfældigt havde opfanget . 

da Eberhardt hilste den gamle lærer , løftede 
også Per på sin hat . Og samtidig blev 
han lidt rød . Han kom nemlig til at tænke på , 
at denne mand , som der gik ham så ligegyldig 
forbi , øjensynlig ganske uden at kende ham , — 
at denne gamle , sløvede skolemester med den 
luvslidte frakke og den slæbende gang havde 
haft en afgørende indflydelse på hans liv , ja 
så at sige havde været hans skæbne , idet det 
fornemmelig skyldtes hans indtrængende forestillinger , 
når faderen i sin tid havde givet sit 
minde til , at han rejste til København for at 
blive polytekniker . 
Så ydmygende det end var for ham , — han 
måtte i det hele tilstå , at han virkelig ved adskillige , 
uløselige tråde var knyttet til denne ravnekrog 
og dens halvt landsbyagtige befolkning . Den 
hjulbenede købmand Hjerting , som stod der i 

sin port i hvid lærredsfrakke , med trætøfler på 
fødderne og merskumspibe i hånden ; den blegfede , 
rødhårede barber siebenhausen , der—ganske 
som i gamle dage — sad i sit åbne vindue og 
kiggede efter tjenestepigerne ; den offentlige udråber , 
hvis trommehvirvler han hørte inde fra 
en Sidegade , — alle havde de en part i ham , 
uden at han betød det mindste for dem . Og rundt 
omkring byen lå de høje bakker , han som 
dreng havde elsket , og fjorden og de milelange 
Enge , sommerdagenes tumleplads , hvor den første , 
spæde tankespire til hans kanalprojekt var bleven 
undfanget , og hvor han ligeledes havde vundet 
sin første , anelsesfulde forståelse af vindkraftens 
betydning , når han satte sin kæmpedrage 
» Heljo «  op og lod den trække en lille , stenbelæsset 
legevogn hen ad grønsværet . 
De havde nærmet sig præstegården , der lå 
i en lille tværgyde omtrent midt i byen , og det 
første glimt af dens mørke , fængselsagtige mure 
fik hans hjerte til at banke . Den tanke , at han 
om et øjeblik skulle gense sin moder og stå 
ansigt til ansigt med faderen på hans dødsleje , 
greb ham pludselig med en uanet magt . 
Han fik dog tid til at blive herre over 
sin sindsbevægelse , inden han nåde ind gennem 
porten , — ja , da han i forstuen modtoges af 
søsteren Signe , der stærkt bevæget men tavs og 
halvt bortvendt rakte ham hånden , som om der 
z 

i 
sammen med ham fulgte noget ind i huset , for 
hvilket hun måtte slå øjnene ned , — var han 
ikke langt fra igen at smile medlidende . 
» Mor er gået ind for at hvile sig lidt , «  sagde 
hun , efter at de var kommen ind i spisestuen og 
Per her havde hilst på et par af sine yngste 
søskende , der under hans fraværelse fra hjemmet 
var bleven næsten voksne og ganske ukendelige 
ri 
for ham . —  » Mor sagde , at jeg skulle kalde 
på hende , når du var kommen  ; men jeg synes , 
det ville være synd at vække hende , dersom hun 
skulle være falden isovn . Hun har våget over 
fa’er hele natten . « 
» Ja , naturligvis , — det ville være ganske urimeligt ! « 
Sagde Per . 
» Også far ved , at du ventedes , «  vedblev 
Signe , der hele tiden , skønt faderen lå helt 
henne i den modsatte ende af lejligheden , talte 
med dæmpet stemme , således som man vænner 
sig til det , når der er en syg i huset .  » Han var 
vågen for lidt siden , da jeg var derinde , men 
han ligger jo ellers nu mest hen i en døs . Dersom 
du vil vente her , skal jeg gå ind og se , om du 
kan komme derind . « 
Hun gik bort , idet hun stadig bevægede sig 
på tåspidserne , og lukkede lydløst døren efter 
sig . Eberhardt havde i forvejen forladt stuen , 
og for ikke at blive ene med den fremmede Broder 

forsvandt nu også de andre søskende hver ad 
sin vej . 
Per stillede sig hen ved et af vinduerne , der 
vendte ud mod den lille grønne plads , som 
udgjorde præstegårdens have . Hjertet bankede 
atter i hans side , men hans sind var roligt , hans 
tanke klar . 
Han lod blikket glide over græsplænen derude , 
over de små , forkrøblede træer og naboejendommenes 
forfaldne udhuse , der til alle sider 
omsluttede den lille plet og lukkede sol og luft 
ude . Alting syntes ham at være ganske uforandret . 
Derhenne til venstre rejste sig det samme 
sorttjærede plankeværk , hvorover han i drengetiden 
flygtede bort om aftenen , når porten var 
lukket . De lange spigersøm , som faderen havde 
fået anbragt der , efter at han hin vinternat 
havde grebet ham ved hjemkomsten fra en slædefart 
i måneskin oppe på de nordre bakker , sad 
der endnu . Og derhenne i hjørnet ved tørvehuset 
stod det halvt udgåede , melankolske æbletræ , som 
hveranden sommer bar en frugt , der — ligesom 
de dødsmærkede børn — en tid tog mægtigt til 
i vækst for derpå regelmæssigt at falde ned før 
modningstiden , gennemgnavet af orm . 
En ham fremmed følelse listede sig ind over 
ham , mens han stod her og rolig betragtede disse 
stumme vidner til hans første ungdoms ensomme 
lege . Netop den fuldkomne ligegyldighed , 

med han efter så mange Års fraværelse genså 
denne plet , jog et øjeblik ligesom en flygtig 
tungsindssky gennem hans sind . For første gang 
gjorde han sig det spørgsmål , om minderne fra 
denne lille , indsnevrede , af sol og lys forladte 
have , der havde skygget over hans barndom , 
kunne have kastet skygger ud over mere . 
Døren bagved ham blev åbnet sagte ; det var 
Signe , der kom tilbage . 
» Fader sover igen , «  hviskedee hun , idet hun 
blev stående derhenne og holdt døren åben bag 
sig :  » Men vil du ikke ind og se ham ,  .  .  . han 
forstyrres ikke af noget , så du kan godt komme 
derind . « 
Per kom gennem det lille , halvtomme forværelse 
ind i dagligstuen , hvor en ældre sygeplejerske 
sad ved vinduet og hæklede . Herfra 
stod døren åben ind til sovekammeret , som 
hvilede i et fuldkomment mørke . Foran begge 
vinduerne hang tykke , uldne tæpPer , så Per i 
de første øjeblikke intet kunne se . 
» Far har længe ikke kunnet tåle lyset , «  forklarede 
Signe hviskende , efter at de var trådt hen 
til fodenden af sengen , der stod frit ud på 
gulvet fra den ene sidevæg . 
Efterhånden skelnede Per dog omridsene af 
et hentørret hoved , der lå dybt nedsunken i 
den hvide pude med tillukkede øjne , — og 
han betoges af en let skælven . Dog , nogen bevægelse 

ud over den uhyggefølelse , som synet af 
en døende naturligt fremkalder , greb ham ikke . 
Ja , netop den omstændighed , at faderens tilstand 
umuliggjorde alle tilnærmelser , virkede hurtigt beroligende 
på ham . Hvad han mest havde frygtet , 
var familjeiveren for i sidste øjeblik at få tilvejebragt 
en forsoning . Han vidste , at han havde 
intet at sige sin fader ; og hvad denne kunne 
have ønsket at sige ham , ville rimeligvis kun 
have forværret forholdet og måske givet anledning 
til optrin , som let havde fået en uhyggelig 
karakter . 
Alt som hans øjne vænnede sig til stuens 
mørke , trådte den døendes ansigtstræk og hele 
udtærede skikkelse tydeligere frem for ham . Han 
så , at faderen havde bevaret sit store hår , 
der dog under sygdommen havde mistet al farve . 
Ansigtet derimod var bleven mørkt , næsten bronceagtigt , 
og der rørte sig ikke en trækning i det . 
Det var , som om evighedens fred allerede hvilede 
over de lukkede øjelåg . 
Signe var sunken ned på en lav armstol , som 
stod ved siden af sengen og havde afgivet siddeplads 
for de mange besøgende fra byen , der endnu 
indtil den foregående dag havde fået lov at 
komme ind og tage afsked med deres præst . 
Hun sad tilbagelænet , med armene fremstrakte 
og de foldede hænder på sine knæ . Under de 
mørke , sammenvoksede bryn stirrede de lyse øjne 

hen på faderen med et udtryk , som om hun 
sad hensunken i en brændende bøn . 
Men faderens dødlignende søvn gjorde hende 
efterhånden urolig . Hun bøjede sig frem for at 
lytte til hans åndedræt , og — pludselig overvældet 
af sin sindsbevægelse — trykkede hun lommetørklædet 
mod sine øjne og hviskedee : 
» Hvorfor kom du dog ikke før , Peter Andreas ? 
.  .  .  . Nu er det måske for silde ! « 
Per sagde intet ; men der var noget i dette 
udbrud , der fik ham til at spidse øren .  » For 
silde «  — tænkte han . Man havde altså virkelig 
tænkt sig en forsoningsscene . Eller---- ? Kunne 
det være muligt , at man opfattede hans hjemvenden 
som et udtryk for anger ,  .  .  . den forlorne 
søns bodsgang ? Blodet steg ham voldsomt 
til hovedet ; men i det samme åbnedes tapetdøren 
ind til gæstekammeret ved siden af , og 
moderens lille , krumbøjede skikkelse viste sig i 
døråbningen . 
Hun blev et øjeblik stående derhenne , idet 
hun med den ene hånd støttede sig til dørkarmen , 
med den anden til en sort stok . Per , der næsten 
kun huskede hende som sengeliggende , havde ligefrem 
ondt ved at kende hende igen . Hun var 
nu også bleven stærkt forandret i de mellemliggende 
år . Ikke alene var håret bleven gråt , 
trækkene ældede , men den mægtige sjælsanspændelse , 
der under faderens lange sygeleje på 

næsten overnaturlig vis havde holdt hende oprejst , 
lagde en fremmedartet strenghed i ansigtsudtrykket 
og i de lyse , ligesom synsk fremadstirrende 
øjne . 
Det blik , der nu mødte Per fra disse øjne , 
og den måde , hvorpå moderen , da han kom 
hen for at hilse , uvilkårlig et øjeblik holdt ham 
tilbage med sin hånd , som ventede hun straks 
en tilståelse af ham , levnede hos Per ingen 
tvivl om rigtigheden af den mistanke , som 
søsterens udbrud havde vakt . Dog , moderkærligheden 
fik hurtig overmagten hos hende . 
Mens tårerne strømmede ned ad hendes kinder , 
tog hun hans hoved mellem sine hænder og 
kyssede hans pande . 
Derpå gik hun hen til sengen og sank tavs 
ned på en kurvestol , der stod ved hovedgærdet . 
Fremoverbøjet blev hun siddende der med hånden 
for øjnene — som om hun alligevel ikke 
helt tålte synet af ham . 
Da hun atter ville til at tale , kom sygeplejersken 
ind fra dagligstuen , og sammen med hende 
viste sig en ældre mand i sorte klæder og med hat 
i hånden . Det var huslægen , der kom på sit 
sædvanlige formiddagsbesøg . 
På et tegn fra moderen trak Signe og Per 
sig tilbage , og sygeplejersken lukkede døren til 
efter dem . 
Per så slet ikke moderen mere den dag , og 

i det hele gjorde hans tilbagekomst ikke det 
indtryk , som den under andre omstændigheder 
ville have gjort ; — faderens tilstand optog 
naturligt alles sind og tanker . Desuden ventedes 
der i løbet af dagen endnu to af de 
horteværende søskende , der straks om morgenen 
yar bleven hidkaldte ved telegram , nemlig den 
Broder , der var kapellan på Fyen , og en søsier , 
som var gift med en læge i en af de små 
limfjordsbyer . Også til disse skulle der sættes 
værelser i stand , så alle havde fuldt op at gøre . 
Dertil kom , at der hvert øjeblik indtraf bud 
rundtom fra folk i byen med forespørgseler til den 
syges befindende . Per , der tilbragte den meste tid 
ude i haven , hvor han kunne ryge , holdt af en vis 
nysgerrighed et øje med forstuedøren , hvor budene 
modtog besked ; og med forbavselse lagde han 
mærke til , at flere af byens anseteste familjer 
på denne måde lagde deres deltagelse for dagen . 
Han modtog herigennem det første indtryk af 
den sejr , som faderen under hans fraværelse 
endelig havde vundet i den verdsligsindede by , 
hvor man i sin tid havde modtaget ham med en så 
overlegen latter og senere bekæmpet ham med så 
megen forbitrelse . Om det så var den kammerherrebetitlede 
amtmand , sendte han i visittiden sin 
liberiklædte tjener med en ærbødigst formet forespørgsel 
til  » Hans velærværdigheds «  befindende . 
Det var gået pastor Sidenius , som det plejer 

at gå de stærke betvingere  : da han først havde 
overvundet modstanden , var denne hurtigt slået om 
i forgudelse . Og — som det jo også gerne går 
— netop de egenskaber hos ham , der oprindeligt 
havde vakt mest anstød — hans myndige væsen , 
hans ringeagt for byens nedarvede skikke , hans 
strenge tarvelighed i levemåde og klædedragt 
— højagtedes senere som vidnesbyrd om sand 
apostolisk fromhed og nidkærhed . Vistnok havde 
han også selv forandret sig noget i årenes løb . 
Efterhånden som den genstridige befolkning havde 
underkastet sig kirkens guddommelige formynderskab , 
var det milde og hjertevindende i hans natur 
kommen mere og mere frem . På en vis måde 
vedblev han vel at stå befolkningen fjern , og navnlig 
holdt han sig stadig borte fra byens livlige selskabelighed , 
uden at han dog derfor på nogen 
måde fordømte den . Sin egen dør holdt han også 
kun åben for dem , der havde hans bistand behov  ; 
men på den anden side tabte han aldrig nogen afsyne , 
der blot en gang havde søgt ham i et troesanliggende . 
Og aldrig gik nogen fra ham uden at føle 
sig åndelig styrket og beriget . Han var — trods sin 
snevert begrænsede horisont — et højtbegavet menneske , 
tankerig og veltalende , dertil noget af en virkelig 
skriftklog , livfuldt optaget af tidens mange 
teologiske stridsspørgsmål , i hvis drøftelse han 
undertiden offentlig tog del med mund og pen . 
Den lille byes befolkning følte sig smigret , når 

hans navn stod nævnet i den slags religiøse tidsskrifter 
og pjecer , som nu fandtes i alle hjemmene  ; og 
det havde bidraget ikke så lidt til den forandrede 
bedømmelse af ham , at man havde mærket , hvorledes 
han indenfor præstestanden nød en ganske 
anderledes anseelse end de fint påklædte , hvidslipsede 
provster og konsistorialråder , som man 
før havde været så stolt af . 
Dertil kom nu hans lange sygeleje og den ophøjede 
sjælsro , hvormed han havde udstået sine 
lidelser og imødeset sit endeligt . I over et halvt år 
havde han ligget i sengen , vel vidende , at han var 
dødens bytte . Og ikke alene havde han ingensinde 
selv klaget ; han tillod heller ikke , at andre beklagedeham . 
 » Sådan må her ikke tales , «  havde 
han engang med strenghed sagt til en , der ville 
trøste ham med håbet om helbredelse :  » Det er 
at anklage gud . Skal ikke arbejderen være taknemlig , 
når hans dagværk er endt ? Gud har 
ikke brug for mig længer . Min gerning er fuldbragt . « 
— 
Per tilbragte eftermiddagen oppe på sit lille 
loftsværelse , dels under forsøg på at sove og udhvile 
sig efter rejsen , dels beskæftiget med at skrive 
til Jakobe . Han havde besluttet at fravige sin 
oprindelige bestemmelse og blive her i det mindste 
indtil den næste dag , da faderen dog næppe 
levede længer . Omend hensynet til sømmeligheden 

var den fremherskende bevæggrund til denne 
udsættelse af hans rejse , var der dog atter her lidt 
nysgerrighed med i spillet . Der var allerede bleven 
vakt en ikke ringe interesse hos ham for , hvad der 
skete i huset , og hvorledes alt ville forløbe . Navnlig 
fyldte tanken om faderens dødsøjeblik ham med 
en spænding , der jog ham søvnen fra øjnene . 
Ved aftenstid indtraf de to endnu ventede 
søskende , Thomas og Ingrid , den sidste i følge 
med sin mand . Thomas var en rødmosset teolog 
med et sat væsen , bag hvilket der skjulte sig et 
stærkt bevæget følelsesliv og en højtstræbende ærgerrighed . 
Ingrid var en lille , selvsikker provinsfrue , 
for hvem Løgstør var en by af rang , fordi 
hun og hendes mand og børn boede der . 
Faderen havde i løbet af dagen flere gange 
været vågen . Hans ånd var stadig klar , men 
han havde kun grumme vanskeligt kunnet gøre sig 
forståelig , og efter få øjeblikkes forløb var han 
atter sunken hen i bevidstløshed . Da huslægen 
havde været inde hos ham på sit aftenbesøg , 
sagde han til Signe , der fulgte ham ud i forstuen : 
» Jeg vil ikke skjule for dem , at deres fader 
næppe lever natten over . Jeg venter , at de lader 
mig kalde , dersom de ønsker min tilstedeværelse . « 
Hans forudsigelse slog til . Klokken var lidt 
over to om natten , da alle i huset blev vækket ; 
dødsstunden var kommen . Per , der — træt efter 
næsten to døgns uafbrudte vågen — var falden 

i en tung søvn , kunne ikke straks blive klar over , 
hvor han befandt sig . Han havde i sine drømme 
færdedes i Berlin sammen med Fritjof og nogle 
af dennes kunstnervenner . De var netop kommen 
kørende i en drosche til deres stamknejpe i leipzigerstrasse , 
da Signe åbnede døren til hans 
Kammer og bad ham komme ned . 
I det øjeblik , da det gik op for ham , hvor 
han var , og hvad søsterens ord betød , kom han 
til at fryse . Overgangen fra verdensbyens tummel 
til søsterens stille dødsbebudelse var selv hans 
åndskonstitution for stærk . Endnu efter at være 
bleven påklædt måtte han i nogen tid gå frem 
og tilbage i sit Kammer for at komme til fatning . 
Da han kom ned i stuerne , fandt han alle sine 
søskende samlede  ; de fleste af dem havde slet ikke 
været iseng men havde blundet rundt om i lænestole 
og på sofaer for at være faderen så nær som 
muligt og straks at kunne være hos ham , om noget 
skulle ske . Dagligstuen var fuldt oplyst , og begge 
dørfløjene ind til sovekammeret var slået tilbage . 
Derinde brændte der kun en lille , tildækket natlampe 
på et bord ved siden af moderen , der sad i 
sin kurvestol ved sengens hovedgærde  ; men gennem 
den brede døråbning faldt lysskæret fra 
dagligstuen lige ind på faderens hvide skikkelse . 
Han var allerede begyndt at tage afsked med 
sine børn . For at lette ham åndedrættet havde 
man rejst ham lidt op og støttet ham med puder . 

en for en kom børnene hen til sengen ; og 
når de havde taget hans hånd , der lå kraftesløs 
på tæppet , nævnede moderen deres navn for 
ham . Han var ved fuld bevidsthed , men han 
kunne ikke tale , og øjnene var stadig tillukkede . 
Per holdt sig tilbage så længe som muligt . 
Han følte sig i høj grad ilde til mode ved denne 
højtidelige afskedstagen , som han havde troet at 
kunne undgå , og opholdt sig hele tiden henne 
i en mørk krog for at skjule sin uro . Til sidst 
trådte dog også han hen til sengen  ; og da han 
nu følte faderens gravkolde hånd i sin og hørte 
moderen ( som det forekom ham ) med hævet stemme 
nævne hans navn , betoges han af en uhyggefølelse , 
som var han bleven kaldt frem for en overjordisk 
dommer , og kun bevidstheden om , at hans søskendes 
blikke i dette øjeblik alle var rettet på ham , gav 
ham styrke til at beherske udtrykket i sit ansigt . 
Klokken var imidlertid bleven mellem tre og 
fire . Vægteren kom just gående gennem den 
stille , barkbestrøede gade . Hans enstonende sang 
lød ind i stuen som en overnaturlig forkyndelse 
af dødsenglens komme . 
>nu skrider natten sorte , 
og dagen stunder til  ; 
gud lad dem blive borte , 
som os bedrøve vil . 
O fader from , 
vend du os om . 
Din nåde os betee k 

efter at faderen til sidst havde taget afsked 
også med husets tyende , gav han ved en bevægelse 
af pandemusklerne tilkende , at han ville 
tale . Og med en hvisken , som dog kun moderen 
kunne opfatte , bad han da om , at de ville synge 
en salme . Børnene samlede sig inde i dagligstuen , 
hvor Signe satte sig ved klaveret ; og med dæmpede 
stemmer blev der sunget de første Vers af 
salmen :  » Til himlene rækker din miskundhed , 
gud  «  . 
Den eneste , der foruden moderen var bleven 
tilbage i sovekammeret , var Per . Han sad inde 
i den krog , hvortil han straks igen havde søgt hen 
efter at have sluppet faderens hånd . Mens hans 
søskendes dæmpede sang lød ind til ham båret 
af en forvisningens stille styrke , som så de 
virkelig himlen åben over sig og Herrens lysomstrålede 
skikkelse stå deroppe med udbredte 
arme for at modtage faderen , sad han der i 
mørket og kæmpede med sig selv for ikke at 
rives hen . Han havde kun en gang før set et 
menneske dø ; det var hin dag i Nyboder , da den 
gamle højbådsmand var bleven bragt halvt livløs 
hjem fra sin spaseretur ; og erindringen om den 
opskræmthed og uhygge , som dette dødsfald 
fremkaldte både hos ham selv og de andre tilstedeværende , 
havde forfulgt ham siden hans hjemkomst . 
Men hvor ganske anderledes syntes ikke alting 
at skulle forløbe her . Forundret stirrede han 

hen på faderens hentørrede hoved , som lå der 
så fredeligt på puden , omgivet af det store , hvide 
hår som af en helgenglorie . Og han tænkte ved 
sig selv : således dør altså en kristen ! 
Da salmeversene var til ende , vendte søskendeflokken 
tilbage til sovekammeret . Faderens mund 
havde imidlertid åbnet sig lidt , og øjnene var 
sunket dybere ind i hovedet . Kort efter begyndte 
dødskampen . 
Moderen sad med hans højre hånd i sin og 
tørrede nu og da sveden af hans pande med et 
klæde . Ved den anden side af sengen sad Eberhardt . 
Hans hånd berørte lemfældigt faderens 
venstre håndled , idet han talte den svindende puls . 
Der gik en times tid . Afventende det sidste 
øjeblik sad de andre børn rundt om i stuen , hvor 
de havde kunnet finde en siddeplads ; de yngste 
stod omkring fodenden af sengen og så på 
faderen med store , medlidende øjne . 
For anden gang hørtes vægterens enstonende 
sang i den tavse gade . 
» Dig , evig gud , ske ære 
i høje himmelkor , 
som vægter ville være 
for os , på jorden boer . 
Nu op på morgen vagt ! 
For natten god 
fald gud til fod , 
tag tiden vel i agt ! « 

der var ganske stille i stuen . Der hørtes 
kun den stadig aftagende lyd af faderens besværlige 
åndedræt og nu og da et udbrud af 
halvt undertrykt gråd fra et af børnene . 
Så var det omtrent ved fire-tiden , at Eberhardt 
tog sin hånd bort fra faderens legeme og rejste 
sig . Stille gik han omkring sengens fodende 
hen til moderen , der sad sammensunken med 
hånden for øjnene . 
» Mor , «  sagde han efter varsomt at have berørt 
hendes skulder .  » Far er gået bort . « 
I det samme rejste de sig alle rundt om i 
stuen og slog Kres omkring sengen . Kun moderen 
blev siddende . Hun havde i første øjeblik set op 
på Eberhardt med et bønfaldende udtryk af 
hjælpeløshed . Så bøjede hun sig ned over den 
dødes hånd og lagde kinden til den , som om hun 
manglede mod til at møde synet af hans brustne 
øjne . Men lidt efter rejste også hun sig . Og 
idet hun ligesom under en genopvågnen af al 
ungdomskærlighedens ømhed strøg ham hen over 
det hvide hår , kyssede hun hans pande og sagde  : 
» Ja , børn , nu er far gået bort fra os . Men 
— gud ske tak og pris ! — det er ikke for bestandig . 
Han er blot gået forud for os til vort himmelske 
hjem , hvor vi engang ved guds nåde 
igen skal møde ham . « 
» Amen ! «  kom det stille fra Signe ; hun stod 

med hænderne foldede og så opad med et forklaret 
udtryk i sine tårefyldte øjne . 
Endnu i nogen tid blev de alle stående omkring 
liget i stille betragtninger . Men ved de 
første , synlige dødstegn bredte Eberhardt og Thomas 
et lagen over det , og Signe førte moderen 
bort . 
Kort efter forlod også Per dødsværelset og 
gik op til sig selv . Længe stod han i tanker 
ved det åbne vindue og så ud over byen , der 
endnu lå og slumrede underen morgenbleg stjernehimmel . 
Så satte han sig stille ned ved bordet 
og tog sin rejsemappe frem for at skrive til 
Jakobe  : 
» Jeg vil ikke tøve med at meddele dig , at min 
gamle fader for kun få øjeblikke siden er sovet 
hen . Hans død var smerteløs og smuk . Han var 
sig fuldt bevidst næsten til det sidste , og med beundringsværdig 
sjælsstyrke så han døden i møde . 
Jeg er nu glad ved , at jeg kom tidsnok til at sige 
ham farvel . Hvor meget der end skiller mig og 
altid vil skille mig fra min ------- . « 
Han standsede pludselig som ved et lille ryk . 
Med hagen støttet til hånden sad han længe og 
stirrede grundende ind i lysflammen . Da han 
derefter gennemlæste , hvad han havde skrevet , 
blev han rød og tilintetgjorde det . På et nyt ark 
papir skrev han hurtigt : 
» Kære ven ! Jeg har den sørgelige pligt at meddele 

dig , at min fader nu til morgen er afgå ! ved 
døden . Jeg kom altså akkurat tidsnok til at tage 
afsked med ham , således som jeg havde ønsket 
det . — kun disse linjer i hast . Du hører snart fra 
mig igen . « 
Efter at have underskrevet brevet sad han 
igen en stund og overvejede . Så tilføjede han i 
en efterskrift  : 
» Muligvis bliver jeg her til begravelsen . « 
Udefra var der imidlertid begyndt at spores 
liv . Byen var ved at vågne . En arbejdsvogn 
rumlede gennem gaden , og hist og her fra hørtes 
tunge træskotrin . 
Mens dagslyset vandt mere og mere magt , 
klædte Per sig af og gik iseng . Kort efter sov han . 
* * 
fem dage derefter blev pastor Sidenius begravet 
fra byens sognekirke . Et par aftener forinden 
var hans lig bleven ført derhen , og adskillige 
af menighedsmedlemmerne havde allerede da 
indfundet sig for at ledsage det som en slags 
æresvagt . Derimod var Per ikke tilstede ved denne 
lejlighed . Den stemning , som i løbet af dødsnatten 
var bleven vakt hos ham , havde han forholdsvis 
hurtigt rystet af sig ; allerede den næste 
dag var indtrykket af begivenheden stærkt svækket . 
Dog havde han ikke villet rejse bort , før faderen 
var begravet ; men for at få de mellemliggende 

dage til at gå og for at undgå sammenstød 
med familjen , var han taget op til limfjordskysten 
under påskud af at måtte bese nogle 
cementfabriker , som nylig var bleven anlagt der . 
Han havde forøvrig ikke haft nogen grund til 
at beklage sig over opholdet i præstegården . Hans 
søskende havde tværtimod—ligesom efter stiltiende 
overenskomst — beflitte ! sig på at være så hensynsfulde 
overfor ham , som det overhovedet lå for 
deres natur  ; og med moderen var han næsten slet 
ikke kommen i berøring . Hun lå nu atter lammet 
i sin seng , og lægen havde påbudt den størst 
mulige ro . Kun en enkelt gang var han bleven 
kaldt ind til hende og havde da siddet nogle minutter 
ved hendes seng , men hun havde kun haft 
kræfter til at gøre ham et par almindelige spørgsmål 
om hans befindende . Hverken hun eller 
nogen af hans søskende havde så meget som 
hentydet til hans forlovelse med Jakobe , endsige 
lykønsket ham  ; men skønt denne tavshed på en vis 
måde havde udæsket ham , var han ikke helt utilfreds 
med den . Ikke fordi han længer tænkte på at 
bryde med Jakobe for den berlinske børskongedatters 
skyld . Så megen indflydelse havde opholdet 
i hjemmet alligevel haft på ham , at det 
havde fået ham til at besinde sig , gjort ham 
nøgtern . Den sejrsrus , hvori han havde fattet 
de store planer om at svinge sig op på en af 
Evropas pengefyrste-troner , var bleven henvejret 

hin alvorsfulde nat i faderens mørke dødsværelse 
og siden ganske glemt . Men netop fordi hans 
hjerte på ny havde vendt sig imod Jakobe , undgik 
han helst al tale om hende i denne tid , idet han 
nu følte sig en smule skamfuld over den troløshed , 
han i sine tanker havde begået imod 
hende . 
På begravelsesdagen hang flagene fra morgenstunden 
på halv Stang overalt i byen , og udenfor 
alle husene på den lange strækning fra kirken 
til kirkegården blev gaden ved tolvtiden bestrøet 
med fint , hvidt sand og grankviste . Selve 
kirken havde byens unge piger dagen i forvejen 
udsmykket med grønne planter og lange 
sørgeflor , der tilhyllede alteret og hang som 
sorte faner fra den rigt udskårne funtelukkelse 
og fra orgelpulpituret . Begge de tolvarmede messinglysekroner 
under loftet var tændte , og fra 
orgelet tonede uafbrudt en dæmpet klage , da den 
sortklædte menighed lidt efter middag begyndte 
at fylde kirken . Og at det ikke var nysgerrighed , 
der førte folk derhen , var let at se på mændenes 
alvorlige ansigter og kvindernes tårefyldte øjne . 
Oppe i koret sad der henimod et halvt hundrede 
ornatklædte præster omkring den højtstillede , sorte 
kiste , der ikke bar andre prydelser end et simpelt 
grankors ovenpå låget , fordi den afdøde 
altid havde ivret mod folks blødagtige trang til 
at forskønne døden ,  » besmykke ormenes trug «  , 

som han plejede at sige . I de øverste stolestader 
sad byens ypperste : embedsmændene i deres 
guldbroderede uniformer , garnisonens officerer 
med den sølvblanke dragonhjelm på skødet , 
amtmanden med sit hvide storkorsbånd over 
brystet . 
Så begyndte ceremonien . Orgelbruset vældede 
frem gennem rummet , salmesangen faldt ind , 
og præsterne trådte frem og talte . 
Per , der sad mellem sine søskende i den såkaldte 
 » lukkede «  stol umiddelbart ved koret , så 
sig omkring med stigende forbavselse . Der blev i 
disse øjeblikke vendt aldeles op og ned på de 
forestillinger om faderen , som han havde båret 
på fra sin barndom . Var det muligt ? Var det 
virkelig hans egen , forarmede fader , ham , som 
han i sine drengeår havde skammet sig over , og 
som havde været til spot for hele byen , — var det 
virkelig ham , der her fik en jordefærd som en fyrste , 
en åndens salvede , og fulgtes til graven af et sørgende 
folk  ? Efterhånden som den ene præst efter 
den anden trådte hen bag kisten og kirken 
genlød af lov og tak til Herren for hans hensovede 
tjeners velsignelsesrige gerning ; og bagefter , 
da højtideligheden var til ende , og otte unge 
præster løftede kisten ned fra katafalken , og hele 
menigheden tilfods fulgte rustvognen den lange 
vej gennem byens flagbehængte gader ud til kirkegården , 
forvirredes han mere og mere . Thi her 

opfyldtes på uanet måde en af hans stolteste 
og aldrig helt fornægtede barndomsdrømme  .  .  . 
En drøm fra hin tid , da han havde troet sig et 
forbyttet barn , en bortført kongesøn , der engang 
ville finde hjem til sin faders herlighed . 
På hjemvejen fra begravelsen kom han til 
at følges med broderen Thomas , der havde forrettet 
jordspåkastelsen og derfor var i ornat . Af 
alle hans søskende havde Thomas været den , 
hos hvem han i sin tid havde fundet mest forståelse , 
tildels fordi Thomas under sin opvækst 
undertiden selv havde kunnet føle sig trykket 
af faderens myndighed . I hans studenterår 
havde således visse , friere rørelser indenfor det 
kristne menighedsliv opfyldt ham mere , end faderen 
rigtig syntes om , og det havde ikke været 
uden overvindelse , at han i sin tid var krøben 
ind i den danske folkekirkes ornat , dette lange , 
ligkisteagtige klædesfutteral , der også kun dårligt 
passede til hans røde kinder og lyseblå 
barneøjne . Både hans evner og hans ærgerrighed 
krævede en friere og videre tumleplads , 
end der levned es i et lille landsby-kappelani 
på Fyn . 
Per havde godt mærket , at Thomas i de par 
dage , de havde været sammen , gentagne gange 
havde gjort forsøg på at bryde isen mellem 
dem . Med den lidt farisæiske godlidenhed , hvormed 
han i gamle dage undertiden vandt hans 

fortrolighed , havde han igen prøvet at bringe en 
samtale i stand imellem dem ; og Per forstod 
straks , at det også var i denne hensigt , han nu 
havde søgt hans følgeskab . Han lod ham derfor 
slet ikke komme tilorde . Der var kommen uro 
over ham , og han følte i dette øjeblik en instinktmæssig 
frygt for at indlade sig med broderen . 
Selv da denne med tilsyneladende interesse gav 
sig til at udspørge ham om hans pjece , som han 
havde hørt noget om , afbrød Per ham kort og 
overlegent med den bemærkning , at det hele var 
en ubetydelighed , som han knap nok selv længer 
huskede . 
Thomas opgav derefter på ny forsøget på en 
tilnærmelse  ; og de to brødre gik tavse ved siden 
af hinanden resten af vejen til præstegården . 
Da de var nået hjem , og mens de andre søskende 
gik ind til moderen , der havde været for 
svag til at overvære begravelsen og lå i sengen , 
gik Per op på sit værelse for at pakke ind . Han 
ville rejse straks med aftentoget . Nu , da han havde 
gjort sin skyldighed , brændte han af utålmodighed 
efter at komme bort og tilbage til Berlin . 
I mørkningen , da han vidste moderen alene , 
gik han ind for at sige farvel til hende . 
» Sæt dig lidt hos mig , min dreng , «  sagde hun ; 
—- hun talte nu atter med den modfaldne , lidt klagende 
stemme , som han kendte så godt fra sine 
barneår .  » Vi har jo næsten slet ikke fået talt 

sammen . Og nu vil du rejse , fortæller dine søskende 
mig . « 
» Ja , jeg må nødvendigvis tilbage til mit arbejde . « 

moderen lå lidt og ventede på , at han skulle 
fortsætte . Men da der ingen yderligere forklaring 
kom , sagde hun  : 
» Dit arbejde ?  .  .  . Ja , vi ved jo egentlig så 
lidt om , hvad du foretager dig , Peter Andreas , og 
hvor du færdes . Du var i Tyskland nu  . . . i 
Berlin , ikke sandt ? « 
» Ja . « 
Atter ventede moderen en stund , før hun fortsatte 
 : 
» Ja , din fader og jeg har jo nok forstået , at 
du må have fået formuende velyndere , siden 
du kan tumle dig , som du gør . For nogen stilling 
har du jo ikke , så vidt vi ved , og herhjemmefra 
har du jo allerede længe ingen hjælp modtaget . 
 « 
Per forstod nu , at moderen ingenting vidste 
om hans forlovelse med Jakobe . Hans søskende 
havde altså hemmeligholdt den for hende ; de 
havde villet skåne hende for den sorg . Eller 
— naturligvis ! — Eberhardt , der var den eneste , 
til hvem han havde meddelt den , havde slet ikke 
fortalt noget derom til de andre . Han havde 
rimeligvis haft sine grunde til at fortie sit møde 
med Jakobe , der næppe havde været til fordel 

for hans kære værdighed . Og dette var altså 
forklaringen på de andres tavshed ! 
Moderen havde imidlertid taget noget fra et 
lille bord , der stod ved sengens hovedgærde ; og 
idet hun nu forstærkede stemmen lidt , vedblev 
hun : 
» Du skal nu dog ikke rejse herfra , Peter Andreas , 
uden at vide , hvad din fader ville have sagt 
dig , dersom han havde kunnet tale til dig før sin 
død . Som du vistnok af dig selv kan forstå , 
var du i den sidste tid stadig i faders tanker . 
Der var vel overhovedet ingen , han tænkte mere på 
og inderligere indesluttede i sine bønner ; — han 
havde nu en så urokkelig tillid til , at du nok 
engang ville finde dig selv og søge tilbage til ydmyghedens 
og kærlighedens veje . Nogen tid før sin 
død , da han hørte , at du var rejst herfra — til udlandet 
— og han derfor troede at skulle lukke 
sine øjne uden at have set dig , så bad han om , 
at vi , når han var gået bort , ville sende dig 
dette  .  .  . til erindring om ham . « 
Hun rakte ham med disse ord den lille genstand , 
hun havde taget fra bordet . Det var et 
gammelt sølvur , som faderen havde sat grumme 
megen pris på og båret til det sidste . Per 
huskede , at han ofte havde kaldt det for sit eneste 
jordiske klenodie . 
» Dette ur her , «  — vedblev moderen —  » har en 
historie ; og det var den , fader ville have fortalt 

dig . Nu skal jeg gøre det i hans sted ; og 
når du har hørt den , vil du vistnok af dig selv 
forstå , hvorfor han bestemte den gave netop 
til dig .  « 
Hun holdt inde lidt og lå fra nu af med lukkede 
øjne , sådan som faderen havde gjort det 
under sin sygdom . Så fortsatte hun : 
» Det var en gang , da fader som halvvoksen 
dreng efter en juleferie skulle rejse hjemmefra og tilbage 
til latinskolen , så havde bedstefader forlangt 
at få hans kuffertnøgle . Han sagde , at han ville se 
efter , inden kufferten kom på vognen , om nu 
også alting var lagt ordentligt ned og ingenting 
glemt . Herover blev din fader fornærmet , — 
som han i sin ungdom let blev det — og han 
rejste bort i vrede uden at have sagt bedstefader 
farvel . Da han om aftenen kom til skolen 
og lukkede kufferten op , fandt han alt sit tøj urørt , 
men øverst lå en lille pakke i papir ,  .  .  . det 
var det ur , som du nu holder i din hånd . Det 
var en gave fra bedstefader  ; han havde villet lægge 
den uset ned i kufferten ; det var derfor , han 
havde benyttet det påskud , forstår du jo nok . 
Da din fader havde forstået det , faldt han 
i en heftig gråd . Og da han havde grædt 
over sig selv og angret sin overilelse , så tog 
han noget tøj på sig og gik endnu samme 
nat på sin fod de ti mil hjem og standsede 
ikke , før han kunne kaste sig om sin faders 

Hals og bede om hans tilgivelse . Se , min dreng , 
derfor bevarede din fader gennem hele sit liv 
det ur som en helligdom . Jeg husker , han kaldte 
det engang for guds faddergave til ham . For 
den samme nat , hvor han således ydmygede 
sig og gik den lange bodsgang til sin jordiske 
fader , fandt han også vejen hjem til lyset og 
freden og velsignelsen hos gud fader i himmerig . « 
Hun tav . Også Per forblev tavs , mens han 
sad der med uret og følte det tungere og tungere 
i sin hånd . I stuen var der mørkt . Den ene 
kunne ikke længer skelne den andens ansigtstræk . 

der blev overhovedet ikke talt mere . Lidt 
efter rejste Per sig og tog afsked . Moderen hviskedee 
blot , idet hun kyssede ham på panden : 
» Gud skænke dig fred ! « 
Ikke længe efter kørte Per til stationen . Han 
kørte alene , idet han meget mut havde afvist 
alle tilbud om følgeskab . Og da Signe en times tid 
senere kom op på hans Kammer , fandt hun 
faderens ur liggende på bordet . Det var bleven 
lagt midt på den tomme plade , så det umuligt 
kunne overses eller fremkalde indtrykket af at 
være glemt . 

tredje kapitel 



brudstykker af Pers 
rejsebreve til Jakobe , 
15de novb . 
Så er jeg endelig igen i Berlin og hører verdenspulsen 
dundre omkring mig . Jeg kom hertil 
i middags , temmelig forkørt forresten og med 
næsen fuld af snue . Men det er også et hundevejr . 
Regn og storm og et søle på gaderne ! Alligevel 
er jeg glad ved at være her . Nu skal der tages 
fat for alvor ! De mange dages ørkesløshed har 
opstemmet en arbejdsiver i mig , — jeg må have 
luft . I morgen tidlig klokken seks tager jeg ud 
til berkenbruck ( du husker nok den lille by , hvor 
jeg i forrige måned overværede en flodspærring ) . 
Jeg vil se , hvorledes det under min fraværelse 
er gået med arbejdet derude . Der bliver også 
for tiden støbt fundament til en større sprængeværksbro 
her i nærheden , hvis bygning jeg vil 
følge . Desuden har jeg jo mit model-musæum og 
professor Freitags forelæsninger . Go-on ! Der er 
ingenting så godt for alle slags forkølelser som 
et varmt arbejdsbad . Som ordsproget siger  : lediggang 
er djævelens hovedpude . — — 

ilde noub . 
---------jeg var altså i går i berkenbruck . Det 
øsregnede hele dagen , og jeg kom hjem våd til 
skindet . I daG har jeG Gjort visit hos G .-commercerådens , 
hvor jeg blev modtaget af fruen , der var 
ene hjemme . Det er en løjerlig dame , næsten 
lidt frivol , når man er på tomandshånd . Tror 
du , der kan være noget om , hvad man fortæller 
mig her , at din halvkusine er ved at blive forlovet 
med en dr . Bieber her fra Berlin ? Moderen 
skal være meget imod partiet , og dersom det er 
den hr . Bieber , som jeg erindrer fra den musikalske 
soirée , giver jeg hende ganske medhold , — 
det var en fæl vombat at se på . Han skal nok 
have et navn som bakteriolog ; men hvad Pokker 
kommer det kærligheden ved ? Jeg havde tiltroet 
din kusine en bedre smag . 
Forresten må det være en noget tvivlsom fornøjelse 
for en ung pige atvære så rig . Jeg synes , at 
hun altid må gå og mistænke sin kæreste for at 
elske hende for pengenes skyld . I det hele taget — 
rigdom  ? Ja vel  ! Men er dog visse folk ikke noget 
for tilbøjelige til at overvurdere dette gode ? Efter 
det indblik , jeg har fået i din halvonkels hus , 
synes lykken i hvert fald ikke at trives synderligt 
der . Jeg kom netop i dag til at tænke på , 
om f . Eks . din tante virkelig skulle føle nogen tilfredsstillelse 
ved til daglig at sidde i sådanne pragt sale 
og med en lakaj bag hver dør . —- — 

20de novb . 
— — jeg kommer til at tænke på , at jeg 
vistnok slet ikke har fortalt dig noget om min 
faders sidste dage og hans begravelse . Det er 
ikke , fordi der er noget særligt at berette ; men 
jeg har på fornemmelsen , at du har en fejlagtig 
opfattelse af min fader og særlig af hans forhold 
til byens befolkning . Jeg havde egentlig 
ikke selv troet , at hans anseelse i menigheden 
( og omkring i landet ) var så overordentlig , som 
det ved begravelsen viste sig . Jeg kunne have 
ønsket , at du havde været tilstede . Hele byen 
deltog i sørgehøjtideligheden , alle gaderne var 
blomsterstrøede , og kirken pragtfuldt pyntet . I 
en af de danske aviser , jeg læser hos Bauer , 
så jeg også i dag en notits om , at menigheden 
vil indsamle penge til et monument på hans 
grav . Det er ikke min hensigt at synge lovsange 
over min fader ; dertil har jeg ingen grund . 
Men du skal dog ikke være uvidende om , hvad 
han har været for andre . 
Hans død var også meget smuk . Han var 
ved fuld bevidsthed og fuldkommen rolig til det 
sidste . Men — naturligvis ! — hans liv havde 
jo også været en uafbrudt , langsommelig forberedelse 
til at dø . 
24de novb . 
---------imorges rejste Fritjof hjem efter at have 
solgt en hel del af sine billeder her . Tyskerne er jo 

som bekendt gale efter oprørte have , der sandsynligvis 
på en forfriskende måde minder dem 
om ølskum . Jeg er forresten ked af , at han 
rejste . Vi var i den sidste tid hver aften sammen , 
og skønt vi ikke bestilte stort andet end at 
mundhugges , havde vi det meget rart med hinanden . 
Trods al hans bramarbaseren er der noget hyggeligt 
ved Fritjof , og jeg vil savne ham meget . 
Andre danske har jeg hidtil ikke truffet hernede . 
Rimeligvis ved du allerede , at din halvkusines 
forlovelse nu er bleven deklareret . Den stod omtalt 
i berlinerbladene forleden . Jeg gratulerer ! 
Noget nyt har jeg ellers ikke at meddele . 
Vejret her er stadig det samme nedersachsiske , og 
min viderspenstige forkølelse kan jeg desårsag 
ikke blive kvit . Jeg kender ikke noget mere 
melankolsk end Berlin i regnvejr , og heller ikke 
her i mine Stuer er der just videre hyggeligt , 
efterdi min værtinde koger surkål fra morgen til 
aften , og kakkelovnen ryger , så det er til at 
blive tosset over . 
A propos min værtinde , så skal jeg fortælle 
dig et betegnende lille træk af moderne storstadsliv . 
Da jeg i sin tid lejede hos hende , betingede 
jeg mig , at jeg blev ene her og ikke fik 
medlogerende , der kunne forstyrre mig i mit arbejde . 
Den gamle heks ( hun er et lille lasket 
fruentimmer , sort som jorden og med en nævestor 
svulst på den ene side af halsen ) fremviste 

den gang til min beroligelse et politi-dokument , 
ifølge hvilket det ikke var hende tilladt at 
have mere end en logerende , og forresten består 
også lejligheden kun af mine to små 
værelser og et usselt lille , gravmørkt hummer 
bagved køkkenet , hvor der akkurat kan stå en 
smal jernseng . Ikke desmindre havde jeg ikke 
været her mange dage , før jeg forstod , at der 
husedes endnu et menneske i lejligheden . Jeg 
kunne nemlig om natten høre en hul mandfolkehoste 
oppe fra noget , som kaldes  » die boden «  , 
og som er en slags hylde eller skab oppe under 
forstueloftet , bestemt til at sætte kasser og andet 
skrammel op på , da jeg havde været her endnu 
nogle dage , vidste jeg , at der måtte ligge endogså 
to mandfolk deroppe , for jeg hørte en nat 
samtidig med den hule hoste en dyb og tryg 
snorken . Da jeg nu tog kællingen i forhør , 
svor hun med tre snavsede fingre i vejret , at 
jeg gjorde hende den skammeligste uret ; og dog 
er jeg ikke sikker på , om hun ikke har endnu 
flere nattegæster forputtet omkring i lejlighedens 
huller og kroge . Det skal nemlig være almindeligt 
her , at den egentlige logerende blot er et 
skærmbrædt for en ukontrolleret herbergeren af 
den slags omflakkende eksistenser , hvoraf det jo 
vrimler i en storstad ; —jeg mener ikke sjoverne 
og den øvrige arbejderbærme ( den har skam ikke 
et så fint nattekvarter  ! ) men forholdsvis velklædte 

mennesker : kommis’er , fabriksarbejdere , barbersvende 
og opvartere , alle sådanne folk , for hvem 
noget som et hjem er en urimelig luksus . De 
tilbringer deres fritid på gaden , i ølkipperne , 
på dansebulerne og i offentlige huse og driver 
ud på natten hen til deres billigst mulige 
» Schlafstelle «  , som de tidligt om morgenen igen 
forlader . De ejer kun , hvad de har på sig , og 
flytter fra bydel til bydel med en times varsel . 
Det er en levevis , der er dem påtvungen af 
eksistenskampen i disse millionbyer , og som derfor 
hurtigt falder dem naturlig . Udviklingen af det 
moderne industrisamfund kræver jo , at dets arbejdshære 
af hensyn til de hurtigt skiftende konjunkturer 
er så mobile som muligt . Den  » Stabilitet « 
I arbejderforholdene , som så mange råber 
på , ville i vor tid være ensbetydende med 
stagnation . En af de store verdensfabriker f . Eks . 
Må kunne være i stand til i løbet af fireogtyve 
timer at forøge eller formindske sin produktionsmængde 
med hundreder af hænders arbejde . Det 
er derfor absolut nødvendigt , at der altid findes 
overflod af arbejdskraft på markedet , skarer af 
erhvervsløse , der til bedste for samfundsudviklingen 
går omkring og sulter  ; og den , der er 
vant til at leve tilfældighedernes liv på gaden 
og i det hele er friest i sine bevægelser , har 
den største modstandsdygtighed under sådanne 
uundgåelige  » Spasere » -tider og skaffer sig hur- 

tigst nyt erhverv . Muligvis kan man ikke kalde 
disse forhold ideale ; men de er påbudte af 
nødvendigheden , og det nytter ikke — som Fritjof 
f . Eks . — i den anledning at råbe op om de 
store kulturcentrers forgyldte elendighed . Helt 
uden ofre nås intet virkeligt fremskridt , endsige 
da et så mægtigt som det , hvortil vor tid 
er vidne . Tryghed , hjemlig hygge , fred og hvile 
vil for størsteparten af befolkningen efterhånden 
blive ganske fremmede begreber , der til sidst end 
ikke fremkalder noget savn . Men hvad er der 
da egentlig at jamre over ? Der foregår en smagsforandring , 
det er det hele ! 
Nå , men jeg er nok kommen for langt bort 
fra det , jeg ville fortælle . Altså  : for nogen tid 
siden ringede det om morgenen på forstuedøren , 
og jeg kunne fra min seng høre , at en politibetjent 
spurgte om en  » Barbiergeselle «  , der om natten 
var bleven bragt til charité ( et hospital tæt 
herved ) og som havde opgivet at have sin bopæl her . 
Mennesket havde fået blodstyrtning på en ølstue 
og var afgået ved døden kort efter ankomsten 
til hospitalet . Min værtinde , der i begyndelsen 
holdt sig tavs , havde næppe hørt dette sidste , 
før hun blev veltalende . Du skulle have hørt 
hende skralde op ! Hvad det skulle sige ? Politiet 
vidste jo meget godt , at hun ikke måtte 
holde schlafstelle . Hun svor sig ned i det hvidglødende 
helvede på , at hun ikke havde andre 

logerende end en fremmed herre , og dersom 
betjenten ikke ville tro hende , kunne han jo 
undersøge hendes lejlighed . Og så en barbiergeselle 
 ! At nogen kunne tænke , at hun , som var 
en anstændig kone med de nobleste logerende , 
ville have sådan noget prakkerpak i sit hus . 
En skidden stodder , og som ovenikøbet var brystsyg 
og lå og kreperede på gaden ! — — så 
skøn en ligtale fik min ubekendte medlogerende 
af vor moderlige værtinde . At den omspurgte 
virkelig var en af dem , der havde haft tilhold 
oppe i  » die boden «  , er der nemlig ingen tvivl 
om ; jeg har i hvert fald ikke siden den dag 
hørt den hule nattehoste . Nå , der er ikke noget 
at sige dertil . I den voldsomme tilværelseskamp , 
som menneskehedens store opsvingstider medfører , 
har enhver nok at gøre med at tænke på sig selv , 
og der er ikke råd til medlidenhed . Den elskelige 
frau kumminachs første og måske eneste 
tanke , da hun hørte om sin logerendes død , 
har sikkert været den , hvordan hun inden aften 
kunne forskaffe sig en anden . Den stakkels fyr 
er sikkert allerede glemt , hans plads oppe i forstueskabet 
forlængst udfyldt . Han , der måske engang 
kom hertil med hovedet fuldt af store drømme , 
figurerer nu kun som et nummer i en dødsliste . 
Det grådige menneskehav Berlin har tavst opslugt 
ham . Hans forældre , søskende og venner erfarer 
måske aldrig nogensinde hans død . — 

men nu godnat , min bedste ven . Klokken er 
mange , og min lampe er næsten udbrændt . Mon 
der skulle være brev til mig i morgen ? — udenfor 
strømmer regnen ustandselig . 
28de novb . 
— — vi har forresten i de tre sidste dage 
levet i en fest- og sejrsrus her i Berlin . Som 
du måske ved fra aviserne , har her været stor 
ståhej i anledning af et prinsebryllup . Byen 
har været pyntet og illumineret , kanonerne har 
dundret og kirkeklokkerne har ringet , og hele 
det middelalderlige apparat , der sættes i virksomhed 
ved en sådan lejlighed , havde hidlokket en 
sådan masse fremmede , at man ligefrem har haft 
ondt ved at komme gennem gaderne . En ustanselig 
strøm af ekvipager med galaklædte officerer 
og overbaldyrede diplomater rullede til og fra 
slottene , og selve den gamle  » Heldengrejs «  viste 
sig for folket under endeløs jubel . 
Har du forresten lagt mærke til den måde , 
hvorpå en kejserlig vogns komme — selv under 
dagligdags forhold — annonceres her i Berlin ? 
Bedst som man kommer gående gennem gademylret , 
kan det hænde , at den beredne politibetjent , 
der holder midt i vrimlen og skiller strømmen 
ad , pludselig farer sammen og løfter hånden 
med et skrig . I samme nu standser al vognfærsel  ; 
der ryddes vej gennem trængslen , og på fortovene 
stiller folk sig op og strækker Hals . I 

nogle minutter er alt andagtsfuld stilhed , mens 
den kejserlige ekvipage på gummihjul passener 
gaden . Inden i den sidder — en hofdame , en 
officer , måske en prins . Kejseren selv viser sig 
nemlig i et højtideligere optog , og hans ankomst 
meldes med hastige stød i piben fra betjent til 
betjent . Har man ventet ham , kan hele gaden 
være ryddet for vogne , og midt på asfalten , 
med tredive alens mellemrum , står de ellers så 
rolige politibetjente nervøse og febrilske . 
Hvorfor denne nervøsitet ? Nu ja , der har jo 
et par gange raslet revolverskud gennem kejserjublen , 
og der er jo virkelig grund til at tro , at 
disse småplaf er den første bebudelse af den 
store torden , som engang vil drage over Evropa 
og rimeligvis her før noget andet sted , fordi 
Tyskland med sit vældige industrielle opsving 
frem for nogen af den gamle verdens stater er 
bleven fremtidens land , ja selve hjemstedet 
for  » det tyvende århundredes ånd «  , som du 
engang skrev om . Man væbner sig allerede af alle 
kræfter imod den nye syndflod ( karakteristisk er 
det f . Eks . , at gaderne i de store arbejderkvarterer 
her i Berlin så vidt muligt er lagt stråleformigt 
ud fra et midtpunkt , hvorfra de alle samtidigt 
kan bestryges med kardætsker ) . Man har 
lavet jernhårde undtagelseslove imod  » Rigsfjenderne ; 
og da end ikke dette har skræmmet dem , 
søger man nu at affinde sig med dem ved alderdomsforsørgelse 

og ulykkesforsikring . Men det 
vil alt sammen ikke hjælpe noget . Det vil gå 
det gamle , patriarkalske samfund , som det i 
eventyret går den lille pige overfor bjørnen : 
hun kastede først sin træsko , så sin mosters 
hvedekage og til sidst sin egen søndagskringle ned 
i vilddyrets gab — og blev dog spist ! Men 
kampen vil blive blodig . Jo længere man lever 
her , desto klarere bliver man over , at enhver 
forestilling om en fredelig eller blot lempelig 
overgang fra gammelt til nyt må opgives , og 
det er med en vis gru , man tænker på det 
uundgåelige sammenstød . Selv hjemme begynder 
jo lidenskaberne så småt at koge ( jeg 
har læst om de københavnske fabriksarbejderes 
store demonstrationsmøde på fælleden og den 
halvkomiske politi-udrykning ) . Her i Tyskland 
vil krak’et blive frygteligt . Den hær på tre 
millioner soldater , der her danner vagt om det 
middelalderlige samfunds grundpiller , altret og 
tronen , og hvis friske laurbær har gjort den 
næsten hellig for dem , der beskyttes af den , giver 
en målestok for de kræfter , der vil komme til 
at brydes . 
Jeg kom forleden eftermiddag gående gennem 
en af de fornemme gader , der fra pladsen foran 
den nye generalstabsbygning fører ned til spree . 
Ovre på det andet fortov gik , med langsomme , 
usikre skridt , en meget gammel , uniformeret mand , 

som alle folk hilste på med den dybeste ærbødighed . 
Enkelte gjorde endog front imod ham , 
som om han var en kongelig person . Han lignede 
nu heller ikke et almindeligt menneske . Han 
var mager og gusten som en benrad og gik med 
begge hænderne dybt begravet i lommerne på 
den lange militærfrakke med de blodrøde opslag 
og løftede ikke en eneste gang øjnene fra stenbroen . 
Han så ud som selve døden , formummet 
i prøjsisk generalsuniform . Det var den halvfemsindstyveårige 
Moltke . 
InituPinit==P . heruPher==s . 
I et brev , jeg i går havde fra Ivan , meddeler 
han mig , at min bog udkommer allerede på 
torsdag . Jeg kan altså forstå , at det har været 
for sent at foretage de rettelser i det fjerde afsnit , 
som jeg havde ønsket . Jeg er lidt ked deraf , 
men det får nu være . I sender mig vel , hvad 
der skulle fremkomme af kritik o . lign . , især 
dersom det er noget , der kræver tilsvar . Man 
skal finde mig beredt ! 
1ste Bech . 
— — som du vel kan vide , er brevet fra 
blackbourn & Gries kommet over mig som en 
hvirvelvind . Da jeg efter to måneders venten 
slet intet svar havde modtaget på min anmodning , 
havde jeg ganske opgivet sagen . Jeg har 

straks i dag skrevet til din fader for at takke 
ham for hans intervention , for det er naturligvis 
hans forretningsforhold til firmaet , jeg fortrinsvis 
skylder den opnåede begunstigelse . Sådan er 
det at have fanden til morbroder ! Ganske vist 
gives der mig kun tilladelse til at overvære arbejdet 
i det fri ( altså ikke til at følge den indre 
ledelse , omkostningsberegningerne o . s . v . )  ; men 
det vil alligevel kunne blive af den allerstørste betydning 
for mig således dag for dag at bivåne grundlæggelsen 
af et så omfattende værk . Om den 
by dresach , ved hvilken arbejdet foregår , 
ved jeg foreløbigt kun , at det er en lille bjærgby 
i de østerrigske Alper . Den ligger ved en flod 
eller bjærgstrøm ( den , der har afstedkommet 
ravagen ) , og både landeveje , banelegeme og 
også en del af byen skal være demoleret . Så 
vidt jeg forstår , er det meningen , for at hindre 
en gentagelse af ulykken , at aflede en del af 
strømmens tilløb og føre den gennem en 2 kilometer 
lang , trappeformet akvædukt , der tillige 
skal gøre nytte ved undervejs at afgive vandkraft 
til forskellige industrielle anlæg . Men derom nærmere 
en anden gang . 
Du skriver , at jeg vel egentlig nødig forlader 
Berlin , og ganske vist kommer den hele historie 
mig jo noget påtværs . Alligevel betænker jeg 
mig ikke på at bryde op herfra , endog snarest 
muligt . Jeg får dog næppe stort mere ud af 

opholdet her denne gang . Måske kan også 
bjærgluften endelig skaffe mig af med min forkølelse . 
Jeg tænker allerede i begyndelsen af 
næste uge at kunne være klar til opbrud . På 
lørdag aften gør jeg et større afskedsknald for 
mine bekendte her ( hos Hecht ) , — og så går 
altså rejsen videre ud i verden . Hvor den efterhånden 
vil føre mig hen , må Vorherre vide . 
Foreløbigt er det min plan at blive i dresach 
indtil foråret ; derfra går jeg over Wien og 
buda-pesth til donaumundingen for at se de 
bekendte flodreguleringsarbejder der . Til næste 
efterår i Paris . Derfra over London til Newyork . 
Som jeg vist engang skrev til dig ( eller 
har jeg måske ikke skrevet det ? ) , var det min 
hensigt på nedrejsen gennem Tyskland at aflægge 
et besøg hos den enkebaronesse von adlersborg , 
som du ved , at jeg kender lidt til gennem hendes 
afdøde Broder . Dette besøg har jeg dog foreløbig 
opgivet ( hun er jo vitterlig forrykt og boer 
på en kuranstalt ) ; jeg tager herfra over Prag til 
Linz , hvor jeg vil opholde mig en dagstid ( den 
store linz-jernbanebro , 900 fod lang ) . Derfra 
direkte til dresach . — — 
gasthaus zum Reifer . Stadl . 8de Deeb . 
Du har vel fået mit kort fra Linz og ventede 
sagtens ikke at høre fra mig her fra en lille 
landsby i Tyrol ; men i sidste øjeblik besluttede 

jeg at gøre en afstikker herned for at se brennerbanen . 
Imorgen går jeg igen østpå over franzenfeste 
og villach og kan i morgen aften være i 
dresach . Bjærgbanen interesserede mig forresten 
ikke synderligt ; det er jo hovedsagelig en uendelig 
række tunneler . Derimod har selve bjærgene 
her i høj grad tiltalt mig . Du har engang 
sagt , at jeg manglede Sans for skønheden i 
naturen ; men jeg tror , du har uret . Disse snebedækkede 
stenkolosser har i hvert fald i høj grad 
vakt min beundring ; de giver virkelig en imponerende 
forestilling om de kræfter , der må have 
været i bevægelse hin urnat , da vor jord skabtes . 
Tilmed synes man under betragtningen at blive 
rykket denne fjerne naturbegivenhed ganske nær . 
Tiden skrumper så besynderligt ind ved synet 
af disse skaldede , af alt liv forladte masser , der 
den dag i dag ligger der ligeså nøgne og uberørte , 
som da de for et par millioner år siden udgik 
af  » Skaberens »  hånd . 
For at blive fri for et pluddervornt tysk rejseselskab , 
der havde hægtet sig på mig i Innsbruck 
( der var forresten en nydelig ung pige imellem , 
som forbløffende mindede om din søster Nanny ) , 
og for i det hele at få mere set , end det lod sig 
gøre fra et kupevindue , stod jeg af toget i gossensass 
og gik de sidste mil herned . Og jeg fortryder 
det ikke . Egentlig skulle man tro det 
grumme kedsommeligt således at gå time efter 

time gennem en fuldkommen livløs stenørken , i 
den samme ensformige stilhed ; og det er jo virkelig 
lidt af en gåde , hvorledes noget så negativt 
som det , at man ingenting hører , kan virke så 
stimulerende på menneskers tanke- og følelsesliv . 
Eller hører man måske noget alligevel ? 
Har de troende i en vis forstand ret , når de 
taler om noget  » hinsides erkendelsen «  ? Findes 
der i verdensrummet lyd svingninger , der ikke 
kan opfattes af det legemlige øre ? Det , vi kalder 
for død , er det måske blot en anden slags liv , der 
alene åbenbarer sig for  » Sjælens «  vakte sanser ? 
Jeg kan huske , at en af de præster , der forleden 
talte ved faders kiste , kaldte stilheden i naturen 
for guds stemme , og han forklarede hermed , 
hvorfor de gamle profeter i tvivlens og afmagtens 
øjeblikke søgte ud i ørkenens ensomhed . Der 
er vel den sandhed i alt dette , at man på sådanne 
steder ved en eller anden slags sansebedrag 
føler verdens grænser udvides , både opefter 
og nedefter , på samme måde som tingenes 
omrids forstørres for os , efterhånden som vi 
stirrer på dem , og til sidst flyder ganske ud . 
Forøvrigt — denne forestilling om et andet 
liv er jo slet ikke særlig kristelig ; den fandtes 
jo til alle tider og hos alle folkeslag og er vel 
et udtryk for den  » horror vacui «  , som allerede 
oldtidens fysikere tillagde alt det skabte . — — 
--------du må undskylde mig ; men jeg blev 

iaftes afbrudt i mit skriveri af værten , som kom 
ind og indbød mig til at deltage i et bryllupsgilde , 
som i nat holdtes her i gæstgivergården . 
Jeg havde ved min ankomst hertil byen nok 
mærket , at der var noget på færde . Porten her 
i kroen var behængt med guirlander , og der var 
en musetravlhed , så jeg knap nok kunne få et 
værelse anvist . Jeg sagde straks nej til indbydelsen , 
fordi jeg var træt af den lange marsj fra gossensass 
i sne og søle og i det hele ikke havde lyst ; 
men lidt efter bankede det så igen på min dør , 
og nu kom to unge piger ind , arm i arm , nejede 
og fremsagde i munden på hinanden og under 
megen fnisen en lang ramse , hvoraf jeg akkurat 
forstod så meget , at brudgom og brud herved 
tillod sig at byde mig til gæst  » ved deres gilde «  . 
Så kunne jeg jo ikke længer modstå , og hele 
natten har jeg nu danset , spist og drukket , så 
jeg er ganske ør deraf . Det er nok sådan en 
skik her — eller en overtro — at alle , der opholder 
sig i det hus , hvor et bryllup fejres , 
absolut skal være med ; men skønt min nærværelse 
altså nærmest var dem påtvungen , mærkede 
jeg ikke noget dertil  ; gæstfriheden var ligefrem 
overvældende ; mændene var nærved at tilbyde 
mig både deres koner og kærester af 
lutter Iver for at gøre mig til gode . Der blev 
danset inde i porten , der er høj og stor som en 
sal og åbenbart husbeboernes sædvanlige 

sted . Ud på aftenen blev der dækket to lange 
borde derinde , og midt på hvert af dem stod 
en stegt ged med hoved og horn og det hele . 
Vinen blev tappet i store blikkander , og det syntes 
at blive betragtet som enhver velopdragen mands 
pligt at blive drukken . Trods den megen kristendom 
herinde mellem bj ærgene ( man går jo knap 
hundrede skridt uden at træffe et krusifjks ved 
vejen ) tager man det øjensynligt særdeles let med 
moralen . Det vakte således heller intet anstød 
mellem bryllupsgæsterne , at bruden , skønt hun 
ikke var enke , havde to børn ved hånden og 
et tredje under snørlivet , og der forefaldt nogle 
gange under dansen små optrin , som jeg slet 
ikke tør beskrive dig . Jeg har på fornemmelsen , 
at jeg gjorde et sørgelig nøgternt indtryk i disse 
omgivelser , skønt jeg virkelig anstrengte mig for at 
komme på højde med dem . Nå , jeg er nu glad 
ved at have set også et sådant landligt bakkanal . 
Der er virkelig noget i , hvad Fritjof altid prækede 
om , at sådanne naturmennesker i grunden er 
de allerlykkeligste . Med et kniks for et par 
lægtestumper , der er sømmede sammen i korsform , 
klarer de alle livets og dødens gåder og 
lader iøvrigt fiolen sørge . — — 
gasthaus zum Reifer . 14de Deeb . 
Du undrer dig rimeligvis over , at jeg endnu 
er her i stadl ; men egnen her omkring har fortryllet 

mig , og vejret har i de sidste dage været 
så prægtigt , at jeg ikke har kunnet rive mig løs . 
Jeg skal for øvrigt spare dig for en beskrivelse af 
mine bjærgudflugter  ; jeg ved , at intet er i længden 
så trivielt som rejseberetninger . Dit brev , der 
var sendt til dresach , har jeg modtaget her og 
takker dig mange gange for det . At min bog er 
bleven affejet af dagspressen med et par overlegne 
linjer , er kun , hvad jeg havde ventet . Men 
du skriver , at den i  » Industritidende «  skal have 
været genstand for en længere , ondartet nedrakning 
af en anonym . Det er naturligvis  » Det gudvelbehagelige 
tabelværk «  , der har været på spil . 
Jeg vidste , at han ventede på denne lejlighed 
.til at give sit dværgehad luft . Du sender mig 
jo bladet , når du har fået fat i det . Det skal 
more mig at se , hvad det fæ har fået smurt 
sammen . 
Blot disse linjer i dag . Iaften rejser jeg herfra 
og er altså i dresach i morgen . 
Det blev dog hverken den dag eller den næste , 
at Per kom bort . Sagen var den , at han ved 
hint bryllupsgilde havde gjort bekendtskab med 
en ung pige , hvis solbrunede arme holdt ham 
fangen . Det var en djærv bondepige , lidt klodset 
af bygning , som Alpernes kvinder gerne er , med 

en munter opstoppernæse og den slags lysblonde 
hår , der altid havde haft noget særegent tillokkende 
for Per . De var ud på natten tilfældig kommen 
til at sidde ved siden af hinanden under dansen 
og var straks kommen i snak . Han havde ikke 
forstået meget af , hvad hun sagde , og hun forstod 
slet ikke ham . Derfor lo de meget og var 
hurtig blevne fortrolige . Hun var et par og tyve 
år , datter af en enke , der boede i et hus lidt 
udenfor byen i udkanten af en skov , gennem 
hvilken Per kunne komme uset derhen og derfra . 
Han havde kastet sig ind i dette forhold med 
en ubehersket voldsomhed , der ikke udelukkende 
havde sin grund i den tiltrækning , den bredskuldrede 
landsbypige udøvede på ham . Der var 
— som i de fleste af hans handlinger — tillige noget 
villet i den . Han ville bort fra det ham fremmede 
og generende hang til ørkesløse grublerier , der 
havde forfulgt ham siden faderens død . Derfor 
vogtede han sig i det hele for ensomheden og tilbragte 
de timer , hvor han ikke opholdt sig hos pigen , 
inde i gæstgivergårdens skænkestue sammen 
med værten og andre af byens folk , som han 
havde lært at kende , og som han alle hurtigt 
havde indtaget ved sin djærve ligefremhed og sine 
tyvegylden-stykker . Vinen flød , og snakken gik , 
og røgen fra piberne gjorde luften i stuen blå , 
mens kresen omkring ham stadig øgedes , og de 

eventyrligste rygter om hans herkomst og formue 
svirrede rundt i byen . 
Efter næsten to ugers ophold løsrev han sig 
endelig og rejste bort , fulgt til stationen af en 
begejstret venneskare , der ved afskeden hilste 
ham med høje leveråb , mens den blonde pige 
sad hjemme på sin sengekant og græd . 
-- - - 111 
men faderens skygge fulgte ham . 



fjerde kapitel 



dresach lå i en snever , solforladt , halvanden 
mil lang kløft , i hvis bund en vild bjergstrøm 
tumlede afsted og dannede ligesom en 
uafbrudt række små vandfald . Til begge sider 
var bjergskråningerne skovbevoksede næsten op 
til tinderne ; men i syd lukkedes kløften af et 
mægtigt og fuldkommen nøgent , rødgråt fjeld , 
» Hoher Goll «  , hvis sneryg de fleste dage af året 
var skjult af skyer . Byen lå omtrent ved foden 
af dette fjeld og bestod af to rækker tæt sammenbyggede 
træhuse , der dannede en s-formet , stærkt 
stigende gade i fortsættelse af landevejen , der 
løb langsmed floden . Lidt nedenfor byen , på 
Toppen af en lille , fremskudt høj , om hvilken 
floden krummede sig , lå en gammel , kindtandsformet 
borglevning , der benyttedes som tinghus . 
Til den anden side lå kirken med et spydspidst , 
blodfarvet spir . 
Indtil for godt et halvt år siden havde der 
rundt om byen bredt sig et frugtbart englandskab  ; 

og langsmed strømløbet , hvorover der den gang 
førte en muret hvælvingsbro , havde der ligget et 
par savskærerier og en benmølle . Nu var dalbunden 
omkring byen et Kaos af skiferblokke , 
grusbunker , stenhøje og samlinger af nedstyrtede 
træer , hele skovstrækninger , der lå med rødderne 
i vejret og toppene begravede i lerslam . 
Overalt mellem stenene og trærødderne ragede 
der bygningsrester op , her en splintret bjælke , 
hist nogle rustne maskindele . Hele den lavest 
liggende del af byen med jernbanestationen var 
bleven bortskyllet hin forårsnat , da  » Hoher 
Goll «  efter otte døgns uafbrudte regn rystede 
sine hvide lokker ; og så pludselig var vandfloden 
kommen , at en familje på fem personer 
tilligemed et halvt hundrede stykker kvæg var 
bleven revet bort af strømmen og knust mod 
klipperne . 
Efter otte måneders forløb var man nu 
kommen så vidt med rydningsarbejderne , at 
banelinjen igen var gjort farbar  ; og de bortskyllede 
strækninger af landevejen ind til byen var bleven 
erstattede af broer . Desuden havde man begyndt 
at regulere afløbet ved dynamitsprængninger , idet 
det var hensigten at skabe et nyt strømleje bagom 
den høj , på hvilken borglevningen lå , og 
som med sin fremskudte beliggenhed delvis havde 
forårsaget oversvømmelsen . Et par hundrede 
arbejdere var daglig beskæftigede her , og tre af 

blackbourn & gries’ ingeniører havde fast ophold 
i dresach . 
Per havde lejet sig ind hos en gammel sadelmagerenke , 
der boede omtrent midt i byen i et 
bruntjæret bjælkehus med sten på taget og 
en halvlukket svalegang ud mod dalen . Han 
havde her to meget rummelige , men mørke 
og lavloftede værelser i det øvre stokværk og 
havde indrettet sig ganske feltmæssigt , hvad der 
ikke forøgede værelsernes hygge . Trods sin næsten 
pertentlige ordenssans og sin trang til velvære 
manglede han ganske evnen til selv at skabe 
hjemlighed omkring sig , — det var , som om hans 
egen fredløshed straks prægede de rum , han 
flyttede ind i . Fra arbejdsværelset gik der en 
dør ud til svalegangen , og de første aftener efter 
ankomsten stod han længe derude , hyllet i sin 
rejsekappe , og så hen over den mørke , dystre 
slugt op på  » Hoher Goll  « ’s månebeskinnede 
snemarker . Dybt under ham bruste floden ; han 
kunne med øjet følge dens uregelmæssige løb 
gennem det store Kaos , der hist og her belystes 
af vagtblus for at betegne de steder , hvor om 
dagen dynamitarbejderne var beskæftigede . 
Synet af dette et naturlunes ville ødelæggelsesværk 
og de omstændelige beretninger om rædselsnatten , 
som han allerede den første dag fik at 
høre af sin værtinde og andre af byens folk , 
havde gjort et dybt indtryk på ham . Den nedslående 

følelse af menneskelig afmagt , der havde 
grebet ham straks ved det første syn af Alpernes 
stenrygge , var her bleven forstærket . Han , som i 
sin pjece frejdigt havde udtalt , at menneskeheden , 
der før var elementernes frygtsomme slave , nu 
havde spændt selve tordenen for sin triumfvogn 
og brugte stormen som knaldepisk , blev overfor 
denne dommedagsforstyrrelse tvungen til at erkende , 
at menneskene endnu levede her på 
jorden af naturens nåde . 
» Kære ven «  — skrev han endnu efter et par 
ugers ophold til Jakobe , der utålmodig havde 
ventet på , at han offenlig skulle besvare den 
fremkomne kritik af hans bog —  » du spørger 
mig , om jeg ikke har modtaget  » Industritidende «  , 
og du synes at forundre dig over , at jeg ikke har 
ladet høre fra mig i anledning af dens nedsættende 
dom over  » Fremtidsstaten «  . Men hvorfor skulle 
jeg egentlig svare ? Hvad betyder den kritik ? 
Du skriver , at du har gået og glædet dig til at 
se mig nedslå mine angribere med kraftig hånd 
og trevle deres falske regnestykker op som en 
mølædt strømpe ; men det forekommer mig , at 
du tager alt for højtideligt på den sag . Herregud , 
— lad dem snakke ! Det anfægter mig ikke det 
bitterste . Desuden — jeg har engang før sagt 
dig , at jeg ikke selv er helt tilfreds med min 
bog . Der er hist og her ungdommeligheder i 
den , og i det hele og store bæres den af en 

forhåbningsfuldhed , hvori der måske virkelig , 
som dr . Nathan og andre har sagt , er noget fantasteri . 
Desværre  ! Så ydmygende det er , bliver vi 
nok nødt til at indrømme , at vort herredømme over 
naturens kræfter stadig kun er svagt befæstet , 
— jeg har udenfor mit vindue her et mistrøstende 
vidnesbyrd derom — og heri må man rimeligvis 
søge forklaringen af , at endnu så mange , endog 
blandt de forholdsvis oplyste folk , i naturen 
kan se et udtryk for en evig styrendes uforanderlige 
magt og vilje . « 
Jakobe svarede aldrig på dette brev , og Per 
berørte ingensinde oftere sin bog eller dens skæbne . 
I det hele blev hans breve fra dresach i vinterens 
løb stedse kortere og sjeldnere . Han skrev mest 
om vejret og rydningsarbejdet og fortalte om 
alleslags småbegivenheder der fra byen , oftest i 
en humoristisk tone , der skulle skjule den 
åndelige krise , han befandt sig i , og som nu 
endelig var bleven ham selv fuldt bevidst . I 
virkeligheden oplevede han heller ikke synderligt 
udover det , han af skamfuldhed ikke ville skrive 
om . De fremmede ingeniører , som opholdt sig 
der i byen , traf han daglig ude ved arbejdet , 
men han havde ellers ikke videre samkvem med 
dem . Det var tre koldblodige whisky drikkere , 
der havde tumlet sig i alle verdensdele og straks 
fra den første dag havde behandlet ham — 
» Grønlænderen «  , som de kaldte ham — med 

krænkende overlegenhed . Per havde i begyndelsen 
haft vanskelighed ved at gøre sig gældende overfor 
dem , fordi han kun udtrykte sig grumme 
mådeligt på engelsk . Men juleaften havde han 
været sammen med dem i gæstgivergården 
» Den gode nabo «  , hvor de havde deres tilholdssted , 
og ved denne lejlighed havde han drukket 
dem alle så mægtigt under bordet , at de to 
måtte lægges ind på gæstgiverenkens seng og 
den tredje køres hjem på en trillebør . Med 
denne bedrift betragtede han sin ære som genoprettet , 
og hans kolleger forandrede virkelig 
også fra den dag deres opførsel overfor ham . 
Alligevel søgte han ikke deres selskab og viste 
sig i det hele yderst sjælden i  » Den gode nabo «  . 
Han tilbragte de lange aftener hjemme hos 
sig selv , beskæftiget med at læse  ; og oftest blev 
det sent ud på natten , før han slukkede sin 
lampe . Han havde på ny og med al sin jyske 
udholdenhed fordybet sig i studier , der lå hans 
fag fjernt ; ikke — sådan som året forud — af 
forfængelig lyst til at kunne tale med om alle 
ting og i det hele komme på højde med tidens 
selskabsdannelse , men af virkelig , dybt fornummet 
trang til en mere omfattende viden , en grundigere 
befæstet livsanskuelse . Han var gået ganske 
metodisk tilværks med sin læsning . Vant , som 
han fra matematiken og naturvidenskaberne var , 
til at søge beviset gennem slutningsrækker , gik 

han bestandig fra den ene bog over til de andre , 
hvortil der i denne var bleven henvist , og forfulgte 
fra disse tankegangen tilbage til endnu ældre 
værker for således at finde ind til den oprindelige 
begrundelse , det enkle , endegyldige sandhedsbevis , 
der nedslog alle tvivl . Han forskaffede 
sig bøgerne direkte fra en københavnsk boghandler 
uden — som ellers — at benytte Ivan som 
kommissionær , og det var efterhånden et helt 
bibliotek af filosofiske , æstetiske og teologiske 
skrifter , der stabledes op på hans bord . 
Men jo mere han læste , desto mere forvirredes 
han . Under denne standhaftige søgen efter det 
altudtømmende ord , der for evig tid havde 
tilintetgjort alle overtroiske forestillinger om et 
» Hinsides «  , tumlede han rundt i mørke som 
en bestandig narret blindebuk . Hver gang han 
troede at være beviset ganske nær , lød der et 
» Her ! «  helt henne fra den modsatte ende af 
tankens genlydende verden , eller han stødte 
panden mod en mur , et eller andet for ham 
utilgængeligt værk af en gammel græsk og 
latinsk filosof . Alligevel trættedes han ikke , blev 
blot stadig ivrigere og utålmodigere i sin søgen , 
dampede blot stuen endnu tættere til af sine 
stærke virginiacigarer . Med den tyrketro på 
bøger , der efterhånden udvikler sig hos den 
selvoplærte , blev han undertiden siddende hjemme 
også om dagen . For det hastede med ham ! 

ugerne , månederne gik ; og han havde gjort 
sig selv det højtidelige løfte ikke at rejse fra 
dresach , før han var kommen til fuld klarhed . 
Hvad skulle det også kunne hjælpe at rejse 
videre ud i verden , så længe han ikke havde 
afrystet denne mare , der søvnbandt hans tanker 
og lammede hans mod og handlekraft ? Nej — 
her , hvor han havde optaget kampen , skulle den 
også føres til ende . Her i denne gravskumle 
bjergkælder ville han besejre spøgelseuhyret  .  .  . 
Eller selv besejres . 

en eftermiddag i begyndelsen af marts kom 
Per gående hjemad fra en af arbejdspladserne 
hinsides floden . Der havde været forår i luften 
i de sidste dage . Oppe fra bjergene havde der 
hyppigt lydt lavinedrøn , og flodvandet var 
pludselig steget flere fod . Per , hvem den uafbrudte 
åndsanstrengelse og det hele ensomme 
liv mellem de ludende klippevægge efterhånden 
havde gjort overspændt , var af vårluften og 
disse tøbrudstegn bleven yderligere nervøs . Årsdagen 
for den store katastrofe nærmede sig , og 
aviserne havde meldt om flere svære skred omkring 
under højfjeldene . 
Solen stod allerede langt bag bjergene .  » Hoher 
Goll « ’s hvide top glødede , og sneen lå som 
lavastrømme ned ad dens sider . 

på den midlertidige bjælkebro , der var lagt 
over floden , stod som sædvanlig nogle mænd 
med lange spydlystre , hvormed de harpunerede 
og opfiskede de træstykker , der flød ned med 
strømmen . Per plejede at standse her et øjeblik 
og se på disse brændefiskere , hvis pigkæppe med 
glenteagtig sikkerhed slog ned på selv den 
mindste træstump , der tumlede afsted i det 
hvirvlende og skummende vand . Men denne aften 
gik han dem forbi og besvarede i sin adspredthed 
deres  » Gott gruss’ «  med et dansk  » Godaften «  . 
Han gik og tænkte på , om der skulle ligge 
brev til ham fra Jakobe , når han nu kom hjem . 
Han havde ikke hørt fra hende i flere dage og 
kunne ikke begribe grunden dertil . Sygdom 
kunne det ikke være ; i så fald ville han have 
hørt fra Ivan . Rigtignok havde han heller ikke 
selv skrevet i nogen tid ; det var efterhånden 
bleven ham noget af en virkelig lidelse at udarbejde 
disse fire-fem sider lange , ligegyldige breve , 
så fulde af forstillelse . Men hans tavshed 
havde da egentlig , syntes han , kun været en 
grund mere for Jakobe til at skrive og høre til 
hans befindende . Han kunne jo være bleven 
syg — ja være død . 
» Er der noget brev til mig i dag ? «  spurgte 
han straks i døren sin værtinde , den gamle frau 
babi , der fra sit vindue havde set ham komme 

og hurtigt var fløjet ud for at åbne for ham og 
skille ham af med hat og stok . 
» Nej , herre ! «  svarede den lille kone med en 
frygtsom nej en . 
» Er det sandt ? .  .  . Der er virkelig ikke noget ? « 
Han måtte høre benægtelsen gentaget for at 
tro på den . Og da han var kommen op på 
sit værelse , kunne han endda ikke lade være 
med at kigge hen til arbejdsbordet , hvorfra 
Jakobes aflange konvoluter med den store stejlskrift 
ellers regelmæssig hveranden dag havde 
lyst ham i møde ved hjemkomsten . 
Så trak han ligegyldig på skuldren , gik 
en stund småfløjtende omkring i stuen med 
hænderne i lommerne og satte sig derpå hen 
i en gammel armstol foran den åbne kamin , 
hvor der blussede et par gode brændeknuder . 
Men han kunne ikke komme bort fra tanken 
om Jakobe . Mens han sad der med armene på 
sine knæ og stirrede ind i flammerne , og skumringen 
voksede ud fra krogene i det store , uhyggeligt 
tomme rum med de små vinduer og det lave 
træloft , gjorde hendes tavshed ham mere og 
mere bitter . Han så hende for sig , således 
som hun rimeligvis i dette øjeblik sad ved 
middagsbordet derhjemme mellem sine forældre 
og søskende i den smukke spisestue . Ganske 
livagtigt så han den ham velbekendte livlige 
scene for sig : det lange , brede bord under den 

mangearmede lysekrone , den smukke opdækning , 
blomsteropsatsen og de aldrig manglende frugtskåle , 
Philip Salomon for bordenden i sin højryggede 
gyldenlædersstol med servietten under 
hagen , Ivan , Nanny og de andre rødkindede 
børn anbragte uden hensyn til  eller 
rangsforskel langsmed siderne , alle sorgløst snakkende 
og berettende i munden på hinanden , — 
kun Jakobe som altid tavs og udeltagende , bleg og 
alvorlig ,  » Visdomsuglen «  , som faderen spøgende 
kaldte hende ,  » Institutbestyrerinde striks «  , som 
Nanny mindre godmodig havde døbt hende . Hvad 
sad hun nu og tænkte på ? Hvad kunne det være , 
der i disse dage optog hende , så hun ikke havde 
kunnet skrive ? 
Der gled pludselig en ny skikkelse ind i 
billedet — Eybert . Han vidste , at Jakobes gamle 
tilbeder igen havde fået sin gang der i huset ; 
hun havde selv forleden i et brev fortalt derom . 
Egentlig havde hun vel aldrig helt glemt sin 
sympati for denne ædruelighedens glatkæmmede 
apostel derhjemme . Tænkte hun måske på at 
hæve deres forlovelse ? Skulle måske hendes 
tavshed på lempelig vis forberede ham derpå ? 
.  .  . Nu ja , den kærlighed , der en gang knyttede 
dem sammen , havde jo hverken for hans eller 
hendes vedkommende været af nogen særdeles 
ophøjet natur , bundede i hvert fald ikke i karakterernes 
overensstemmelse . Tydeligere og tydeligere 

havde han i den sidste tid indset , hvor grundforskellige 
de var . Han havde følt , at selv om han 
havde kunnet overvinde sig til at tilstå for hende , 
hvad der denne vinter havde beskæftiget ham , ville 
hun dog ikke have forstået det . Måske var det 
derfor virkelig bedst for dem begge , om de i tide 
skiltes .---når han nu tænkte sig om , så havde 
der også været noget vist forbeholdent , tvivlrådigt , 
ligesom hemmelighedsfuldt i Jakobes senere breve . 
» Du synes ikke at være rigtig i humør , «  havde hun 
stadig skrevet , som kunne hun af sig selv have forstået , 
hvad han havde fortiet . Og en anden gang  : 
» Jeg må være enten helt hos dig eller endnu 
længere borte fra dig . «  hvad ville det sige ? 
Mens han sad i disse tusmørketanker , blev 
døren sagte åbnet , og frau babi listede ind . 
Der var i den lille kones ansigt ligesom i hendes 
væsen og vevre , men frygtsomme bevægelser noget 
museagtigt , der fra den første dag havde mindet 
Per om den enfoldige Trine hjemme i Nyboder . 
Han havde til sidst ligefrem haft ondt ved at frigøre 
sig for en fantastisk forestilling om , at det 
virkelig var denne hans fattigdomsårs slavelydige 
» Ånd «  , der igen puslede omsorgsfuldt omkring 
ham i en gammel mo’erlilles lignelse . 
Hun var kommen ind for at tænde lampen 
og dække aftensbordet ; men da hun i kaminskæret 
så , at hendes herre endnu sad med 
sine store , tilsølede støvler på , gik hun først 

ind i sovekammeret og hentede hans lakerede 
hjemmesko . 
» Vil Herren ikke skifte ? «  spurgte hun , idet 
hun knælede ned foran ham . 
Han strakte tavs sit ene ben og bagefter det 
andet hen imod hende uden at tage øjnene fra 
ilden . Først da hun havde fået lampen tændt 
og var i færd med at lukke vinduesskodderne , 
blev han opmærksom på hendes nærværelse . 
» Lad de skodder være , «  sagde han i en fortrædelig 
tone , der fik hende til at fare sammen . 
» Hvad skal de lukkes for ? « 
Endnu nogen tid blev han siddende ubevægelig 
ved kaminen , gjort døsig af strålevarmen og 
sin legemlige træthed . Men hans tanker var 
ved frau babi’s forstyrrelse kommen bort fra 
deres vej ; de flakkede en stund herreløse omkring 
og søgte derpå ( som bestandig i denne tid , 
når de overlodes til sig selv ) til hans eget hjem 
og barndomsbyens kirkegård . Og pludselig gav 
det et lille ryk i ham — således som det 
regelmæssig gjorde det , når han , vågen eller i 
nattens urolige drømme , kom til at tænke på 
faderens ur . Skønt han efterhånden godt havde 
forstået , at der havde været lige så megen frygt 
som hån og trods i den følelse , hvormed han 
i hint afskedsøjeblik havde handlet , skød han 
bestandig erindringen derom fra sig og lod den 
aldrig slippe helt ind i hans bevidsthed . 

han rejste sig op . 
Frau babi , der imidlertid havde været nede i 
køkkenet , kom i det samme ind med aftensmaden 
på en bakke . 
» Hvad har de der ? «  spurgte han mut , — han 
måtte give sit onde lune luft . 
» Det er lidt skinke , herre , og — — « 
» Evindelig denne skinke ! De må være noget 
mere opfindsom ; ellers spiser jeg for fremtiden 
hos gæstgiverenken . — og en sådan hede , de 
har lavet herinde ! « 
Han gik ud på svalegangen for at lade sig 
gennemvifte af aftenbrisen , der strøg ned gennem 
dalen oppe fra  » Hoher Goll «  . Det var nu ganske 
mørkt rundt om på arbejdspladserne sprudede 
vagtblussene , og udenfor den nye stationsbygning 
lyste en række oljelamper med et søvnigt skær . 
Og overalt var der stille . Kun floden kunne 
man høre og en enkelt gang et fjernt lavinebulder . 

Pers blik søgte opad . Over bjergtoppene lå 
tunge , sorte skymasser ; men ret over hans hoved 
sås et stort stykke blå stjernehimmel . 
Ofte havde han stået her om natten , nedtrykt 
og udmattet af sin frugtesløse læsning , og fundet 
et øjebliks tankehvile ved at stirre op på denne 
lysende klodevrimmel . Han havde da kunnet fantasere 
over , om denne gyldne skrift måske indeholdt 
løsningen på alle livets og dødens gåder for 

dem , som forstod at tyde dens tegnsprog . For 
hvilke mystiske tegn ! Ligesom i den allerældste 
billedskrift fra menneskehedens barndomstider var 
her alleslags dyreskikkelser enfoldigt aftegnede : 
løven , bjørnen , slangen , tyren , det hele Paradis , 
menneskets første a b C , i luende flammelinjer . 
Og midt imellem alle disse vilddyr : korsets tegn , 
tydeligere og stærkere funklende end noget andet 
stjernebillede , omstrålet af Mælkevejens lysglorie 
— — 
han for let sammen . Ude fra dalbredningen 
hørtes en dump buldren , og lidt efter lød et langtrukkent , 
gennemtrængende fløjteskrig . Det var 
aftentoget nordfra , der meldte sin ankomst . Lokomotivets 
røde ildøje gennemglødede allerede 
mørket derude ; man kunne høre , at der blev 
givet kontradamp , og et par minutter efter klaprede 
det korte tog som en træt hest hen foran 
stationsbygningen . Kun nogle øjeblikke holdt 
det der . Et par vogndøre lukkedes op og i ; der 
blev slået på en klokke , — og atter lå stationsbygningen 
tavs og fredelig med sin lille række 
søvnige oljelamper . 
Per blev ved at følge det oplyste tog med 
øjnene , indtil det med en kort snogehvislen 
smuttede ind i tunnelen under  » Hoher Goll «  . 
Som så mange gange før tænkte han ved dette 
syn på , at han i løbet af få timer kunne 
komme hundrede mile fra dette stenfængsel , hvor 

han nu i snart tre måneder havde siddet indespærret . 
Allerede morgenen efter kunne han rulle 
hen gennem norditaliens åbne og lyse natur i 
sommersol og blomsterduft . Han var jo sin egen 
herre  ; der var ingenting , der bandt ham her  . . . 
Intet uden den beslutning , han havde fattet , ikke 
at forlade dresach , før han havde tilkæmpet sig også 
åndelig frihed . Og endnu havde han aldrig 
brudt et løfte , som han havde gjort sig selv ! 
Da han kom tilbage til stuen , var bordet 
dækket . Frau babi stod og ventede ved siden af 
hans stol for at kunne skyde den ind under ham , 
når han satte sig . 
» Nu ja , «  udbrød han med et forsøg på at 
ryste den tunge stemning af sig ,  » lad mig altså 
i guds navn fortære skinken . « 
» Herren må ikke være vred , «  fremstammede 
den lille kone med tårefyldte øjne , idet hun 
rakte ham fadet .  » Jeg skal love Herren , at det 
nok skal blive bedre . « 
Aldeles Trines stemme ! — tænkte Per . 
» Tag dem det ikke for nær , frau babi , «  sagde 
han helt sagtmodig .  » Jeg ved det nok , jeg er 
lidt urimelig i denne tid ,  . .  . men der er gået 
mig noget imod , skal jeg sige dem . « 
» Jeg har kunnet tænke det . Herren har også 
set rigtig dårlig ud i de sidste dage . « 
» Så-å , «  sagde han og følte sig straks mindre 
vel . Lidt efter rømmede han sig og fandt , at 

hans Hals var rusten . Det måtte være den 
forkølelse fra Berlin , der endnu sad ham i kroppen . 
Han blev vist nødt til at tale alvorligt med 
en læge om den ting og lade sine lunger 
undersøge . 
I dette øjeblik blev der banket nede på 
gadedøren ; frau babi gik ned og lukkede op . 
Lidt efter kom hun tilbage , helt rød på kinderne , 
og fortalte , at der stod en dame dernede , som 
bad om at få ham i tale . 
» En dame ? «  sagde Per og sænkede gaflen . 
» Det må være en fejltagelse . Jeg kender ingen 
her .  « 
» Det er vist også en fremmed . Gud ved , 
om hun ikke er kommen med toget . « 
» — kommen med toget , «  gentog Per slået 
og lagde nu både kniv og gaffel . 
Men der blev ingen lejlighed til nogen omstændeligere 
forklaring . De øverste trappetrin 
derudenfor knirkede , og et øjeblik efter stod en 
mørk , rejseklædt dame smilende i døren . 
Det var Jakobe . 
» Godaften , «  sagde hun .  » Du må ikke lade dig 
forskrække af mig . « 
Per var sprungen op . 
» Men — Jakobe doa ! « 
O 
» Ja , det er virkelig mig ! «  vedblev hun med 
den fuldkomne selvbeherskelse , som stærke sindsbevægelser 
påtvinger nervesarte naturer , og som 

en lille frygt for ikke at være helt velkommen 
yderligere nødte hende til at fremkunstle . 
» Men — hvad — hvorledes ? « 
» Ja , jeg burde naturligvis have telegraferet , « 
Afbrød hun , idet hun trådte nærmere , mens 
den bestyrtede frau babi bagfra begloede den 
kostbare foerværkskåbe , der hang på hendes 
skuldre .  » Men jeg havde på hele turen ikke 
et eneste sted lejlighed dertil , og så løb jeg an 
på , at jeg traf dig nok hjemme . — — men så 
skil mig dog af med vamsen , mand ! Du er virkelig 
ikke galant ! « 
Først da hun var bleven befriet for kåben 
og hatten , gik hun ind mellem den fortumlede 
Pers tøvende udstrakte arme . Og skønt hele 
hendes legeme skælvede af utålmodighed efter 
at kaste sig ind i hans favn , nøjedes hun med 
at tage hans hoved mellem sine hænder og 
kysse ham to gange . 
» Velkommen — plejer man at sige . Eller er 
du slet ikke noget glad for , at jeg er kommen ? « 
Per havde virkelig i første øjeblik ikke forstået , 
hvad slags følelse det var , der så mægtigt 
betog ham ved synet af hende . Hans første 
tanke — den , hans onde samvittighed indskød 
ham — havde været , at hun var kommen for at 
udspionere ham . Men i det næste nu forstod 
han alt . Og nu , da han holdt hende i sine arme 
og følte hendes læber på sin mund og så 

de store , mørke øjne stråle af kærlighedens 
offermod , var det for ham , som brast med et 
trolderingen om hans bryst . For første gang 
siden sin barndom måtte han kæmpe med 
en bevægelse , der ville tvinge tårerne frem i 
hans øjne . 
» Kæreste — derfor var det altså , at du ikke 
skrev  !  « 
» Og du forstod det ikke ! « 
Hun drog på ny hans hoved ned mod sin 
mund og så nu , at hans øjne var duggede . 
» Min egen  ! Min ven  ! «  jublede hun ud .  » Du har 
dog længtes lidt efter mig ! «  — og da hun i det 
samme hørte døren lukke sig bag frau babi , der 
listede ud med hendes overtøj , kunne hun ikke 
længer beherske sig . Med et vildt udbrud slog 
hun armene om hans Hals . 
Længe stod de således tæt sammenslyngede . 
Per famlede tavs med hånden over hendes hår , 
— han kunne stadig ingen ord finde , så overvældet 
var han , og så mange spørgsmål tumlede 
der rundt i hans hoved . Jakobe lå med 
lukkede øjne knuget ind til hans bryst . 
» Så er det da endelig sandt ! Jeg er virkelig 
hos dig ! Det er ikke længer en drøm . Jeg 
hører igen dit stærke hjerte banke . Å , Per — 
min ven ! Min ven ! Tusinde gange min ven ! « 
Omsider fattede de sig nogenlunde , så de 
kunne begynde at spørge og svare i ordnede 

sætninger . Per var nysgerrig efter at få nærmere 
forklaring , og de satte sig sammen hen i 
træsofaen mellem vinduerne . Efter at Jakobe 
* 
her endnu engang havde kastet sig til hans bryst 
og deres munde havde søgt hinanden til et nyt 
stormfuldt Kys , gav hun sig endelig til at berette . 
Hun talte sig hurtigt næsten rolig , holdt blot 
Pers hånd i sit skød , mens hun fortalte , og 
trykkede den nu og da tæt til sit hjerte . Ligesom 
i alle andre forhold bevægede hun sig også 
i sine kærlighedsytringer bestandig mellem 
yderligheder : enten korrekt selvbeherskelse eller 
den fuldeste hengivelse . Kælenskabens halvhed 
var hendes natur fremmed . 
» Hvorfor jeg ikke skrev det til dig , at jeg 
kom ?  .  .  . Men det kunne jeg ikke , min ven ! 
Jeg vidste jo indtil det sidste slet ikke , hvordan 
det skulle gå . Jeg havde ganske vist længe 
haft planen i mine tanker ; jeg følte , at jeg 
måtte herned , inden du rejste endnu længere 
bort fra mig ;  .  .  . jeg syntes , du var bleven helt 
borte for mig denne lange vinter ; du skrev jo 
så lidt om dig selv ; jeg vidste virkelig til sidst 
ikke , hvad jeg skulle tro om dig , Per !  .  .  . 
Så sagde jeg det forleden til fader og moder , 
at jeg ville tage ned og besøge Klara hertz i 
breslau ; du ved , jeg har en ungdomsveninde 
der . Det fandt de ganske naturligt , og jeg gjorde 
mig da rejsefærdig så hurtigt , som det lod sig 

gøre uden at vække mistanke . Alligevel turde 
jeg ikke skrive til dig derom ,  .  .  .jeg havde ligesom 
ikke mod til det . Der kunne jo også komme 
de hundrede ting i vejen , inden jeg kom afsted , 
og — tænk dig min skræk ! — lige i sidste øjeblik 
finder Ivan på , at han vil gøre mig følgeskab . 
Det fik jeg dog forpurret . Men hele denne 
sidste uges spænding , og så min angst for , at 
du skulle kunne være rejst herfra , når jeg kom , 
— det havde alt sammen ganske ødelagt mig , så 
jeg var mere død end levende , da jeg endelig sad 
i toget . Fra Berlin skrev jeg i går et par ord 
hjem , — ja , og nu har du mig her ! « 
Per havde et par gange under hendes fortælling 
slået øjnene ned . Han kendte hendes 
åbne og sanddru natur og forstod derfor — hvad 
også noget vist tungt i hendes tone røbede — 
hvor stor en overvindelse det måtte have kostet 
hende at indvikle sig i så megen usandhed 
overfor sine forældre og søskende . Og alt dette 
havde hun ofret , al denne angst havde hun udstået , 
så mange farer og fordomme havde hun 
trodset , — alene fordi hun havde forstået , at han 
trængte til hende ! 
» Og nu ? «  spurgte han og turde næppe se på 
hende af undseelse over , hvad han for få øjeblikke 
siden havde tænkt om hende .  » Nu bliver 
du her  .  .  . hos mig ? « 
» I to dage , ja . Længere tør jeg ikke lade dem 

derhjemme være uden brev . Der er vel nok en 
gæstgivergård her i byen , hvor jeg kan bo ? « 
» Nej , der skal du ikke være ; der er uhyggeligt . 
Du skal blive her , så flytter jeg hen på 
kroen så længe . Du så jo min værtinde før . 
Det er en flink kone , hun vil passe godt på dig ! « 
» Ja ja , som du vil . — men nu , min ven , « 
Sagde hun og så ham ind i øjet , mens hun 
moderlig ømt strøg med hånden over hans hår . 
» Nu er det din tur til at skrifte . Hvordan har 
du det ?  .  .  . Ikke godt ?  .  .  . Jeg synes , du ser 
lidt anstrengt ud . « 
Per blev urolig . 
» Jeg ? «  sagde han og så bort over hovedet 
på hende for at undgå hendes blik .  » Jeg har 
såmænd ellers haft det godt . Naturligvis — 
særlig morsomt har her jo ikke været . Men 
egnen er jo pragtfuld ,  .  . . og arbejdet har virkelig 
været interessant . « 
Jakobe tog langsomt hånden til sig , og der 
blev et øjebliks tavshed . Så vendte hun sig 
atter helt om imod ham og lagde armen over 
hans skulder . 
» Per , «  sagde hun .  » Hvorfor har du ingen 
fortrolighed til mig ? Tror du da virkelig , at 
du har kunnet skjule dig for mig ?  .  .  . Nej nej , 
du må ikke undskylde dig ! Vær blot oprigtig 
imod mig ! Og hvorfor skulle vi to ikke kunne 
tale ganske naturligt om den ting ? Selv om jeg 

måske ikke helt forstår det , så ved jeg jo 
dog , at i kristenfødte mennesker — hvad enten 
i nu er troende eller ikke — aldrig undgår anfægtelser , 
og jeg har været fuldt forberedt på , at 
heller ikke du helt skulle slippe for dem . Men 
jeg har også været fast overbevist om , at du nok 
skulle komme over dem . « 
» Du har ret , «  sagde han , rød af skamfuldhed , 
idet han hurtigt rejste sig og gik ud over gulvet . 
» Jeg har virkelig været lidt i vilderede med mig 
selv . Det er latterligt — naturligvis . Men det 
var ensomheden her og  . . . og dette forbandede 
præsteblod , som flyder i mine årer . Det er 
hele dette slæng af pibekravede aner , hvis bondedumhed 
og forrykte bibelpræk pludselig har givet 
sig til at spøge i min hjerne . Men det er aldeles 
forbi nu . — jeg forsikrer dig , kære , »  vedblev 
han og gik hen og omfavnede Jakobe , der havde 
nærmet sig ham .  » I samme øjeblik , du trådte 
ind ad min dør , blev jeg mig selv igen . Du kom 
som den lysengel , der i eventyrene jager de 
skumle spøgelser på flugt . « 
Jakobe havde lagt armene om hans Hals og 
ville til at tale ; men pludselig betænkte hun sig . 
I stedet for at svare ham , kyssede hun stille hans 
pande og sagde derpå : 
» Derom vil vi nu ikke tale mere i aften , min 
ven !  .  .  . Og hør nu , Per ! Jeg ser , at jeg har 
overrasket dig midt i dit måltid . Det er virkelig 

et held for mig , for jeg opdager , at jeg er ganske 
forfærdelig sulten . Jeg har næsten hellerikke 
spist noget , siden jeg tog hjemmefra . Du bliver 
nødt til at dele din aftensmad med mig . « 
» Kære ! «  udbrød Per , lykkelig over at slippe 
bort fra emnet .  » Nu skal jeg kalde på min 
værtinde . Bare hun nu har noget godt til dig . « 
» Det er lige meget . Du ved , at når jeg har 
min store hunger , er jeg ligesom ilden og grisen 
— jeg fortærer alt ! Snak du nu med konen , så 
pudser jeg mig lidt imens . Kan du tage mig min 
lille håndkuffert , jeg satte den fra mig her udenfor 
på gangen , da jeg kom . « 
Mens Per fik bordet omdækket og gjorde 
frau babi ganske forstyrret med sine ordrer , 
opholdt Jakobe sig i sovekammeret ved siden af . 
Da hun kom ud derfra , havde hun fået ordnet 
de mange små hårlokker ved tindingerne og 
pyntet sin enkle , mørkegrå rejsedragt med en 
slags høj og bred krave , et Brus af sorte kniplinger 
og lilla silkebånd . Hun tog en violbuket 
af sit bælte og fæstede den i Pers knaphul . Så 
satte de sig ved bordet , hvor ølkruset var bleven 
ombyttet med en vinkande og lampen med to 
gamle trearmede kobber-lysestager . 
Så taknemlig Per var hende for sin befrielse , 
havde der dog endnu i hans væsen overfor hende 
været noget tilbageholdende . Han havde følt sig 
trykket af misforholdet mellem hendes store , alle 

hensyn trodsende kærlighed og hans egne følelser . 
Han havde jo aldrig levet på indbildninger 
i sit forhold til Jakobe . Han var sig det fuldt 
bevidst , at han i sin tid havde besluttet sig til 
at erobre hende , fordi han havde brug for hende , 
fordi hun var rig , klog , stolt . Han havde , efter 
at have vundet hende , følt en forfængelig tilfredsstillelse 
ved hendes skikkelses fornemhed 
og hele sikkerheden i hendes selskabelige optræden . 
En enkelt gang havde jo virkelig også 
hendes mulmsorte øjnes forjættelsesfulde blik vakt 
en flygtig anelse om kærlighedens paradisglæder 
i hans sjæl ; men med sit sygeligt-sarte , muskelfattige 
legeme og med sit hele fremmedartede 
ydre havde hun ingen tiltrækning haft for hans 
sanser , og den lidenskabelighed , hvormed hun 
for sit vedkommende var gået op i forholdet , 
havde endda snarere afkølet end ægget ham . 
Nu , mens de sad der ved bordet , og han i 
sin henrykkelse tømte glas på glas af den 
stærke landvin , og mens også Jakobes kinder 
fik mere og mere farve , vakte hun for første 
gang hans fulde attrå , endda den store halskrave 
ikke rigtig klædte hende . Han havde i 
lange tider ikke været i unge kvinders nærhed , 
han havde levet i sit stenfængsel som en munk 
i sit kloster , fortabt i sine tankers skygge verden . 
Nu strømmede livet atter svulmende tilbage i 
hans sind og fik på ny branden i hans blod til 

at blusse . Men af ærbødighed for Jakobe , af 
frygt for at krænke hendes skønne tillidsfuldhed 
beherskede han sig og kyssede blot nu og 
da under måltidet hendes hånd . 
Idet de rejste sig fra bordet , udbrød han : 
» Men du har jo endnu ikke rigtig set , hvordan 
jeg boer . Kom — så skal jeg vise dig min 
udsigt  ? « 
Han lagde sin arm om hendes liv og førte 
hende ud på svalegangen . Omkring i byen og 
nede ved stationsbygningen var de fleste lys 
allerede slukkede . Men himlens stjernefelt havde 
udvidet sig . Fra bjergtoppene var skyerne gledet 
ned i kløfterne ligesom for der at lægge sig til 
at sove . Kun over  » Hoher Goll  « s snemarker 
svævede en mørk , brunlig røg . 
Per gav sig til at fortælle om , hvordan han 
mangen gang i måneklare nætter havde stået 
her og følt sig som det sidste levende væsen på 
en uddød klode ; men Jakobe hørte ham ikke 
længer . Hun havde lagt sig ind til ham og 
afbrød ham hvert øjeblik i hans tale ved at 
række sine læber op imod ham . Så tav han 
til sidst ; og længe stod de nu og vuggede hinanden 
i armene og talte kun med blikkene og bekræftede 
kun med Kys . 
Pludselig lød et langtrullende lavinedrøn oppe 
fra  » Hoher Goll «  . Per løftede lyttende hovedet ; 
men Jakobe rørte sig ikke . Selv da han gjorde 

hende opmærksom på buldret , der et øjeblik 
efter gentog sig , svarede hun ikke . Hun hørte i 
den hele verden intet uden Pers og sit eget 
hjertes banken . 
Det var imidlertid bleven silde , og da de lidt 
efter var vendt tilbage til stuen , sagde Per , at 
hun vel nu trængte til at komme til ro . Der 
blev nogle øjeblikkes tavshed efter hans ord . 
Jakobe gik bort til et af vinduerne , og efter at Per 
temmelig forfjamsket havde hentet nogle småting 
inde i sovekammeret , kom han hen til hende 
for at sige godnat . Men da han ville gå , holdt 
hun ham tilbage med sin hånd — tavs men 
beslutsomt . 
Han så spørgende på hende . 
Da drejede hun hovedet om mod sofaen og 
sagde  : 
» Egentlig kunne du vel sove der . Så havde 
jeg dig dog i nærheden og kunne passe på 
dig . Det værtshusliv holder jeg ikke rigtig af . «  — 
Jakobe vågnede sent den næste morgen ved , 
at solen skinnede ind til hende gennem vinduestremmerne . 
Hun løftede sig op på albuen og 
så sig omkring med forbavsede , vidtopspærrede 
øjne . Døren til det andet værelse stod påklem , 
og da hun nu hørte nogen pusle derinde , kom 
hun til at smile . 
» Per ! «  kaldte hun muntert . 
Ved lyden af hans skridt for blodet hende 

et øjeblik til kinderne . Men allerede før han 
åbnede døren , havde hun strakt sin arm ud 
imod ham . 
» Min kære , — min elskede ! «  sagde han stærkt 
bevæget , efter at have lagt sig ned på knæ ved 
hendes seng .  » Hvor du har sovet godt ! « 
» Ja , kan du begribe det ! Jeg , som i det sidste 
halve år ikke har kunnet sove nogen nat uden 
mit amylen , har næsten ikke vidst af mig selv 
at sige fra det øjeblik , du gik fra mig  .  .  . Men 
du ? Du er påklædt og har allerede været ude , 
kan jeg mærke . Dit hår lugter så morgenfriskt . « 
» Jeg har blot gået herudenfor på altanen . 
Jeg ville ikke være for langt fra dig . « 
» Å — nu forstår jeg ! — det er altså dine 
skridt , jeg hele tiden har hørt i mine drømme . 
Min ven  ! Men så må du have gået derude længe . 
Har du da ikke sovet ?  .  .  . Ikke ?  .  .  . Så har 
bænken derinde været dig for hård alligevel . 
Men jeg sagde dig det jo ! « 
» Nej — det var ikke det . Men jeg var alt for 
opfyldt af min lykke  .  . . af min så ganske ufortjente 
lykke ! « 
» Det lyder jo næsten som en bebrejdelse mod 
mig .  « 
» Vist ikke ! Du sov de uskyldiges søvn  .  .  . 
Mens jeg  . . . « 
» Hvad du , min ven ? «  spurgte hun og mærkede 
først nu , hvor dybt opreven han var . 

» Jakobe — her ved din seng vil jeg skrifte 
for dig — tilstå en brøde — « 
Hun holdt hånden for hans mund . 
» Jeg ved alt , hvad du vil sige  .  .  . men jeg 
vil ingenting høre . Fortiden er nu glemt , Per ! « 
» Og kan du tilgive mig ? Vil du glemme , at 
jeg talte til dig om kærlighed og vandt dit hjerte 
og gengældte dine Kys , før jeg endnu vidste , hvad 
kærlighed var ? For det er sandt — jeg må 
sige dig det — først nu har jeg lært det . Og jeg 
føler med skam , hvor ussel jeg har været , hvor 
blind og døv jeg er gået gennem livet uden 
at have forstået det . Sig mig det — vil du tilgive 
mig ? « 
» O , min ven ! «  sagde hun , idet hun med et 
lidt smerteligt udtryk trykkede hans hoved til 
sit bryst .  » Det har jeg gjort for længe , længe 
siden  !  « 
Det var nogle dage derefter . Jakobe og Per 
kom gående op ad en stejl vej , der i zigzag 
førte op over en kratbevokset bjergside . Det var 
lige i middagsstunden . Solen brændte på klipperne , 
og foråret bølgede i luften omkring dem 
i en stærk og vild Duft af gran og fyr . 
De befandt sig mellem laugenbjergene på 
Alpernes sydskråning . Dagen efter Jakobes ankomst 
til dresach var de pludselig brudt op derfra 

for at komme sommeren nærmere , og i otte dage 
havde de nu strejfet om på begge sider afetschdalen 
som to lystige eventyrere , havde sovet i 
alpeværtshuse , købt brød og æg i landsbyerne og 
stillet deres tørst ved bjergenes kilder . På rejsens 
tredje dag havde Jakobe besluttet sig til at 
skrive hjem . Uden at nævne Pers navn havde 
hun kort og roligt fortalt moderen , hvor hun var , 
og sagt , at hun ikke skulle ængstes for hende , 
da hun havde  » sikret sig god rejseledsagelse «  . 
Nu steg hun der langsomt opad den knudrede 
vej med en lang alpestok i hånden og kjoleskørtet 
opheftet . Per kom bagefter med den grønne 
» Rucksach «  , der indeholdt deres hele bagage . Men 
ofte vendte Jakobe sig om og standsede for at 
kunne fange ham ind i sin arm og give ham et 
Kys . De var begge bleven brunede af forårssolen , 
og Jakobes ellers så korrekte tindingelokker 
flagrede hende på zigøjnervis omkring 
ørene . Og hvor deres øjne strålede ! Og hvor 
deres munde blussede af elskovslyst ! 
Jakobe havde iøvrigt ikke vist sig som nogen 
duelig tindebestiger . Hver halve time måtte de 
holde rast , og Per havde båret hende over 
kildeafløbene og støttet hende under alle bratte 
nedstigninger . Men han havde ikke beklaget 
sig herover ; han elskede at have hende på sin 
arm , og de mange småhvil på vejen havde 
for dem begge været kærkomne anledninger til 

små , erotiske mellemspil , kåde faun- og nymfelege , 
som de gerne huskede allerbedst , når dagens 
lange vandring var til ende . 
For Per havde disse dage virkelig betydet en 
ny fødsel og en ny dåb . Livet havde med et 
afsløret sig for ham i en storhed , fylde og skønhed , 
som han aldrig havde drømt om . Alt , hvad han 
hidtil havde eftertragtet , forekom ham nu så småt 
i sammenligning med den lykke , der rummedes 
i et eneste Kys . Han var gået omkring som i 
en åbenbarings-rus . Når han så på Jakobe , 
tænkte han ikke længer på ansigtstrækkenes 
uregelmæssighed eller skikkelsens næsten ængstende 
sarthed . Han elskede hende som den kvinde , 
der havde givet ham nyt liv , der havde udvidet 
verdens grænser for ham , og i hvis favn han 
havde fundet det trylleord , den besværgelse , der 
manede dødens skygge fra menneskenes vej . 
Men nu var lykkens dage for denne gang 
tilende . Både for sine forældres og sin egen 
skyld turde Jakobe ikke udskyde adskillelsens 
øjeblik længer . Det var bestemt , at de inden 
aften skulle være i Botzen . Herfra ville hun 
tage med nattoget nordpå , mens Per vendte 
tilbage til dresach for at ordne sine sager og 
derpå fortsætte rejsen videre ud i verden . 
Derfor var de denne dag mere tavse . Når 
deres blikke mødtes , søgte de endnu at smile ; 
men der var i deres kærtegn noget ubehersket , 

der røbede sindenes oprevethed . Til sidst kunne 
de slet ikke skilles mere men gik med hinanden 
om livet uden at tale . Jakobe støttede sit hoved 
på Pers skulder , og når de standsede for at 
kysses , lukkede hun øjnene for med sin hele 
sjæl at favne det lykkelige nu og gemme det 
dybt i sin erindring . 
De var nået hen til et sted , hvor vejen atter 
svingede , og da der her stod et par små kastanietræer , 
der kastede lidt skygge over stenene , 
besluttede de sig til et hvil . Per bredte et rejsesjal 
ud for Jakobe , der var træt og straks satte 
sig . Og pludselig kom de til at huske på , at 
de havde glemt at spise deres frokost , som lå i 
rucksach’en . Dette fik dem til at le , og en lille 
stund glemte de nu deres sorg . 
Da Per havde fået sin grønne sejldugspose 
ned fra ryggen , opdagede han ovre ved den modsatte 
side af vejen en opmuret nische med et 
stort og groft malet træbillede af den korsfæstede . 
Det så uhyggeligt ud . Fra tornekronen og 
naglegabene randt blodet i tykke , røde strømme 
ned over det skindmagre legeme . 
» Fy for Pokker ! «  udbrød han .  » Skal vi have 
det hæslige gespenst at se på . — lad os hellere 
flytte os . « 
» Å nej «  , bad Jakobe .  » Lad os blive  .  .  . nu 
kan jeg ikke mere . « 
» Ja ja , når du be’r for ham . Vi kan jo også 

vende ryggen til . — har du rigtig set , hvor 
smukt her er ? « 
Vendt imod dalen , der sænkede sig dybt under 
-dem  , fuld af soltåge , nød de deres tarvelige 
måltid , noget tørt brød , lidt ost og et par æg . 
* 
Per havde sat sig ved siden af Jakobe på den 
nøgne sten , og da de havde spist , og han havde 
tændt en cigaret , sad de hånd i hånd og 
så ud i den gyldne tåge . 
Pludselig løftede han hovedet og lyttede . 
» Kan du høre ? «  sagde han . 
» Hvilket ? « 
» Hører du ikke ? Kirkeklokken  .  .  . etsteds 
dernede fra dalen . — er det dog ikke hæsligt ? 
At man endogså heroppe , midt i naturens eventyrrige , 
skal forfølges af det spøgelseglam ! « 
Han gav sig til at fortælle hende , hvorledes 
han allerede som barn havde hadet denne lyd , 
der på hans drengefarter ude på fjorden og 
i engene straks havde indhentet ham og listet sig 
ind i hans øre som en truende mumlen af en 
usynlig mørkets ånd . Jakobe trykkede ømt hans 
hånd og sagde , at også for hende havde denne 
triumferende klokkelarm lydt som en trusel og 
-en forbandelse , der endnu kunne bringe hendes 
blod i kog . Halvt smilende , halvt melankolsk 
fortalte hun , hvorledes hun som lille pige havde 
skjult sig om søndagen , når kirkerne ringede , 
for at ingen skulle se hende græde af harm  ; 

og hun kunne huske , hvordan hun ofte på 
hjemvejen fra skolen havde sendt udfordrende 
blikke op til klokken over garnisonskirken , hvor 
hendes klassekammerater , admiralsdatteren og de 
to komtesser , havde deres faste stolestader , hvad 
de altid var meget vigtige af . 
» Tænk , Per ! Allerede så tidlig har vi altså 
haft de samme tanker , «  sagde hun .  » Er det da 
underligt , at vi har fundet hinanden ? « 
De trykkede sig endnu tættere sammen og 
talte om fremtiden , drømte om det nye århundrede , 
der skulle gengive menneskene åndens 
frihed , genvække handlemodet og eventyrdriften 
 , bygge altre for styrken og den store 
dåd på kirkernes ruiner . 
» For det er dog al denne klokkeklang og denne 
præstebrægen , der har gjort os bestandig frygtsommere 
og uslere «  , sagde Per .  » Hvad vi i de 
sidste to årtusinder har fået udrettet af nyttigt 
og stort og dristigt i tankens eller handlingens 
verden , har vi kun nået gennem kamp med den 
sorte skare af  og kjolemænd , som vi aldrig 
har haft mod til at slå tilgavns for panden . 
Hvordan Pokker det er ,  .  .  . i sidste øjeblik har 
vi altid fået angstfornemmelser . Selv under den 
store revolution fik man jo hurtigt travlt med at feje 
skarndyngerne ned fra kirkealtrene . Ved du , jeg 
har i den sidste tid ofte tænkt på en gammel 
historie , som jeg har hørt engang . Det er fortællingen 

om bondedrengen , der ville være friskytte . 
Du kender den vel ? « 
» Friskytte ? Hvad er det ? « 
» En friskytte ? Du ved det ikke ! Jo , det er 
et menneske , der skyder med heksekugler ,  .  .  . 
Kugler , hvormed man rammer alt , hvad man sigter 
på , det svæve nok så højt over ens hoved  .  .  . 
Ørnen i skyen , guden i himlen ! Men forinden 
må man en måneklar nat stille sig på en korsvej , 
hvor der står et krusifiks , og her skyde tre 
skud mod kristusbilledet — så vender kuglerne 
tilbage i bøsseløbet og får den magt , jeg talte om . « 
» Å —  » Der frejschutz «  altså ! « 
» Ja rigtigt  ! — men da det kom til stykket , 
svigtede modet den mand i fortællingen . Hver 
gang han hævede bøssen mod krusifikset for at 
tage sigte , rystede hans fingre , og hver gang han 
ville røre ved aftrækkeren , lammedes hans hånd , 
— og han blev alle sine dage aldrig andet end 
den bondeknold , han var født til at være . Og er 
det egentlig ikke gået de fleste kristen fødte sådan ? 
Vi kalder os fritænkere men går dog stadig på 
* 
akkord med den hellige treenighed : løgnen , dumheden 
og slavefrygten . I stedet for rask at sparke 
afgudsbilledet overrende indskrænker vi os til at 
tage afstand fra det , — de såkaldte  » alvorlige 
og dybe naturer «  endog med respektfulde buk . 
Kommer det højt , giver vore skrivende folk 
sig til at ivre mod spøgelsetroens  » Udvækster «  . 

aldrig fik vi mod til at spytte den blege herre , 
der hænger her bag os , vor modbydelighed lige i 
ansigtet . — — se rigtig på ham , Jakobe ! «  vedblev 
han i stigende ophidselse og vendte sig om 
mod murnischen med det plumpt udskårne kristusbillede . 
 »  hvilket hæsligt gespenst  ! Hvilken lav 
ydmyghed ! Hvilken fræk tilskuestillen af egen 
pjaltethed ! Og at tænke sig , at denne skidne benrad 
i to tusind år har kunnet holde menneskene 
nede i en så nedværdigende trældom ! Og at 
jeg selv har haft en snært af galskaben  ! — men , 
Jakobe , nu er min prøvetid omme ! Friskytte vil 
jeg være nu ! Heksekugler vil jeg støbe til pibekraverne 
derhjemme . Nu har jeg mod ! « 
Han sprang op og trak en svær magasinrevolver 
frem af et læderhylster , som han bar 
bagpå under sin jakke . Før Jakobe kunne forhindre 
det , sendte han med udråbet :  » Nu skyder 
jeg det nye århundrede ind ! «  — tre skud mod 
kristusbilledet , så splinter af dets hoved og 
bryst sprang ud på vejen . 
I det næste øjeblik gik der som et suk gennem 
naturen . Nede fra dalen lød et hult bulder , der , 
alt mens det hurtigt steg i styrke , kastedes frem 
og tilbage mellem bjergvæggene som en langtrullende , 
underjordisk torden . 
Per havde vendt sig om og var et øjeblik 
lidt bleg . Da brød han ud i en skoggerlatter . 
Han forstod hurtigt , hvad det var , og huskede 

nu også , at han et par steder på vejen havde 
set opslag , hvor der på tre sprog stod :  » Man 
bemærke ekkoet ! « 
» Ja , — ruml kun , spøgelser ! «  råbte han ud . 
» Begrav jer i jeres kælder ! « 
Og i sin overgivenhed hævede han igen revolveren 
og løsnede de tilbageværende skud , så 
en ny og forstærket rallen og brølen fyldte 
dalen , som om virkelig en hærskare af bjergånder 
var sluppen løs . 
» Men Per dog — så vild du er ! «  råbte 
Jakobe , der hurtigt havde rejst sig og halvt uvillig , 
halvt betaget kastede sig om hans Hals .  » Hvad 
går der dog af dig ! « 
» Jeg skræmmede blot en skygge bort fra min 
vej  ! — men kom  ! Vi må videre  ! Tiden er kostbar . 
Om en time kommer postvognen her forbi . Og 
om fem timer — Jakobe ! — er vi borte fra 
hinandens arme . « 
» Å , Per — derpå vil vi ikke tænke , «  sagde 
hun , idet hun lagde sit hoved til hans skulder 
og lukkede øjnene . 
Så gik de arm i arm langsomt videre , stigende 
opad i det flammende solskin , ombølget af forårets 
stærke og ville aroma . 


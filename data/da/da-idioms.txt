lægge låg på noget. afslutte, skjule eller lægge en dæmper på noget.
snyde nogen så vandet driver. snyde nogen groft.
tale med store bogstaver. udtale sin kritiske mening højt og bestemt; skælde ud.
lang næse. skuffelse; følelse af at være snydt.
slå knuder på tungen. anstrenge sig for at formulere noget, fx fordi det er svært at udtale eller fordi man vil undvige et pågående spørgsmål.
hurtig hjælp er dobbelt hjælp. jo tidligere en hjælp ydes, desto mere effektiv er den.
puste til ilden. gøre en konflikt eller spændt situation værre, fx ved at komme med provokerende bemærkninger.
måtte sige farvel til noget. erkende at have lidt et (økonomisk) tab, mistet en mulighed eller lignende.
et levende leksikon. en person med stor viden, ofte inden for mange områder.
ikke have salt til et æg. være fattig.
skinnet bedrager. det ydre giver ikke nødvendigvis udtryk for de indre, sande kvaliteter hos noget eller nogen, eller for hvordan noget i virkeligheden forholder sig.
ikke have opfundet den dybe tallerken. ikke være særlig (bogligt) begavet.
lokummet brænder. der er (udsigt til) problemer.
det er der ingen ben i. det er nemt at udføre eller forstå.
ramme muren. blive drænet for kræfter med en mærkbar nedgang i fysisk præstation til følge.
ikke have mange brikker at flytte rundt med. ikke være særlig begavet.
danse efter nogens pibe. rette sig efter nogen; være underkastet nogens vilje.
det kommer ikke det smør ved. det vedrører ikke den sag; det er ikke relevant i den sammenhæng.
hælde vand ud af ørerne. sige noget uden særlig meget indhold, fx for at vinde tid eller undskylde noget.
vride halsen om på nogen. få nogen til at makke ret ved at presse eller true.
være på egen boldgade. være på egen hånd; være uden tilsyn.
male byen rød. drikke og more sig uden for sit eget hjem.
løbet er kørt. sagen, foretagendet eller kampen er afsluttet eller afgjort, og det er derfor ikke muligt at påvirke eller ændre på udfaldet.
lev stærkt, dø ung. bruges for at udtrykke den opfattelse at det er bedre at tage chancer, leve livet fuldt ud og give efter for sine lyster end søge tryghed og faste rammer, også selvom man derved sætter livet på spil og risikerer at dø i en ung alder.
stryge med hårene. prøve at behage; optræde føjeligt og eftergivende.
den rygende pistol. det synlige eller på anden måde uigendrivelige bevis der fælder forbryderen i en kriminalsag.
svæve over vandene. præge noget; være mærkbar.
give en gang lak. give en omgang klø eller skældud.
være på bølgelængde. nære en ofte umiddelbar og uudtalt forståelse for; have fælles interesser eller samme smag.
spille sine kort godt. udnytte sine muligheder; handle klogt.
viske tavlen ren. se bort fra tidligere uheldige hændelser eller gerninger; begynde på en frisk.
løbe om hjørner med. narre; snyde.
under én hat. på samme sted, under samme organisation eller under samme institution.
så går den vilde jagt. der foregår en intensiv forfølgelse eller eftersøgning; der foregår en heftig aktivitet med hurtige bevægelser eller handlinger.
uden mad og drikke duer helten ikke. man må sørge for at få noget at spise og drikke hvis man vil klare sig.
ikke være mange sure sild værd. være udmattet eller nedtrykt.
de bonede gulve. de finere kredse, etablissementet; inderkredsen (i en politisk magtstruktur).
få beskidte hænder. udføre manuelt arbejde; arbejde hårdt eller flittigt.
hul på bylden. gang i noget der har voldt besvær eller været et problem.
vejen til en mands hjerte går gennem maven. man vinder en mands kærlighed ved at lave god mad til ham.
med næb og kløer. af alle kræfter; på en indædt, beslutsom eller meget energisk måde.
leve som hund og kat. leve sammen og altid være uenige og skændes.
give en god dag i noget. være ligeglad med noget; ikke bekymre sig om noget.
male fanden på væggen. fremstille noget overdrevent negativt; straks tro det værste.
være tynd i papirerne. være usikker, uvidende, dårligt forberedt eller lignende.
synge på sidste vers. nærme sig afslutningen.
slå større brød op end man kan bage. begynde på noget som man ikke kan gennemføre.
spildte Guds ord på Balle-Lars. forgæves forsøg på at overbevise eller belære en person der synes ganske uimodtagelig for fornuft.
hæve barren. øge ambitionerne eller kravene; hæve standarden.
sandheden er ilde hørt. folk vil ikke høre eller erkende sandheden.
det går ned ad bakke. der sker en dårlig udvikling på et bestemt område.
blind høne finder også korn. bruges ofte (selv)ironisk for at udtrykke at selv en person uden de store forudsætninger, med lidt held, kan løse en bestemt opgave.
mester for noget. person der har skabt, designet eller udtænkt et kunstnerisk værk eller noget andet der gør indtryk.
trække en streg i sandet. tydeligt og klart markere en grænse for noget.
bløde fronterne op. gøre uenige parter mere forsonlige.
langt hen ad vejen. for størstedelens vedkommende; næsten helt.
hænge i sin mors skørter. være meget knyttet til og afhængig af sin mor.
grine hele vejen til banken. glæde sig over en økonomisk succes.
komme ud af busken. sige eller gøre noget som man har været tilbageholdende med; tage et initiativ.
gå med halm i træskoene. have et livssyn eller en tankegang der traditionelt forbindes med tidligere tiders enkle landliv, uden interesse for moderne udvikling og levevis.
give med den ene hånd og tage med den anden. yde noget til nogen, men derefter fratage vedkommende dét eller noget andet.
holde på hat og briller. passe på fordi noget (voldsomt) begynder eller finder sted.
andre boller på suppen. noget der er nyt og helt forskelligt fra det man kender til i den pågældende sammenhæng.
ligne hinanden som to dråber vand. ligne hinanden fuldstændig.
en dråbe i havet. en ubetydelighed; meget lidt.
lavthængende frugter. mål eller resultater der er lette og hurtige at nå, og som ikke kræver den store indsats.
når man ikke vil høre, må man føle. når man ikke vil lytte til andres råd, må man selv bære de ubehagelige konsekvenser.
nød lærer nøgen kvinde at spinde. hvis man i tilstrækkelig høj grad ønsker at løse et bestemt problem, skal man nok også finde en måde at gøre det på.
der gror mos på nogen el. noget. nogen/noget ældes (og glemmes) med tiden.
det fagreste træ i skoven. det som er vigtigst og betyder mest.
lakrids mellem tæerne. snavs mellem tæerne; snavsede fødder.
ikke nå nogen til knæene. have meget ringe evner i forhold til en anden.
gå efter manden i stedet for bolden. (i en diskussion) blive personlig og dermed rette angreb mod personen frem for at beskæftige sig med dennes argumenter.
tegn og underlige gerninger. uforståelige eller forunderlige handlinger eller fænomener.
tage nogen ved hånden. hjælpe eller vejlede nogen.
tage nogen med bukserne nede. overrumple nogen og derved afsløre vedkommende i en pinlig situation eller sammenhæng; overraske nogen og derved gennemføre noget mod vedkommendes vilje.
pakke ind i vat. overbeskytte; forskåne for ubehagelige oplevelser.
panik før lukketid. febrilskhed der skyldes at en tidsfrist er tæt ved at være overskredet, eller at noget snart er uigenkaldeligt forbi.
få skovlen under. besejre eller få overtaget over.
en dans på roser. en let og sorgløs tilværelse, aktivitet, opgave eller lignende.
arbejde så blodet springer fra neglene. (arbejde) hårdt og intensivt.
være i lommen på. være helt afhængig af.
grus i maskineriet. modgang, problemer, forhindringer eller lignende.
ikke være helt fin i kanten. ikke være (helt) acceptabel moralsk set; ikke være (helt) til at stole på.
hele dynen. alt det som er relevant i en bestemt sammenhæng.
smage af fugl. ikke være helt identisk med noget bestemt (attraktivt), men dog ligne det lidt; være bedre end ingenting.
have blod på hænderne. have blodige eller grusomme handlinger på samvittigheden.
puste til gløderne. få en strid til at udvikle sig (igen).
have mange jern i ilden. være beskæftiget med mange ting samtidig.
næsten ikke kunne få armene ned. være overordentlig glad pga. stor succes.
ikke vide om man er købt eller solgt. ikke vide med sikkerhed hvordan man er stillet (økonomisk) eller vil blive behandlet i nær fremtid.
de forhåndenværende søms princip. fremgangsmåde hvor man nøjes med de begrænsede midler der umiddelbart er til rådighed.
når enden er god, er alting godt. en lykkelig slutning på et forløb overskygger de evt. negative sider der måtte have været undervejs.
komme ud af røret. komme af sted efter lang tids nølen; langt om længe tage sig sammen.
skulle have skolepengene tilbage. være dum eller uvidende om et bestemt forhold.
skære ud i pap. forklare eller meddele på en meget grundig og letforståelig måde.
gå hjem og vug. forsvind; gå hjem, for der er ikke brug for dig.
krydse nogens vej. mødes med nogen undervejs.
gå i brædderne. blive træt (og falde i søvn); miste energi.
kronen på værket. (fremragende) fuldendelse af en opgave.
være i stødet. være oplagt (til noget).
slippe katten ud af sækken. (komme til at) afsløre noget der var holdt hemmeligt.
være højt på strå. være indflydelsesrig, rig eller heldig og evt. opføre sig overlegent.
der er synk i nogen. nogen kan drikke meget, især alkohol.
ikke være nogens kop te. ikke være noget eller nogen som nogen bryder sig om eller er interesseret i.
det ene ord tager det andet. bruges om en situation hvor påstande om nogen eller noget tiltager i grovhed.
være høj i hatten. være overlegen eller arrogant; føle sig betydningsfuld.
feje ind under gulvtæppet. skjule, hemmeligholde; ignorere, fortrænge.
nissen flytter med. selvskabte problemer forfølger én hvis man blot flygter fra dem i stedet for at finde deres egentlige årsag.
være ved sine sansers fulde brug. være i stand til at tænke klart; være tilregnelig.
kæmpe mod vindmøller. kæmpe forgæves; kæmpe mod indbildte fjender eller vanskeligheder.
have spidse albuer. hævde sig på andres bekostning.
kaste med mudder. tale nedsættende og fornærmende om eller til nogen.
for fulde gardiner. for fuld kraft; uden hæmninger eller begrænsninger.
religion er opium for folket. religion er skadelig fordi den giver folket en falsk følelse af tilfredshed og hindrer sand erkendelse.
én fugl i hånden er bedre end ti på taget. de (få) ting man ejer eller har opnået, har større værdi end de (mange) ting som man tror man kan få.
med arme og ben. af al magt; uhæmmet.
have ryggen mod muren. være i en ubehagelig eller trængt situation som det er svært at komme ud af.
have alle trumfer på hånden. have meget gode chancer; være i en meget fordelagtig situation.
det er en dårlig fugl der skider i sin egen rede. man skal ikke skade eller tale nedsættende om sin egen familie eller det miljø man selv tilhører eller kommer fra.
med lodder og trisser. med (lidt held og) hvad man kan finde på af hjælpemidler; på bedst mulige, men ikke altid helt vellykkede måde; med kniberi.
man kan ikke klippe håret af en skaldet. man kan ikke tage noget, fx penge, fra én der ingenting har.
flyde med mælk og honning. være præget af overflod, rigdom eller frugtbarhed.
kigge for dybt i flasken. indtage større mængder af alkoholiske drikke.
stå på gloende pæle. være i en tilstand præget af forvirring, ophidselse, travlhed eller hektisk aktivitet.
belåne til op over skorstenen. belåne en bygning eller anden fast ejendom helt op til eller over dens værdi.
der går tretten på dusinet af noget. noget adskiller sig ikke fra mængden, er uden særlige kvaliteter, eller lignende.
på sine grædende knæ. med tilkendegivelse af al tænkelig ydmyghed; meget indtrængende.
køre med klatten. være suveræn til noget; brillere.
græsset er altid grønnere i naboens have. det som andre har, opfatter man (altid) som bedre end det man selv har.
behandle nogen som et råddent æg. omgås en person på en meget diplomatisk og forsigtig måde fordi vedkommende er meget nærtagende og besværlig.
kigge nogen i kortene. aflure nogen deres hensigter eller fremgangsmåde.
være i ilden. være på en hård prøve; være i centrum for nærgående opmærksomhed.
have brød i ovnen. være gravid; vente barn.
den åbne dørs politik. internationalt politisk princip om at lade flere stater i et bestemt område have lige vilkår mht. handel og skibsfart.
i den kolde sne. i en tilstand af udelukkelse og forladthed.
og så er den potte ude. og så er der ikke yderligere forhold at tage i betragtning; og så er den sag afgjort.
man kan ikke lære en gammel hund nye kunster. en (ældre) person med indgroede vaner har svært ved at omstille sig og lære nyt.
ikke kunne huske fra næse til mund. have en meget dårlig hukommelse.
et ord er et ord. det man med ord har lovet, er man forpligtet til at holde.
kende sine lus på travet. af erfaring være klar over hvem man har med at gøre, eller hvordan noget hænger sammen.
lægge sin klamme hånd på noget. bemægtige sig noget, fx penge; få magten over noget.
tampen brænder. man er tæt ved at nå til en erkendelse.
holde på den forkerte hest. tage et parti eller træffe et valg som man senere fortryder.
en streg i luften. en meget tynd person.
bide i græsset. lide nederlag; give op; give efter.
gammel kærlighed ruster ikke. én gang opstået kærlighed forgår ikke på trods af adskillelse eller tidens gang.
gå til de evige jagtmarker. dø.
komme på slagtebænken. blive ødelagt, nedlagt, opsplittet, hængt ud i pressen eller lignende.
være solgt til stanglakrids. være ekstremt fascineret af eller forelsket i.
eneste hane i kurven. eneste hankønsvæsen i en gruppe eller forsamling.
koste blod, sved og tårer. (kræve) stor anstrengelse og offervilje.
rive nogen noget i næsen. lade nogen høre for noget; kritisere nogen for noget.
når solen går ned i en sæk, står den op i en bæk. når solen går ned bag store, mørke skyer, kan man vente regnvejr den følgende dag.
noget er ikke det papir værd det er skrevet på. noget er (næsten) værdiløst, indholdsløst, ubrugeligt eller lignende.
få en på frakken. få tæv.
tale samme sprog. have fælles opfattelse af en sag, hvilket gør det lettere at samarbejde og nå til enighed i sagen.
spille på hele klaviaturet. udnytte alsidige evner og muligheder.
hvem har tisset på din sukkermad. hvorfor er du sur; er der nogen der har fornærmet dig.
have det som blommen i et æg. leve trygt og godt.
stå med det ene ben i graven. være nær ved at dø.
munden står ikke stille på nogen. nogen snakker hele tiden.
lægge et godt ord ind for nogen. omtale en person eller sag positivt for at yde støtte.
gøre rent bord. bringe orden i tingene så man kan begynde på en frisk.
der er ingen smalle steder. der er rigeligt, og der bliver ikke sparet på noget.
gå på akkord. slække på sine ønsker, krav eller principper.
være vaccineret med en grammofonstift. være tilbøjelig til at snakke for meget.
dansen om guldkalven. den overdrevne tilbedelse af eller stræben efter rigdom.
der falder en sten fra éns hjerte. man bliver fri for en sorg eller bekymring; man bliver lettet.
gå ud som et lys. pludselig miste bevidstheden.
krybe langs panelerne. opføre sig meget tilbageholdende, fx af generthed eller skamfuldhed.
tabe både næse og mund. blive meget forbavset eller benovet over noget.
ligge lige til højrebenet. være en indlysende og nærliggende mulighed.
gaven der bliver ved med at give. bruges som udtryk for noget der ikke kun har en positiv effekt én gang, men fortsætter med at give udbytte.
tage pungen frem. (modvilligt) betale et stort beløb.
træde i karakter. blive synlig; vise sin personlighed for omverdenen.
villa, Volvo og vovhund. bruges som symbol på det etablerede og trygge, lidt kedelige liv med fast arbejde og statussymboler.
kæden er hoppet af. et forløb, et foretagende eller lignende er gået i stå eller har udviklet sig uheldigt.
døden skal have en årsag. bruges for at udtrykke en almenmenneskelig tendens til at fremhæve én simpel og afgrænset årsagssammenhæng som forklaring på noget.
der ryger en finke af panden. nogen kommer til at sige eller gøre noget dumt, især af tankeløshed.
have fingeren på pulsen. være orienteret om den aktuelle udvikling på et bestemt (fagligt) område eller i samfundslivet.
få enden på komedie. få en endefuld; få prygl.
skriften på væggen. sikre tegn på en uundgåelig og som regel ugunstig eller farlig udvikling.
fiske i rørte vande. prøve at drage fordel af en situation hvor der er uro eller forvirring, eller hvor nogen er uenige.
bide sig fast. blive en fast bestanddel af noget; fastholde en erobret position.
slå to fluer med ét smæk. opnå to mål eller fordele med en enkelt handling.
stå malet i ansigtet på nogen. fremgå klart af nogens ansigtsudtryk.
noget kan blive både en dreng og en pige. et udfald er forbundet med samme usikkerhed som kønnet på et endnu ufødt barn, dvs. er ikke til at forudsige.
vride bananen. tisse.
ikke lægge fingrene imellem. ikke være skånsom eller tilbageholdende, men direkte i ord eller handling.
åbne sit hjerte. betro sig.
gå rundt med noget i maven. have (skjulte) ambitioner eller drømme om at blive noget bestemt.
helt ude i skoven. uden fornuft, mening eller forbindelse med virkeligheden; helt gal.
klæder skaber folk. man vurderer folk (bl.a.) ud fra deres påklædning.
op ad bakke. forbundet med modgang eller vanskeligheder der skal overvindes for at opnå et resultat.
tage hatten af for. udtrykke respekt eller beundring for.
Lars Tyndskids mark. sted langt ude på landet.
går den, så går den. man kan lige så godt prøve at udføre en ofte dristig, mistænkelig eller ufin handling, for hvis det lykkes, er det godt, og lykkes det ikke, er der sikkert ikke tabt noget ved det.
højt at flyve, dybt at falde. jo større ambitioner eller succes man har, desto mere risikerer man at miste.
gøre sine hoser grønne. indsmigre sig; forsøge at få succes hos nogen.
gassen går af ballonen. en begivenhed eller et fænomen bliver mindre spændende; nogen mister handlekraften eller interessen.
køre kanonerne i stilling. gøre klar til en aktion eller vanskelig forhandling for at fremme egne interesser eller angribe andres.
en pose blandede bolsjer. helhed bestående af indbyrdes meget forskelligartede elementer.
der må være en blonde. der er grænser for hvad man kan tillade sig.
gå op og ned som kong Volmers røv. bruges om noget der er ujævnt, eller om et stykke arbejde der er dårligt udført.
have det hele i munden. kun snakke om noget i stedet for at handle.
skomager, bliv ved din læst. bruges for at minde om at man bør nøjes med at beskæftige sig med de ting som man har kvalifikationer til.
væggene har ører. man skal være forsigtig når man siger noget fortroligt, for der er måske uvedkommende der lytter.
vende tingene på hovedet. se på tingene på en ny måde; gøre noget anderledes end sædvanligt.
ville give sin højre arm for noget. være parat til at bringe et meget stort offer for at opnå noget; brændende ønske sig noget.
brænde sit lys i begge ender. arbejde med for mange ting samtidig; slide sig op.
vække den slumrende løve. fremkalde vrede hos en ellers fredsommelig person.
kæmpe mod vejrmøller. kæmpe forgæves; kæmpe mod indbildte fjender eller vanskeligheder.
høre en knappenål falde til jorden. bruges som udtryk for at der er meget stille.
strø sand på. bringe en (ubehagelig) sag til afslutning eller ud af verden; undlade at gøre mere ved det.
nogens eget kød og blod. nogens (egen) blodsbeslægtede familie.
de ti bud. samling påbud, regler, forslag, løfter, ideer eller lignende med tilsigtet gennemslagskraft som om de kom fra en højere magt.
vende på en tallerken. vende rundt på meget begrænset plads; behøve meget lidt plads for at kunne manøvrere.
være tredje hjul på vognen. være overflødig eller generende, fx i forbindelse med et kærlighedsforhold.
være på tynd is. være i en situation hvor éns argumenter er utilstrækkelige eller uholdbare; være i en situation som man har svært ved at magte.
kunne mere end sit fadervor. kunne noget andet og mere end man umiddelbart skulle forvente.
få noget på halsen. blive udsat for eller udsætte nogen for problemer eller besværligheder.
stikke piben ind. blive mere forsigtig og tilbageholdende; (begynde at) holde lav profil.
grave et par spadestik dybere. være mere grundig; undersøge nærmere.
komme gennem kødhakkeren. blive udsat for en grov behandling eller gennemgribende forandring.
man skal ikke sælge skindet før bjørnen er skudt. man skal ikke bygge noget på forventninger eller usikre formodninger.
hvis man kan være en karl om natten, kan man også være en karl om dagen. hvis man vil more sig (om natten), må man tage konsekvensen og opføre sig ansvarligt (næste dag).
så du røgen. bruges som kommentar hvis noget ikke er blevet til noget, eller nogen ikke har fået opfyldt sine forventninger.
ikke tro nogen over en dørtærskel. overhovedet ikke tro på hvad nogen siger.
vide hvordan kagen skal skæres. vide hvordan et problem løses, eller hvordan noget gøres på den rigtige måde, fx hvordan samfundsgoder eller løn fordeles mest retfærdigt.
hvor der er hjerterum, er der husrum. gæstfrihed hører til almindelig venlighed; gode mennesker trives, selv hvor pladsen er trang.
det er lettere for en kamel at komme igennem et nåleøje end for en rig at komme ind i Guds rige. bruges for at udtrykke hvor svært det er for mennesket at give afkald på materielle goder til fordel for åndelige værdier.
slå fast med syvtommersøm. konstatere som en ubestridelig kendsgerning.
skrive sig noget bag øret. lægge mærke til og huske på.
den der ager med stude, kommer også frem. selv den der arbejder i et langsomt tempo, når sit mål.
sætte nogens pis i kog. hidse nogen op; gøre nogen vred.
dele sol og vind lige. være retfærdig; tilgodese alle parter i en sag.
fyre godt op under kedlerne. forberede sig på eller yde en krævende eller voldsom præstation.
målet helliger midlet. et godt formål berettiger brugen af mindre fine midler.
være femte hjul på vognen. være malplaceret; være tilovers eller til besvær.
være helt ude i tovene. være i en meget vanskelig situation som påvirker én psykisk.
der er ugler i mosen. der er noget galt; der foregår noget fordækt eller foreligger en skjult fare eller vanskelighed.
falde på et tørt sted. være meget tiltrængt og velkommen.
kysten er klar. der er ingen hindringer i vejen for at påbegynde en bestemt aktivitet.
der gror ikke mos på en rullesten. personer der lever et aktivt og energisk liv, sygner ikke hen (mentalt).
ind til benet. til det centrale eller væsentlige af noget.
ligeud ad landevejen. uden omsvøb; ukompliceret og ligetil.
skruen uden ende. selvforstærkende uheldig situation som man ikke umiddelbart kan komme ud af.
der går inflation i noget. noget forringes eller mister prestige fordi det bliver lettere tilgængeligt eller mere udbredt.
forsvarsparaderne er oppe. nogen er i en trængt og presset situation hvor vedkommende vil forsvare en holdning eller et synspunkt.
have store tanker om. værdsætte, beundre eller have store forventninger til.
med pistolen for brystet. i en situation hvor man er presset til at gøre noget, ofte under trusler eller med udsigt til et ubehageligt alternativ.
få en spand koldt vand i hovedet. uventet blive afvist; komme ud for en stor skuffelse.
splitte mine bramsejl. bruges som mildt kraftudtryk for at understrege overraskelse, forskrækkelse, fortørnelse eller lignende.
nye koste fejer bedst. nyt er altid bedre end gammelt blot fordi det er nyt.
der skal to til tango. en fælles aktivitet kræver indsats fra begge parter.
store ord og fedt flæsk. tom snak eller tomme løfter.
tilbage til rødderne. tilbage til en oprindelig tilstand eller situation; tilbage til de (gode og enkle) egenskaber som noget oprindeligt havde.
lyse i kuld og køn. anerkende officielt.
spille kong Gulerod. opføre sig på en indbildsk, overlegen eller arrogant måde.
lægge billet ind på noget. vise aktiv interesse for (at opnå) noget.
fra asken og i ilden. fra en ubehagelig eller uønsket situation til én der er endnu værre.
har man sagt A, må man også sige B. er man først begyndt på noget, bør man også fuldføre det.
skønne, spildte kræfter. kræfter der energisk og måske selvopofrende er sat ind på en opgave, men senere viser sig at være anvendt forgæves.
ål i strømperne. folder i strømper der er gledet ned ad benet.
ligge med næsen i vejret. være død og begravet.
have knive i ærmerne. vente på en lejlighed til at foretage et (uventet) angreb.
give bolden op. sætte bolden i spil, ved spillets begyndelse eller efter en scoring.
man kan stille uret efter ham. han er yderst præcis.
vaske sine hænder. fralægge sig ansvaret i en ubehagelig sag.
få fingrene i fedtefadet. rode sig ud i en vanskelig, ubehagelig eller tvivlsom situation.
til punkt og prikke. meget præcist eller omhyggeligt; fuldstændig.
det løber nogen koldt ned ad ryggen. nogen får kuldegysninger pga. stærkt ubehag, angst, bange forudanelser eller lignende.
alle gode gange tre. efter to mislykkede forsøg lykkes det (forhåbentlig) tredje gang.
læsse noget over på nogen. bebyrde nogen med noget, fx arbejdsopgaver eller bekymringer.
bide nogen i haserne. komme lige efter nogen; være meget tæt på nogen; presse nogen.
dagens mand i skysovs. person som (for en dag) hyldes som en helt pga. en særlig bedrift.
det er her det sner. det er her de vigtige eller spændende ting foregår.
tungen på vægtskålen. den afgørende stemme ved en afstemning eller lignende.
smage sin egen medicin. blive udsat for en ubehagelig behandling svarende til den man udsætter andre for.
sætte i et dårligt lys. omtale negativt; give et dårligt ry.
tage hul på noget. begynde på at gøre noget.
køre af sporet. udvikle sig (ukontrolleret) i en forkert retning; komme i uføre.
rene ord for pengene. udtalelse der ikke kan misforstås.
is i maven. ro, tålmodighed og nøgternt overblik i en presset situation, fx når der skal træffes en beslutning.
trække noget op af hatten. (på en let og ubesværet måde) bringe noget frem eller præsentere det som noget nyt og overraskende i fx en debat eller en anden sammenhæng.
hvad man ikke ved, har man ikke ondt af. det er ofte bedre at leve i uvidenhed end at kende den ubehagelige sandhed.
ikke lade solen gå ned over sin vrede. glemme eller tilgive noget man er blevet vred over.
ikke den skarpeste kniv i skuffen. ikke særlig god, klog eller dygtig.
skyde sig selv i foden. ved en bevidst handling komme til at skade sig selv.
våd som en druknet mus. meget våd; gennemblødt.
ikke større end tobak for en skilling. meget lille af vækst eller størrelse.
rage kastanjerne ud af ilden. hjælpe sig selv eller en anden ud af en ubehagelig eller vanskelig situation.
have kniven på struben. være presset til at gøre noget, fx under trusler eller med udsigt til et ubehageligt alternativ.
født med en guldske i munden. født i en velhavende familie.
det må briste eller bære. det må prøves uanset hvordan resultatet bliver.
stikke spaden i jorden. påbegynde et (stort) bygge- eller anlægsarbejde.
stå med håret ned ad nakken. stå modløs og skuffet tilbage; være blevet svigtet eller narret.
uden for lands lov og ret. i et øde område fjernt fra større byer.
ligge og lure i vandskorpen. være nært forestående eller snart bryde løs uden at ret mange venter det.
den ene tjeneste er den anden værd. hvis man gør andre en tjeneste, kan man forvente at de gør gengæld en anden gang.
gå hele vejen. føre en tanke, idé eller aktivitet ud i sin yderste konsekvens.
lige så godt springe som krybe i det. hellere begynde på noget ubehageligt eller vanskeligt straks og få det overstået end udskyde det.
ikke fugls føde. ingenting; intet som helst.
have penge på kistebunden. have en (stor) opsparet sum penge.
trykke på pauseknappen. midlertidigt sætte en udvikling i bero.
bidt af en gal skuespiller. overordentlig begejstret for skuespil.
være på benene. være kommet op at stå; være stået op af sengen.
det kan du tage gift på. bruges for at udtrykke at man er helt sikker i sin sag.
få luft under vingerne. få mulighed for at udfolde sig frit og selvstændigt eller for at opleve noget nyt og spændende.
grave grøfter. skabe splid og uenighed mellem to parter.
ramme hovedet på sømmet. udtrykke præcist; udtrykke det væsentlige.
træde af på naturens vegne. trække sig tilbage for at forrette sin nødtørft.
få noget ud af systemet. slippe af med eller blive fri for en bestemt følelse, tanke, sygdom eller lignende.
ude af øje, ude af sind. det som ikke er synligt eller nærværende, bliver hurtigt glemt.
binde på hænder og fødder. gøre fuldstændig afhængig.
vove det ene øje. risikere noget, fx penge eller troværdighed, ved at gøre eller sige noget bestemt; tage en chance.
der bliver ingen bukser ud af det skind. den idé, den plan, det forslag eller lignende bliver ikke til noget.
for lidt og for meget fordærver alting. man bør ikke overdrive eller gå til yderligheder.
ét spøg, et andet alvor. man bør holde det morsomme og det alvorlige ved en sag adskilt.
ikke ville røre noget med en ildtang. føle væmmelse ved noget; ønske at undgå kontakt eller engagement.
en pæl i kødet. en (medfødt) tilbøjelighed som anses for syndig, men som man ikke kan undslippe.
sætte skibe i søen. være eller gå i gang med flere ting, fx projekter.
få lange arme. blive træt i armene af at bære på noget tungt.
elefanten i rummet. stort problem eller vanskeligt emne som alle kender til og er opmærksomme på, men som ingen vil tale om.
det stille vand har den dybe grund. et menneske der ikke siger så meget eller ikke gør sig særlig bemærket, kan følelsesmæssigt eller intellektuelt være rigt udviklet.
føre nogen bag lyset. snyde nogen; lyve for nogen.
man skal høre meget før ørerne falder af. bruges for at udtrykke forbavselse over at nogen kan sige eller fortælle om noget så mærkeligt, vanvittigt, sladderagtigt eller lignende.
lytte på vandrørene. lytte til rygter, sladder og uformel snak og på denne baggrund antage noget bestemt.
købe katten i sækken. blive snydt i en handel ved at købe noget ubeset og derefter opdage at det er ringere end forventet.
tomme tønder buldrer mest. det er ofte de personer som ved mindst eller har mindst betydning, der råber mest op eller gør sig mest gældende.
med skindet på næsen. uden at komme galt af sted, tabe anseelse, miste sin position eller lignende; uden at miste alle sine penge eller gå fallit.
gå op i en spids. udvikle sig i en retning hvor ingen løsning er mulig.
der er løbet meget vand gennem åen siden ... noget der passer godt med nogens ønsker, hensigter eller meninger.
slå til plukfisk. tæske, gennembanke; ødelægge, nedbryde.
varme nogens ører. slå nogen (på siden af hovedet).
få kærligheden at føle. blive ramt af ubehagelige (selvforskyldte) konsekvenser; opleve livets barske realiteter.
hvor der handles, der spildes. der er altid omkostninger eller tab forbundet med at foretage sig noget.
ben i næsen. (være) dygtig, viljestærk og god til at klare sig.
et plaster på såret. en (delvis) kompensation for tab, smerte eller lignende.
små gryder har også ører. også børn hører og forstår hvad der bliver sagt omkring dem.
asfaltere mens man kører. tilpasse sig og tage nye beslutninger i en proces hvor vilkårene løbende ændrer sig.
være karl for sin hat. være selvsikker og kompetent.
som en brækket arm. elendigt; talentløst.
have et øje på hver finger. være meget opmærksom og agtpågivende, fx i trafikken.
hvad hjertet er fuldt af, løber munden over med. man kommer nemt til at røbe hvad der optager ens tanker mest.
koste spidsen af en jetjager. være urimelig dyr.
man skal rejse sig ved det træ hvor man er faldet. man skal kæmpe sig op med samme middel som var årsag til at man led nederlag, blev skadet eller lignende.
tabe småkagerne. miste forstanden eller besindelsen; gøre eller sige noget dumt.
skille fårene fra bukkene. sortere de(t) gode fra de(t) dårlige.
være på den grønne gren. være i en gunstig, privilegeret situation, fx pga. held, flid eller dygtighed.
med omvendt fortegn. karakteriseret ved at være diametralt modsat af noget på forhånd kendt eller netop omtalt.
lokke nogen ud af busken. få nogen til at gøre eller sige noget som vedkommende har været tilbageholdende med.
hugge en hæl og klippe en tå. tilpasse noget (ved grove metoder) for at få det til at passe én selv eller for at få det til at ligge inden for nogle afstukne rammer.
ikke være til at styre på en hel tønde land. være meget begejstret, engageret eller ustyrlig, fx i forbindelse med en leg eller en diskussion.
man skal ikke give bagerbørn hvedebrød. man skal ikke give nogen noget som vedkommende i forvejen har nok af eller let adgang til.
holde kortene tæt til kroppen. være tilbageholdende med at give oplysninger i en (kontroversiel) sag.
have gode kort på hånden. have gode chancer; være i en fordelagtig situation.
hvad er højest, Rundetårn eller et tordenskrald?. bruges for at udtrykke at to ting ikke kan sammenlignes.
finde melodien. (atter) finde sammen i indbyrdes harmoni; (gen)finde indre glæde, ro, selvtillid eller lignende.
have nogen el. noget i kikkerten. have udset sig nogen eller noget til et bestemt formål, en bestemt opgave eller lignende.
gennemgå med en tættekam. gennemgå meget omhyggeligt.
fra hestens egen mund. direkte fra en person selv; direkte fra en primær kilde.
en sund sjæl i et sundt legeme. åndelig og legemlig sundhed hænger sammen, og begge dele skal plejes.
hverken se til højre eller venstre. kun have tanke for én ting og ikke bekymre sig om andet.
bo i en kuffert. rejse eller flytte meget tit, fx fordi éns arbejde kræver det; ikke have et fast sted at bo.
to sjæle, én tanke. bruges når to personer har fået den samme tanke eller idé.
hælde benzin på bålet. (forsøge at) forstærke virkningen af noget.
trække tænderne ud. svække alvorligt; gøre uskadelig.
ved kasse ét. bruges for at angive at en reaktion kommer omgående, konsekvent og ubønhørligt.
man skal ikke flyve højere end vingerne kan bære. man skal ikke gøre sig til mere end man er; man skal ikke sætte sig større mål end man kan overkomme.
slag på tasken. omtrentlig beregning af nogets størrelse, omfang eller antal.
gnide salt i såret. forøge smerten og pinen, ofte den psykiske.
logik for burhøns. noget der er yderst let at forstå.
køre på skinner. fungere tilfredsstillende, uden problemer eller med stor succes.
hånd i hanke med. kontrol med; styr på.
helt ind i knoglerne. bruges for at udtrykke at noget sanses eller mærkes meget intenst i kroppen.
det er ikke studenterhuen der trykker. bruges for at udtrykke den vurdering at den pågældende person ikke er særlig begavet, klog eller godt uddannet.
hvile på laurbærrene. stille sig tilfreds med de resultater man har opnået, og opgive videre stræben (indtil videre).
komme ind fra gaden. pludselig dukke op og gøre sig gældende i en bestemt sammenhæng uden forudgående erfaring.
støde panden mod en mur. møde uoverstigelige vanskeligheder eller massiv modstand.
når det regner på præsten, drypper det på degnen. en persons rigdom eller succes kommer også andre, mindre betydelige personer til gode.
være livet om at gøre. være meget vigtigt; gælde livet.
goddag mand, økseskaft. bruges for at udtrykke at det nogen svarer, ikke har noget med spørgsmålet at gøre og således ikke giver nogen mening.
dråben der får bægeret til at flyde over. det der virker som den udløsende kraft; det der får tålmodigheden til at briste.
have en høne at plukke med nogen. have noget at bebrejde en person der har gjort noget som har vakt éns utilfredshed eller vrede.
gå i nogens fodspor. følge nogens eksempel; føre en tradition videre efter nogen.
den der kommer først til mølle, får først malet. folk bliver betjent i den rækkefølge de henvender sig.
komme ind med firetoget. komme udefra, fx fra Provinsen til København, som ung og uerfaren og derfor lidt naiv.
ikke kunne se skoven for bare træer. være så optaget af enkeltdele og detaljer at man ikke kan se helheden.
sætte ulven til at vogte får. overlade behandlingen af en sag til nogen der selv har en åbenlys interesse i et bestemt udfald.
når skidt kommer til ære, ved det ikke hvordan det skal være. bruges hånligt og nedladende om en person der pludseligt eller nyligt har opnået høj social status, men som ikke formår at opføre sig på passende standsmæssig vis.
i mørke er alle katte grå. den der ikke er synlig eller ikke skiller sig ud fra mængden, forbliver anonym.
være sulten som en ulv. være meget sulten.
arbejde sin røv i laser. arbejde særdeles meget.
ikke få et ben til jorden. ikke få mindste mulighed for at klare sig.
skrive til skrivebordsskuffen. skrive (skøn)litterære tekster, men uden at have til hensigt at få dem udgivet.
toppen af kransekagen. det bedste eller de dygtigste inden for et bestemt område.
det glatte lag. sønderlemmende kritik; voldsomt verbalt angreb.
gå i spagat over noget. blive stærkt følelsesmæssigt påvirket af noget.
hellere se éns hæl end éns tå. hellere se én gå end komme eller blive; helst være fri for éns selskab.
fryse til is. bruges som udtryk for at man bliver overvældet af rædsel eller lignende.
hvad forstår bønder sig på agurkesalat. bruges for at påpege (eller undskylde) manglende viden om eller forståelse af et emne.
skæg for sig og snot for sig. man bør holde ting der ikke hører sammen, adskilt.
mennesket lever ikke af brød alene. mennesket har for at leve (lykkeligt) ikke bare brug for mad, men også for oplevelser af mere åndelig karakter.
gå bananas. blive begejstret, vred eller skør.
penge lugter ikke. penge har deres værdi uanset hvorfra de stammer, eller hvordan de er tjent.
hive sig selv op ved håret. gøre en kraftanstrengelse og redde sig ud af en ubehagelig situation.
sidde med hænderne i skødet. være inaktiv; være afventende og passiv.
komme ind under huden. gøre dybt indtryk; fylde éns bevidsthed helt.
tabe på gulvet. ødelægge eller forspilde nogens chancer eller muligheder for noget.
få noget med på vejen. få noget fortalt af andre som man evt. kan bruge fremover.
slå knuder på sig selv. gøre sig store anstrengelser (for at opnå noget bestemt).
vifte nogen om næsen med noget. bruge noget som lokkemad over for nogen; stille nogen noget i udsigt.
den hellige grav er vel forvaret. alt er som det skal være, trods trusler og farer.
heldet følger de tossede. handlekraftige, (dum)dristige mennesker er ofte også heldige.
tanker er toldfri. ingen bliver straffet for sine tanker.
med hård hånd. med anvendelse af vold eller anden streng behandling af andre.
være et hestehoved foran. ligge et (lille) stykke foran nogen i en konkurrence, et kapløb eller lignende.
nogens mund er lukket med syv segl. en person røber intet.
satse alt på ét kort. satse alt på én gang.
parkere bussen. spille defensivt med mange markspillere i egen forsvarszone for at forhindre modstanderholdet i at score.
guds ord fra landet. uerfaren og naiv ung pige.
feje af bordet. forkaste; afvise.
blæse nogen en hatfuld. være helt ligeglad med nogen; ikke tage hensyn til nogen.
have jord under neglene. have praktisk erfaring med landbrugs- eller havearbejde; udføre fysisk krævende arbejde.
når nøden er størst, er hjælpen nærmest. når alting ser værst ud, er det lige før det begynder at blive bedre.
stikke hånden i en hvepserede. (begynde at) beskæftige sig med en ømtålelig sag, med risiko for ballade.
få blod på tanden. få eller give smag for eller mod på et bestemt forehavende.
vise nogen vintervejen. afvise nogen; vende nogen ryggen.
gå i ét med tapetet. være selvudslettende; undlade at gøre opmærksom på sig selv.
nu er gode råd dyre. nu er der opstået et problem som er svært at løse.
gå som varmt brød. blive solgt meget hurtigt og i stor mængde eller antal.
se ud som om man er faldet ned fra månen. se meget forbløffet ud.
krølle på halen. overraskende eller finurlig (afsluttende) detalje i en historie eller lignende.
levende lig. person der har det meget dårligt fysisk og psykisk.
sætte himmel og hav i bevægelse. foretage sig alt muligt for at nå et bestemt mål.
ikke kunne gøre en flue fortræd. være fredsommelig og utilbøjelig til at gøre noget der kan skade andre.
tage tyren ved hornene. resolut gøre noget der kræver selvovervindelse.
tale nogen efter munden. være føjelig og give nogen ret selvom man ikke nødvendigvis er enig.
bestemme hvor skabet skal stå. være den der bestemmer og har det sidste ord.
godt begyndt er halvt fuldendt. en god begyndelse på noget forøger muligheden for en vellykket fortsættelse og afslutning.
have rundsave på albuerne. skubbe andre til side for at gavne sin egen karriere.
den ene hånd ved ikke hvad den anden gør. et område virker kaotisk eller modsætningsfyldt, idet de enkelte dele ikke er koordinerede eller logisk sammenhængende.
ikke nå nogen til sokkeholderne. have meget ringe evner i forhold til en anden.
hr. og fru Danmark. den brede danske befolkning; danskere som de er flest.
vende hver en sten. undersøge eller afprøve alle muligheder.
holde dampen oppe. fortsætte på samme niveau med samme kraft og engagement.
med mand og mus. bruges for at udtrykke at ingen overlever et skibsforlis.
man skal ikke skue hunden på hårene. man skal ikke bedømme noget alene ud fra dets ydre.
ingen roser uden torne. intet er så godt eller smukt at det er helt fri for fejl eller ulemper.
slå hjernen fra. ikke tænke dybere over noget; ikke bruge sin fornuft, men handle instinktivt.
sidde løst i sadlen. sidde usikkert i en stilling eller en position.
ikke kunne se ud over sin egen næsetip. være egoistisk og snæversynet; kun tænke på sig selv.
have en kage i ovnen. være gravid; vente barn.
et vink med en vognstang. et indirekte, men tydeligt tegn til nogen om at forholde sig på en bestemt måde eller om hvordan noget forholder sig; et tydeligt praj.
gå til makronerne. gå energisk i gang med noget og arbejde ihærdigt med det.
sådan spiller klaveret ikke. det er forkert, umuligt eller uacceptabelt; sådan hænger tingene ikke sammen.
trække nogen rundt ved næsen. narre nogen til at gøre noget; manipulere med nogen.
lyve så stærkt som en hest kan rende. lyve groft; fortælle mange løgne.
ikke være tabt bag en vogn. ikke være rådvild; være klog.
æren er det fejreste træ i skoven. hæder og anerkendelse er vigtigst og går forud for andet.
tage ordet ud af munden på nogen. sige det som en anden ville have sagt.
bide til bollen. modstræbende indvillige i noget.
med åben mund og polypper. med et meget forbavset udtryk i ansigtet.
glansen går af Sankt Gertrud. den ydre fremtoning af skønhed og storhed forsvinder.
den sne der faldt i fjor. bruges om hvad der nu er forsvundet, glemt eller uden interesse.
lægge hænderne på kogepladen. tage et forpligtende, personligt ansvar der indebærer at man selv rammes af konsekvenserne af sine beslutninger.
puste i nakken. overvåge; kontrollere.
have nogen i sin hule hånd. have nogens hele opmærksomhed; have fuld kontrol med nogen.
trække noget ned over hovedet på nogen. gennemføre noget mod nogens vilje eller uden at spørge den eller de implicerede; gennemtvinge noget.
have en skrue løs. være (lidt) skør eller forvirret; ikke være rigtig vel forvaret.
sætte alle sejl til. gøre en ekstra indsats for at noget skal lykkes; bruge alle forhåndenværende midler.
hår på brystet. mod og styrke sådan som en rigtig mand menes at have det.
sætte hælene i. modsætte sig noget; fastholde sin mening eller lignende.
gøre kort proces. handle hurtigt og uden omsvøb, ofte sådan at det går ud over andre.
så er det bal forbi. så er det slut (med at more sig).
dreje 180 grader. ændre til det modsatte eller til noget helt andet.
høre en lille fugl synge om noget. høre et rygte om noget.
ikke have noget liv. aldrig mødes med andre mennesker i selskabeligt lag; være socialt udstødt.
i en snæver vending. i en situation hvor man har lidt travlt og er i bekneb; når det skal gå lidt hurtigt og være lidt nemt.
overlade tøjlerne til nogen. give ansvaret for eller ledelsen af en forretning eller et foretagende videre til en efterfølger.
vende sig i sin grav. protestere (hvis det havde været muligt) mod forhold i nutiden som strider mod den pågældendes vilje eller holdninger.
lediggang er roden til alt ondt. når man ikke foretager sig noget nyttigt eller fornuftigt, skaber man let problemer for sig selv eller andre, fx fordi man af kedsomhed fristes til uacceptable handlinger.
skud fra hoften. umiddelbart (og upræcist) gæt foretaget uden tænkepause.
stå på god fod med nogen. have et godt forhold til nogen.
vende den anden kind til. finde sig i en krænkelse eller et overgreb uden at gøre gengæld.
skrive noget på nogens konto. give nogen skylden eller lade nogen tage ansvaret for noget.
sno nogen om sin lillefinger. besnære nogen så vedkommende gør hvad man ønsker.
sætte det lange ben foran. gå hurtigt; skynde sig.
ryge fredspibe. (forhandle med henblik på at) slutte fred eller indgå forlig.
stiv time. time betragtet som et langt (og krævende eller ubehageligt) tidsrum.
havkat i hyttefadet. menneske der ved nytænkning eller utraditionel væremåde skaber røre omkring sig.
lade fem og syv være lige. udvise ligegyldighed eller skødesløshed.
dummere end politiet tillader. alt for dum.
sætte en ny plade på grammofonen. sige eller skrive noget andet end det man har sagt eller skrevet mange gange før.
tage noget på sin kappe. tage ansvaret eller skylden for noget.
kaste et redningsbælte ud til nogen. hjælpe nogen der befinder sig i en vanskelig situation.
have ti tommelfingre. være meget klodset; være fummelfingret.
sætte lus i skindpelsen. skabe splid eller problemer for andre; forsøge at starte en konflikt (mellem andre) for derved at opnå noget selv.
tabe hovedet. blive forvirret; miste besindelsen.
leve på en sten. leve meget nøjsomt.
livet er kort, kunsten er lang. man kan blive udødeliggjort gennem kunsten.
med bred pensel. uden at gå i detaljer.
den blå luft. det rene ingenting.
dreje kniven rundt i såret. gøre en ubehagelig situation værre.
drive nogen i armene på nogen. fremtvinge en (uheldig) alliance mellem to parter.
hyppe sine egne kartofler. pleje sine egne interesser.
smede mens jernet er varmt. udføre en handling når muligheden for et vellykket resultat er til stede.
hurtig i vendingen. hurtig til at handle eller reagere i en situation.
få fingeren ud. skynde sig at komme i gang med noget.
ikke kende nogen landegrænser. spredes eller bevæge sig frit inden for et større område, uafhængigt af grænser.
tjene ind på gyngerne hvad man har mistet på karrusellen. tjene lige så meget på én investering som man mister på en anden.
stå med hatten i hånden. have en ydmyg, fx anmodende, bedende eller tiggende rolle.
græde over spildt mælk. ærgre eller beklage sig over et tab, et uheld eller en uønsket udvikling som ikke kan være anderledes.
historiens vingesus. bruges for at udtrykke en stærk oplevelse af historiens nærvær og betydning ved en bestemt lejlighed, fx ved overværelse af en historisk begivenhed mens den finder sted, eller ved tilstedeværelse dér hvor en sådan begivenhed engang fandt sted.
hellere lille og vågen end stor og doven. det går udmærket an at være lille af vækst når man blot er kvik og energisk.
langt mellem snapsene. få højdepunkter eller interessante begivenheder.
gammel i gårde. som længe har haft en nær tilknytning til fx en bestemt arbejdsplads eller en bestemt gruppe mennesker, og som derfor er særlig fortrolig med forholdene.
ligne udskidt æblegrød. se meget træt og sløj ud.
med hovedet under armen. uden at tænke sig om.
trække store veksler på nogen. stille (for) store krav til nogens velvilje eller hjælp.
ikke lutter lagkage. ikke kun let og behageligt og uden fortrædeligheder; ikke den rene idyl.
føle sig hjemme. være tilfreds med en beskæftigelse fordi den passer godt sammen med ens tanker og ønsker.
sætte ræven til at vogte gæs. overlade behandlingen af en sag til nogen der selv har en åbenlys interesse i et bestemt udfald.
frem og tilbage er lige langt. bruges for at udtrykke ærgrelse over at der ikke er sket fremskridt trods mange anstrengelser.
mange bække små gør en stor å. mange mindre forekomster, bidrag eller lignende som hver for sig ikke udgør noget særligt, kan tilsammen udgøre noget stort eller på anden måde betydningsfuldt.
gå op i sømmene. bryde psykisk sammen; gå amok.
glat som en ål. undvigende og svær at fastholde i en diskussion; upålidelig.
falde nogen for brystet. virke oprørende eller stødende på nogen; vække nogens modvilje eller betænkelighed.
mele sin egen kage. pleje sine egne interesser uden at tage hensyn til andre; kun tænke på sig selv.
holde nogen til ilden. sørge for at fastholde nogens interesse eller indsats for noget.
gå forkert i byen. tage fejl.
det er ikke raketvidenskab. det er ikke særlig kompliceret, avanceret eller svært at forstå.
kaste nogen for løverne. udsætte nogen for en meget ubehagelig behandling.
spænde ben. lægge hindringer i vejen for noget; gøre noget vanskeligt eller umuligt for nogen.
ikke ane hvilket ben man skal stå på. ikke vide hvordan man skal reagere i en bestemt situation; være stærkt i tvivl om sin holdning til en sag.
slå hånden af nogen. svigte nogen ved fx at afbryde kontakten med vedkommende.
rande under øjnene. hudparti af mørkere farve under øjnene fx pga. træthed.
hellere ville brække en arm på langs end ... bruges som udtryk for at nogen stiller sig totalt afvisende.
køre sit eget løb. være ligeglad med andre på en uansvarlig måde; ikke bidrage til fællesskabet.
skide grønne grise. være meget bange, nervøs eller lignende.
åbne for sluserne. lade noget flyde frit og voldsomt; give frit løb for noget.
operationen lykkedes, men patienten døde. bruges for at udtrykke at der er blevet brugt mange resurser på at opnå et resultat der ikke er tilfredsstillende eller decideret strider mod det ønskede.
efter alle kunstens regler. på den bedst tænkelige eller mulige måde; så alle tænkelige regler og normer er overholdt.
holde nogen på pinebænken. sætte nogen i en situation hvor vedkommende meget utålmodigt er nødt til at vente på noget, fx at få vished eller få indfriet sine forventninger.
ude på dybt vand. i en usikker, risikofyldt eller vanskelig situation; i knibe.
det skal du længere ud på landet med. bruges for at udtrykke at man ikke tror på det samtalepartneren siger, fordi det er for usandsynligt eller løgnagtigt.
sætte kroner og øre på noget. fastsætte en pris på noget; præcisere et beløb.
ligeved og næsten slår ingen mand af hesten. hvis man har ramt forbi eller lidt nederlag, er det ligegyldigt hvor meget eller lidt man har fejlet.
underskrive sin egen dødsdom. handle således at konsekvenserne for éns eksistens, anseelse eller lignende bliver meget alvorlige.
have et horn i siden på. være vred på; bære nag til.
have flossede kanter. have visse fejl og mangler som ikke tidligere var der.
komme ud af fjerene. (med besvær) stå ud af sin seng om morgenen.
få svesken på disken. meddele noget åbent og uden omsvøb; få sandheden på bordet.
tone rent flag. åbent og ærligt give udtryk for sine holdninger eller hensigter i stedet for at lægge skjul på dem.
drikke nogen under bordet. drikke alkoholiske drikke (om kap) sammen med nogen så denne drikker for meget.
smage som at række tungen ud ad vinduet. ikke smage af noget; være kedelig eller uinteressant i smagen.
sætte kikkerten for det blinde øje. undlade at bemærke eller reagere på noget, fx som udtryk for forsømmelighed, overbærenhed eller for at undgå noget ubehageligt.
vippe af sadlen. fjerne fra en post, en stilling eller lignende.
riste over en sagte ild. udsætte for et langvarigt og ubehageligt pres.
kunne tælles på én hånd. findes i et meget lille antal (fem eller færre).
sælge sand i Sahara. være meget dygtig til at sælge, især en vare som allerede findes til overflod og derfor ikke er efterspurgt.
lægge kortene på bordet. fremlægge en hidtil hemmeligholdt viden om en sag.
stikke hovedet i busken. lukke øjnene for virkeligheden; undlade at forsøge at løse problemerne.
være nogens forlængede arm. optræde som betroet og loyal repræsentant for en overordnet autoritet.
en streg i regningen. en uventet og uønsket hændelse, handling eller lignende.
ikke født i går. ikke dum eller naiv; ikke uden evner.
hænge ved nogens læber. lytte spændt, opmærksomt og ofte hengivent til nogen.
surt løg. person som man synes er sur, fornærmet, kritisk, snerpet eller lignende.
det rager mig en fjer. det interesserer eller bekymrer mig ikke det mindste.
sætte sig på den høje hest. (begynde at) opføre sig overlegent.
tage noget tungt. ærgre sig over noget eller være ked af noget.
koste en bondegård. koste mange penge; være dyr.
løvens gab. meget farligt eller ubehageligt sted.
nære en slange ved sin barm. være venlig over for eller lave aftaler med nogen som senere opfører sig fjendtligt over for én.
spille med skjulte kort. være hemmelighedsfuld eller uærlig mht. det man foretager sig.
hverken vådt eller tørt. hverken noget drikkeligt eller noget spiseligt.
naturens muntre søn. mand eller dreng med et glad, ukompliceret eller oprindeligt væsen.
en tynd kop te. noget som man synes er overfladisk, uinteressant eller uden vægtigt indhold.
jeg vil æde min hat på ... bruges for at forsikre tilhøreren om at ens formodning i en bestemt sag er rigtig.
én gang skal jo være den første. på et eller andet tidspunkt skal man gøre noget som man ikke har gjort før.
trække en kanin op af hatten. gøre noget overraskende, fx komme med en ny og uventet oplysning i en debat for at skabe opmærksomhed.
vide hvordan landet ligger. være klar over den aktuelle situation.
ingen kender dagen før solen går ned. først når dagen er forbi, kan man vide hvad den har bragt.
ikke vide hvor man skal ende og begynde. ikke vide hvordan man skal handle eller komme i gang med noget.
lægge ansigtet i de rette folder. antage en mine som passer til lejligheden.
i sit ansigts sved. under store anstrengelser.
skære nogen i hjertet. gøre nogen ked af det; vække nogens medynk.
en gave fra himlen. en uventet, men yderst kærkommen begivenhed eller hændelse.
klæde sig i sæk og aske. vise tegn på anger eller sorg.
bevæbnet til tænderne. udstyret med mange våben.
have mange bolde i luften. beskæftige sig med mange forskellige ting samtidig.
løbe åbne døre ind. overbevise nogen om noget vedkommende allerede mener; fortsætte en aktivitet efter den ikke længere er relevant; kæmpe en kamp der allerede er vundet.
kvæle i fødslen. hindre eller bekæmpe noget inden det når at udvikle sig.
de tusind søers land. Finland.
slå nogen oven i hovedet med noget. argumentere (voldsomt) mod en andens mening, fx ved at fremhæve sin egen viden eller ved at fremføre indiskutable oplysninger.
sommerfuglestøv på vingerne. uskyldighed; uberørthed.
nogen vender bøtten. forholdet vendes om; noget tager en ny (og modsat) vending eller drejning.
være med på noderne. følge med i hvad der sker i tiden; følge moden.
skille klinten fra hveden. sortere det dårlige fra det gode.
æblet falder ikke langt fra stammen. børn vælger ofte samme levevej eller har samme interesser som deres far eller mor.
tale lige ud af posen. sige noget helt ærligt og uden omsvøb.
slå hovedet på sømmet. være afgørende eller udslagsgivende.
der falder brænde ned. nogen bliver eller vil blive skældt voldsomt ud pga. en begået forseelse.
rasle med sablen. true med anvendelse af (militære eller politiske) magtmidler.
som en åben bog. uden besvær.
Rom blev ikke bygget på en dag. store projekter er meget tidskrævende.
fange nogen på det forkerte ben. overrumple nogen så vedkommende ikke kan nå at reagere hurtigt og rigtigt.
bide sig selv i halen. være uden løsning fordi løsningen uundgåeligt vil afføde et andet (nært beslægtet) problem.
gå på krum arm. gå tæt omslyngede; være kærester.
jorden brænder under nogen. nogen er i en presset eller faretruende situation.
holde gryden i kog. gøre noget for at holde en interesse eller et engagement ved lige eller en aktivitet i gang.
spille med åbne kort. være åben og ærlig mht. det man foretager sig.
kaste perler for svin. bortødsle noget værdifuldt på nogen der ikke forstår at værdsætte det.
skyde over målet. ikke være rammende i sine udtalelser; overdrive.
der er ikke nogen hjemme. nogen er ikke særlig smart eller intelligent; nogen er (lidt) dum.
holde snuden fra noget. blande sig udenom; holde sig væk fra noget.
verdens tag. meget højtliggende bjergområde, især (land eller område i) Himalaya eller Pamir.
gammel vin på nye flasker. noget allerede velkendt som man ændrer lidt og forsøger at præsentere som noget nyt.
til ingen verdens nytte. overhovedet ikke til nytte; helt overflødigt eller forgæves.
mosekonen brygger. det er tåget.
alle veje fører til Rom. man kan komme frem til et mål på mange måder.
helt nede i kælderen. i en tilstand præget af dårligt humør, sorg, depression eller lignende.
der kom en mand med en slæde i vejen. der dukkede pludselige eller uforudsete forhindringer op.
give faklen videre. overlade et hverv, fx en formands- eller ministerpost.
ved sine fulde fem. i stand til at tænke klart; tilregnelig.
give den en skalle. gøre en kraftig arbejdsindsats.
ikke give ved dørene. ikke være særlig gavmild; ikke lade nogen få noget for nemt.
kunne ligge på et meget lille sted. have et meget begrænset omfang.
en orm gnaver. noget nager én i længere tid.
bide skeer med. have at gøre med; handle eller arbejde sammen med; konkurrere med.
kært barn har mange navne. en person, en ting eller et fænomen som man godt kan lide eller interesserer sig for, har mange betegnelser.
skære ind til benet. reducere omkostningerne til noget mest muligt.
sætte sin hat som man vil. opføre eller udfolde sig uden hensyntagen til gængse normer; gøre som man vil.
være stor i munden. bruge store ord når man taler.
feje for sin egen dør. rette egne fejl og mangler før man blander sig i andres.
skulle bæres ud med fødderne først. først forlade et sted eller holde op med en aktivitet når andre tvinger én dertil, eller når man dør.
en kærlig hånd. bruges i udtryk om at nogen yder eller bør yde en engageret indsats for at hjælpe nogen, for at reparere noget, eller lignende.
rive sig i håret. udtrykke sin fortvivlelse.
hverken fugl eller fisk. hverken det ene eller det andet; ikke tilstrækkelig; ikke anvendelig.
kende noget som sin egen bukselomme. kende noget særdeles godt.
der er ikke noget at rafle om. intet er overladt til tilfældighederne; der er ikke noget at diskutere.
lade falde hvad ikke kan stå. det der ikke kan klare sig eller lade sig gøre, må opgives, kasseres osv..
ikke lige være nogens nummer. ikke falde i en persons smag.
ikke kunne stikke en pind i en lort uden at ødelægge begge dele. være fummelfingret eller upraktisk anlagt.
blive taget med fingrene i kagedåsen. blive overrasket eller afsløret i at gøre noget ulovligt eller umoralsk.
komme fra et hjem med klaver. komme fra et (velstillet) hjem med kulturelle interesser.
rydde noget af vejen. fjerne eller overvinde et problem, en hindring eller lignende.
stikke hovederne sammen. lægge planer i hemmelighed eller fortrolighed; hviske (bag nogens ryg); træffe aftaler.
have gelé i knæene. være i en ekstrem situation fysisk eller psykisk pga. fx overanstrengelse, nervøsitet eller forventning.
have et ben i hver lejr. have sympati eller interessefællesskab med begge (eller alle) de uenige parter.
være en flue på væggen. diskret eller ubemærket overvære noget.
krumme et hår på nogens hoved. gøre nogen fortræd; genere nogen.
gå på med krum hals. ufortrødent og ihærdigt gå i gang med en (vanskelig) opgave.
en bid af kagen. en andel af noget fordelagtigt, især et økonomisk udbytte.
der er mere mellem himmel og jord. man skal ikke afvise det tilsyneladende uforklarlige blot fordi man ikke kan fatte det med sin begrænsede forstand.
det tager en krig. det tager meget lang tid.
det er ikke mit bord. det er ikke mit område eller ansvar.
ligne noget katten har slæbt ind. se forfærdelig ud.
stikke noget under stolen. skjule, hemmeligholde eller fortie noget.
være godt skåret for tungebåndet. have gode talegaver; kunne tale godt for sig.
have fået det forkerte ben ud af sengen. være i dårligt humør lige fra morgenstunden.
en strid om kejserens skæg. en strid om et spørgsmål der er ligegyldigt eller ikke kan afgøres.
i den bedste af alle verdener. i en (tænkt) situation hvor alle afgørende forhold er så gode som de kan blive.
koge suppe på noget. vedblivende og trættende behandle et velkendt og udtømt emne.
bringe frem i lyset. blive/gøre synlig for offentligheden.
ballonen revner. en illusion brister; noget går galt.
bagsiden af medaljen. den negative side af noget positivt.
have benzin i blodet. være glad for motorkøretøjer og for at køre (stærkt) i dem.
danse på vulkaner. leve sorgløst selvom der er stor risiko for at noget går galt; optræde letsindigt.
stoppe mens legen er god. holde op mens man stadig har succes, inden det går galt.
det haster ikke mere end det jager. man kan tage det roligt; man behøver ikke at skynde sig så meget.
til sidste blodsdråbe. indtil der ikke er mere liv.
vide hvad klokken er. vide at noget alvorligt eller afgørende er sket; vide hvordan noget vil ende eller udvikle sig.
have en ræv bag øret. være snu og udspekuleret.
have ild i enden. fare omkring; være meget foretagsom.
ikke alt der glimter, er guld. blot fordi noget ser ud til at være fint og værdifuldt, er det ikke ensbetydende med at det er det.
en møllesten om halsen på nogen. en byrde eller belastning for nogen.
give sorteper videre. lade nogle ubehagelige omstændigheder gå ud over andre; overlade ansvaret for en ubehagelig afgørelse til en anden.
have rent mel i posen. ikke have noget at skjule; være uskyldig.
få så hatten passer. få noget i rigelig mængde, fx kritik, skældud eller alkohol.
råbe vagt i gevær. advare mod en bestemt, farlig eller uheldig udvikling.
bide i det sure æble. modvilligt gøre noget ubehageligt.
koge suppe på en pølsepind. beskæftige sig med eller behandle et ubetydeligt eller overflødigt emne.
være på trapperne. være nært forestående; snart komme.
så slutter festen. på dette tidspunkt er det positive eller glædelige forbi.
hænge i bremsen. ikke være så hurtig eller effektiv som normalt eller forventet.
stikke næsen i sky. optræde overlegent.
have en aktie i. være aktiv deltager i; have indflydelse på.
træde op på den store klinge. anstrenge sig; arbejde hårdt.
apostlenes heste. benene, brugt til at gå på.
sejle på varmen. sejle i de varme lande, i troperne.
spille fransk klovn. opføre sig (ufrivilligt) komisk.
være som snydt ud af næsen på nogen. ligne en anden meget, især mht. udseende.
en fjer i hatten. noget som man kan være stolt af; en triumf.
gå nogen nærmere på klingen. presse nogen til at afsløre noget som vedkommende forsøger at skjule.
luften går af ballonen. en begivenhed eller et fænomen bliver mindre spændende; nogen mister handlekraften eller interessen.
en ulykke kommer sjældent alene. når noget går galt, kan man forvente at endnu mere går galt.
de bredeste skuldre skal bære de tungeste byrder. de personer der tjener mest, bør betale mest til dækning af samfundets fælles udgifter.
en køn plante. en uopdragen eller på anden måde ubehagelig person.
slibe kanterne af nogen. få et menneske til at være lettere at omgås idet man sørger for at vedkommende efterhånden tilpasser sig.
så let som at klø sig selv i nakken. uhyre nemt.
have noget hængende over hovedet. have noget ubehageligt i vente; være i en presset situation, fx arbejdsmæssigt, tidsmæssigt eller økonomisk.
det er for sent at kaste brønden til når barnet er druknet. det er for sent at prøve at forhindre noget når skaden er sket.
alt lykkes i en gasovn. alting kan lade sig gøre med de rigtige hjælpemidler eller under de rigtige betingelser.
når man taler om solen, så skinner den. bruges for at udtrykke glad overraskelse når nogen man netop har talt om, uventet indfinder sig.
klappe hesten. tage det roligt; slappe af; se tiden an.
der falder skæl fra ens øjne. pludselig indser man noget, ofte en sags rette (og ubehagelige) sammenhæng.
til at komme i papirmøllen. ubrugelig; kassabel.
I må kalde mig Mads hvis ... bruges som forsikring om at noget er eller vil vise sig at være usandt.
det pulveriserende liv. samfundslivet eller erhvervslivet med den hektiske, opslidende aktivitet som det er forbundet med.
lugten i bageriet. reglerne, forholdene og atmosfæren et bestemt sted.
brændt barn skyr ilden. hvis man én gang er kommet galt af sted med noget, undgår man at indlade sig på det igen.
klædt af til skindet. uden flere penge eller andre værdier tilbage.
have rene hænder. være uskyldig i forbindelse med en uheldig, kritisabel eller kriminel udvikling eller foreteelse idet man har optrådt ærligt, lovlydigt og ubestikkeligt.
have snuden i sporet. ihærdigt og vedholdende arbejde på at nå et mål man har sat sig for.
når krybben er tom, bides hestene. når der er knaphed eller mangel på noget, opstår der konflikter mellem mennesker.
bryde isen. nærme sig hinanden i ord eller handling; gøre stemningen uformel.
stærk tobak. noget der er forargeligt, urimeligt, provokerende eller på anden måde gør stærkt indtryk.
hovmod står for fald. en person der er hovmodig, lider let nederlag, ofte pga. sit hovmod.
tage noget i stiv arm. bære modgang med styrke og sindsro.
få en appelsin i turbanen. pludselig og uventet opnå noget fordelagtigt; have heldet med sig.
sagen er bøf. sagen er i orden.
grave sin egen grav. blive årsag til sin egen ulykke.
heldig kartoffel. heldig eller lykkelig person.
have bly i røven. være meget langsom.
som at slå vand på en gås. uden virkning; forgæves.
læse noget som Fanden læser Bibelen. læse noget med dårlig forståelse; udlægge noget til egen fordel uden at der er belæg for det.
skumme fløden. tage fordelene eller det bedste ved noget, ofte på andres bekostning og uden at gøre sig fortjent til det.
den sorte klap går ned. bruges for at udtrykke at en person pludselig ikke kan huske noget bestemt.
slå op i banen. (pludselig) miste koncentrationen og evnen til at levere en god præstation; sætte farten ned og overlade initiativet til andre.
sidste skud på stammen. person eller ting som er resultatet af den seneste udvikling inden for et område.
tage benene på nakken. løbe (hurtigt) væk; stikke af; flygte.
rydde nogen af vejen. slå nogen ihjel.
kunne høre græsset gro. have en meget god hørelse.
ryste som et espeløv. ryste meget, fx af skræk, ophidselse, nervøsitet eller kulde.
vandene skilles. meningerne bliver forskellige (pga. noget); der opstår uenighed (pga. noget).
gå uden om noget som katten om den varme grød. forholde sig tøvende til en bestemt sag med en blandet følelse af interesse og ubehag.
føre til torvs. gøre bekendt i en større kreds; offentliggøre.
stikke næsen indenfor. vove sig et sted hen i kort tid; komme på et kort besøg.
tung at danse med. vanskelig at have med at gøre, fx at få til at gøre noget.
skræve mere end bukserne kan holde. prøve på at gøre noget som det viser sig man ikke kan gennemføre.
blive lang i ansigtet. blive skuffet; føle sig snydt.
male sig selv op i et hjørne. selvforskyldt komme i en fastlåst eller håbløs situation.
hammeren falder. der sker noget som får afgørende og ofte skæbnesvangre følger.
ligge lunt i svinget. være i en fordelagtig position.
begge fødder på jorden. bruges i udtryk om at være nøgtern og realistisk.
hvor længe var Adam i Paradis. bruges for at udtrykke at en god og lykkelig tilstand desværre kun var kortvarig.
vide hvad vej vinden blæser. vide i hvilken retning en sag udvikler sig, og indrette sig derefter.
holde skindet på næsen. lige netop klare en økonomisk betrængt situation; med nød og næppe klare en prekær situation.
i nøden skal man kende sine venner. de rigtige venner er dem der holder fast ved én, selv i modgang.
lige børn leger bedst. personer med nogenlunde samme sociale status, interesser eller lignende forliges eller samarbejder bedst.
være på hælene. have problemer; være meget træt og nedslidt.
blive vejet og fundet for let. blive vurderet og dernæst forkastet.
hænge nogen langt ud af halsen. være uudholdeligt fordi man er træt af det.
man ved hvad man har, men ikke hvad man får. man kan risikere at forandringer fører til en forværring i stedet for en forbedring.
dér ligger hunden begravet. dér er det egentlige problem.
ukrudt forgår ikke så let. nogen eller noget er sejlivet og trodser forventninger eller håb om udslettelse.
man skal ikke kaste med sten når man selv bor i et glashus. man skal ikke beskylde eller kritisere nogen for noget som man selv (til en vis grad) kan beskyldes eller kritiseres for.
skyde en hvid pind efter. opgive ønsket eller drømmen om.
have en heldig hånd. være dygtig og heldig i en bestemt sag eller i en bestemt henseende.
sidde med livet i hænderne. være meget nervøs, spændt eller bange.
have flere strenge at spille på. være alsidig; have mange talenter, evner eller muligheder (og dermed befinde sig i en gunstig situation).
der er forår i luften. der er tegn på eller antydninger af forår (øretæver, amoriner, ..).
vand på nogens mølle. noget der passer godt med nogens ønsker, hensigter eller meninger.
lang som et ondt år. meget lang.
alt hvad remmer og tøj kan holde. så hurtigt eller kraftfuldt som muligt.
se sol, måne og stjerner. være i en tilstand af stor nydelse eller stor smerte.
have foden under eget bord. have sit eget hjem eller sin egen virksomhed.
gale katte får revne skind. personer der handler ubetænksomt og voldsomt, kommer let til skade.
love guld og grønne skove. love rigdom, materielle eller andre goder, dog uden at der nødvendigvis er dækning for løfterne.
finde sine egne ben. finde ud af hvad man mener om en bestemt sag.
slag i ansigtet. krænkelse; nederlag.
slå til søren. bruge (mange) penge.
spænde livremmen ind. spare; indskrænke forbruget.
den vej skal vi alle. vi skal alle dø.
være over alle bjerge. være så langt væk allerede at det er håbløst at optage forfølgelsen.
have ordet i sin magt. være dygtig til at formulere sig.
på éns glatte ansigt. med et tillidvækkende ydre som eneste garanti.
gå op i limningen. bryde sammen fysisk eller psykisk; ophøre (med at eksistere).
plejer er død. man behøver ikke nødvendigvis gøre som man plejer; denne gang gør vi det på en anden måde.
der er ingen ko på isen. der er ingen problemer eller fare.
ride med på en bølge. følge en modestrømning på en uselvstændig måde.
give den hele armen. gøre noget med stor energi eller anstrengelse.
i sin visdom. bruges ofte ironisk for at udtrykke at man mener at nogen har begået en fejl, opført sig tåbeligt eller lignende.
save den gren over man selv sidder på. handle til skade for sig selv; ødelægge sine muligheder for fortsat beskæftigelse.
have en skarp tunge. tale hårdt og direkte og med hvasse, kritiske bemærkninger.
eneste høne i kurven. eneste kvinde i en gruppe eller forsamling.
brænde alle broer bag sig. bryde helt med sin fortid; afskære sig fra at vende tilbage til noget eller nogen.
enhver er sig selv nærmest. mennesket tænker først og fremmest på sin egen fordel når det skal vælge.
ikke ride den dag man sadler. være længe om at skride til konkret handling; være længe om at træffe en beslutning.
slikke frimærker. udføre underordnet, ensformigt kontorarbejde.
træerne vokser ikke ind i himlen. en enkelt succes er ingen garanti for fortsat fremgang.
vende vrangen ud. vise en ukendt, ofte ubehagelig eller problematisk, men sand side af noget eller nogen, evt. sig selv.
have bly i benene. have svært ved at bevæge sig pga. træthed eller lignende.
rive hovedet af nogen. give nogen en voldsom irettesættelse; skælde nogen ud.
tyv tror hvermand stjæler. bruges om en person som tillægger andre personer sine egne fejl og svagheder.
på et hængende hår. med nød og næppe; kun lige akkurat.
fare rundt som en flue i en flaske. fare (forvirret) rundt; have meget travlt.
som skidt fra en spædekalv. hurtigt og i en stor mængde.
blod er tykkere end vand. folk man er beslægtet med, vil altid have en fortrinsstilling.
himmel og jord står i ét. det er et voldsomt uvejr med storm og regn eller sne.
ikke kunne se en hånd for sig. ikke kunne se noget pga. mørke, tåge, snevejr eller lignende.
man skal kravle før man kan gå. man bør begynde med simple og elementære opgaver før man giver sig i kast med komplicerede.
tage brødet ud af munden på nogen. forhindre nogen i at arbejde og tjene penge; gøre nogen arbejdsløs.
hverken til at hugge eller stikke i. umulig at overtale eller få til at skifte mening.
arbejde som en hest. arbejde meget hårdt og indædt.
for nogens blå øjnes skyld. bruges for at udtrykke at noget der ydes, udelukkende ydes af hensyn til modtageren uden fordel for giveren.
løbe hornene af sig. udfolde sig energisk, især kropsligt eller seksuelt, i en tidlig fase af et forløb for siden at falde til ro.
om smagen kan der ikke diskuteres. det er nytteløst at forsøge at nå til enighed om noget der grundlæggende er et spørgsmål om hvad den enkelte foretrækker.
have nerverne uden på tøjet. være synligt nervøs.
have bukserne på. være den der bestemmer; være den dominerende part.
slå en streg over noget. se bort fra noget; lade som om noget ikke er sket.
spænde buen for hårdt. stille for store krav eller forventninger.
lægge alle sine æg i samme kurv. kun satse på én mulighed og dermed løbe en risiko.
fare i blækhuset. reagere vredt eller kritisk på noget ved at skrive et indlæg imod det (især i form af et læserbrev).
søbe den kål man selv har spyttet i. (være nødt til at) acceptere noget man tidligere har forkastet.
støde nogen på manchetterne. fornærme eller krænke nogen.
det skriger til himlen. det er uhyrligt, skandaløst og dybt rystende og kræver øjeblikkelig indgriben.
sur røv. bruges om en meget uheldig eller ærgerlig situation.
det hører man ikke når musikken spiller. det gør ikke så meget; det vil ingen lægge mærke til.
som at se maling tørre. bruges især i sammenlignende konstruktioner for at betegne et fænomen eller en aktivitet som meget kedelig.
en storm i et glas vand. voldsomt røre pga. en bagatel.
stege i sit eget fedt. tage de ubehagelige følger af sine handlinger eller udtalelser.
miraklernes tid er ikke forbi. der er stadigvæk håb; der kan stadigvæk ske særdeles overraskende ting.
bukke begge ender sammen på. give en omgang tæsk.
med det yderste af neglene. med nød og næppe; kun lige akkurat.
ride sin kæphest. (igen) give udtryk for sin velkendte mening eller tale om et bestemt emne.
en hård nød at knække. vanskelig opgave eller situation.
gøre kål på. tilintetgøre; vinde over.
det går ikke altid som præsten prædiker. tingene udvikler sig ikke altid sådan som man havde regnet med.
gnide sig op ad nogen. være påtrængende og indsmigrende.
hår i suppen. mindre fejl eller skavank; ubetydelig detalje.
træde nogen over tæerne. fornærme eller på anden vis optræde respektløst eller stødende.
tage skeen i den anden hånd. ændre fremgangsmåde, taktik eller adfærd (fordi den tidligere anvendte er uønsket, har vist sig uheldig eller lignende).
man kan også købe guld for dyrt. det at blive velhavende kan have for store menneskelige omkostninger, fx tabet af væsentlige åndelige værdier.
rønnebærrene er sure. bruges om det at man omtaler noget ellers attraktivt som værdiløst eller ligegyldigt når man ikke selv kan opnå det.
passe som fod i hose. passe godt; gå meget nemt.
nerverne står på højkant. nogen er meget nervøs og anspændt.
tro som guld. meget trofast.
tælle på knapperne. være i tvivl om hvad man skal beslutte sig for; være i vildrede.
der er intet nyt under solen. bruges for at udtrykke at der ikke er betydningsfulde nyheder eller forandringer.
en gang til for prins Knud. bruges når man gentager noget eller siger det ekstra tydeligt fordi samtalepartneren er lidt tungt opfattende.
krage søger mage. man har tilbøjelighed til at omgås ligesindede.
ønske nogen hen hvor peberet gror. ønske at nogen befandt sig meget langt væk så man slap for dét besvær.
rotterne forlader den synkende skude. nogen trækker sig ud af et forehavende fordi det er på vej til at mislykkes.
så god som dagen er lang. ualmindelig sød og rar.
sætte fingeren på det ømme punkt. finde og gøre opmærksom på et punkt hvor der er et problem, eller hvor noget eller nogen kan kritiseres.
skyde gråspurve med kanoner. bruge alt for stærke midler i forhold til situationen; overdrive; overreagere.
de gode græd, og de onde lo. bruges som ironisk kommentar i en situation hvor man beklager at de gode kræfter led nederlag.
én svale gør ingen sommer. ét eksempel på noget positivt medfører ikke nødvendigvis en generel bedring.
tage en kugle for nogen. påtage sig en ubehagelig og evt. skæbnesvanger opgave sådan at en anden slipper for den.
have både til gården og til gaden. have en stor bagdel og en stor barm.
for mange kokke fordærver maden. hvis (for) mange personer deltager i noget, risikerer det at medføre et dårligt resultat.
trække læsset. gøre den største og mest besværlige del af arbejdet.
spise kirsebær med de store. omgås eller konkurrere med sine overmænd.
have en trumf i ærmet. råde over et (hemmeligt) middel der kan bringe en i en fordelagtig situation.
en fis i en hornlygte. opblæst bagatel; flop, fiasko; en gang vrøvl.
være grebet ud af luften. være uden grundlag i virkeligheden; være frit opfundet.
stikke halen mellem benene. stikke af eller opgive et forehavende fordi man er bange, har problemer eller lignende.
have en lille fjer på. være lidt beruset.
veje sine ord på en guldvægt. tænke nøje over hvordan man formulerer sig.
surt show. bruges som kommentar til en meget uheldig eller ærgerlig situation.
have nogen nede i sækken. være i klar vinderposition i en sportskamp idet man fuldstændig kontrollerer sin modstander.
gå gennem ild og vand. gøre alt hvad der står i ens magt.
se gennem fingrene med noget. lade være med at påtale en forsyndelse, fejl, mangel eller anden uregelmæssighed og på den måde vise overbærenhed.
sætte en finger på noget. finde og udpege noget som årsag til en udvikling eller som hovedpunkt i en bestemt sammenhæng.
hælde ned ad brættet. afvise fuldstændig.
erfaren mand er god at gæste. af erfarne folk får man gode råd.
hverken hoved eller hale. bruges for at udtrykke at noget er usammenhængende eller mangler idé og struktur.
man må krybe før man kan gå. man bør begynde med simple og elementære opgaver før man giver sig i kast med komplicerede.
give nogen horn i panden. bedrage en mand ved at have et seksuelt forhold til hans kone.
ligge på den flade hånd. være helt oplagt eller umiddelbart tilgængelig.
fuglen er fløjet. en bestemt (kriminel, eftersøgt) person er forsvundet.
trække fronterne op. understrege uenigheden mellem to uforsonlige parter.
forbuden frugt smager bedst. det er det man ikke har lov til, der virker mest tiltrækkende.
gå i vasken. mislykkes fuldstændig; ikke blive til noget.
jokke i spinaten. utilsigtet sige eller gøre noget dumt.
klappe i sine små hænder. udtrykke (ukritisk) begejstring.
oven i hatten. uden at man har ydet en indsats eller betalt for noget bestemt; som supplement til det man har fået.
en hund i et spil kegler. person, genstand eller lignende der virker fremmed eller malplaceret i en bestemt sammenhæng.
ingen kæde er stærkere end det svageste led. selv det bedste er utilstrækkeligt hvis blot en enkelt detalje er mangelfuld.
tab og vind med samme sind. man bør ikke tage et nederlag for tungt, lige så lidt som man bør hovere over en sejr.
ondt i håret. ondt i hovedet; tømmermænd.
brede sig som ringe i vandet. blive mere og mere omfattende; udvikle sig hurtigt og uimodståeligt.
blive slap i knæene. blive svag og eftergivende; blive overvældet af en følelse af ømhed, forelskelse eller lignende.
lade en dør stå på klem. holde en mulighed åben.
ikke kunne høre hvad man selv tænker. være omgivet af larm eller højrøstet snak så man ikke kan koncentrere sig.
uden for pædagogisk rækkevidde. i en tilstand hvor ingen former for henvendelser eller sanktioner gør indtryk på én.
være oppe på lakridserne. være energisk, opmærksom og opsat på at yde sit bedste.
fyre kanonen af. skyde på mål i fodbold eller håndbold; ramme bolden hårdt i boldspil.
tage med fløjlshandsker på nogen. behandle nogen blidt og nænsomt; tage særligt hensyn til nogen.
det muntre køkken. bruges om en ustyrlig, meget livlig og evt. ødelæggende aktivitet eller gruppe af personer.
smøge ærmerne op. ufortrødent og energisk gå i gang med en (svær) opgave.
gå hen over hovedet på nogen. ikke blive forstået af nogen.
springe over hvor gærdet er lavest. anstrenge sig mindst muligt for at opnå noget; vælge den nemmeste løsning.
nogens hjerte springer et slag over. nogen bliver overrumplet af en stærk følelse, fx angst, glæde eller spænding.
lege med ilden. foretage sig noget som man godt ved kan blive farligt eller få uheldige konsekvenser.
over hals og hoved. hurtigt og uden tid til forberedelse.
den der gemmer til natten, gemmer til katten. hvis man går og gemmer på sine værdier eller lignende til fremtiden, er der risiko for at man aldrig får gavn af dem.
tage arven op efter nogen. stå ved sine forpligtelser i forhold til fortid eller oprindelse.
slå sig på flasken. begynde at drikke meget alkohol (regelmæssigt); blive alkoholiker.
mens græsset gror, dør horsemor. noget tager så lang tid at man ikke når det mål man har sat sig.
det store dyr i åbenbaringen. noget som er nyt og anderledes, og som på kort tid har fået stor positiv eller negativ indflydelse inden for et bestemt (fagligt) område.
gå i hundene. gå til grunde økonomisk, socialt og fysisk, ofte i forbindelse med alkoholmisbrug.
ramme på kornet. beskrive præcist og rammende; ramme et ømt punkt hos nogen.
sætte nogen fluer i hovedet. få nogen til at tro på en umulig plan eller fremtidsdrøm; give nogen falske forhåbninger.
være i sikre hænder. være i sikkerhed eller under god behandling hos kyndige eller venlige mennesker.
fare i flæsket på. komme i håndgemæng eller slåskamp med.
smide over bord. sætte ud af kraft; kassere.
gribe i egen barm. erkende egne fejl inden man påtaler andres; være selvkritisk.
én på torsken. en lussing; et slag i hovedet.
tage med sig i graven. ikke afsløre en hemmelighed eller lignende mens man lever.
komme godt fra land. komme godt i gang; få en god start, især i en sportskamp eller -turnering.
lægge to og to sammen. regne noget ud eller forstå noget der egentlig er ret simpelt.
ofre noget på kærlighedens alter. give afkald på noget værdifuldt til fordel for kærligheden.
bange for sin egen skygge. meget eller overdrevent nervøs eller utryg.
det grå guld. modne og ældre personer (med gråt hår) betragtet som værdifuld arbejdskraft, fx pga. deres erfaring og stabilitet.
spil for galleriet. teatralsk eller hyklerisk optræden, især for at behage nogen.
en pind til nogens el. nogets ligkiste. en medvirkende årsag til en (uheldig, ulykkelig eller uønsket) afslutning på et forløb, en karriere eller lignende.
sidde klistret til skærmen. være stærkt optaget af at se fjernsyn.
krybe i et musehul. (i tankerne) skjule sig fordi man føler sig pinligt berørt.
kun en tåbe frygter ikke havet. man skal være meget forsigtig når man har med havet at gøre.
forslå som en skrædder i helvede. være helt utilstrækkeligt i en bestemt henseende.
det melder historien ikke noget om. noget bestemt hører ikke til beretningen eller sagen, fx fordi det er uvedkommende, hemmeligt eller omstridt.
have fat i den lange ende. være på sporet af en sags rette sammenhæng; være inde på noget af det rigtige.
den der sår vind, høster storm. den der kritiserer nogen eller gør nogen fortræd, rammes selv endnu hårdere.
tisse i bukserne for at holde varmen. gøre noget der hjælper på kort sigt, men forværrer tingene på langt sigt.
tage nogen ved vingebenet. give nogen en kraftig irettesættelse; udsætte nogen for stærk kritik.
hvis og hvis min røv var spids. bruges for at afvise samtalepartnerens forbehold og bekymrede forestillinger om fremtiden.
prinsen på den hvide hest. attraktiv mand som man drømmer om at have et romantisk forhold til.
have meget om ørerne. have travlt.
vælte læsset. forhindre noget i at lykkes; ødelægge noget.
stikke en kniv i ryggen på nogen. angribe nogen som tror at angriberen er en forbundsfælle.
stille sig på bagbenene. være modvillig eller genstridig; (prøve at) forhindre noget.
slag i bolledejen. energisk, utraditionel og undertiden provokerende fremgangsmåde, handling eller lignende.
være en spurv i tranedans. ikke være så fornem som de andre; deltage i noget man ikke er egnet til.
lukke for det varme vand. ikke ville yde mere af noget.
vente på at stegte duer skal flyve ind i munden på én. vente på eller regne med at livets goder kommer til én uden at man skal yde noget særligt for at opnå dem.
sætte til vægs. besejre, overvinde; forhindre i at gøre sig gældende.
en klods om benet på nogen. person, genstand eller anden omstændighed der gør nogen ufri eller er til besvær.
gå ud af sit gode skind. være psykisk ude af balance af vrede, sorg, nervøsitet, irritation, længsel eller lignende.
smide barnet ud med badevandet. ødelægge noget værdifuldt idet man forkaster eller ændrer noget andet.
hu hej vilde dyr. bruges for at udtrykke at noget foregår med stor fart, eller at noget haster.
toppen af isbjerget. en lille del af noget meget større, ofte noget ubehageligt.
hver fugl synger med sit næb. enhver har sin særegne måde at udtrykke sig på.
slå koldt vand i blodet. dæmpe sin ophidselse eller begejstring; tage det roligt.
når der er to torsdage i en uge. bruges for at udtrykke at noget er helt usandsynligt.
krig på kniven. situation med skærpet konkurrence eller fjendtlighed mellem to parter.
med et glimt i øjet. med udstråling af humor og afslappet indstilling.
kunne bide tungen af sig selv. fortryde at have sagt en bestemt bemærkning.
man kan ikke både blæse og have mel i munden. man kan ikke på samme tid gøre to ting der er indbyrdes forskellige eller uforenelige.
man har et standpunkt til man tager et nyt. omstændighederne kan gøre det nødvendigt, relevant eller praktisk (pludselig) at skifte mening eller holdning.
være en hund efter noget. have stor interesse for eller lyst til noget.
der går et lys op for nogen. nogen forstår eller erkender pludselig.
sælge nogen en trepattet ko. få nogen til at acceptere noget ved at foregive at det er noget andet end det er; snyde nogen.
gøre en myg til en elefant. overdrive; tillægge en lille sag (for) stor betydning.
gå over åen efter vand. gøre noget mere besværligt end man behøver; udføre unødvendigt arbejde.
ingen kan tjene to herrer. man er nødt til at træffe et valg; man kan ikke gå aktivt og helhjertet ind for flere helt forskellige sager.
bide tænderne sammen. tage sig sammen og undertrykke sine egentlige følelser for at klare en vanskelig situation.
skulle have noget ind med skeer. skulle have noget forklaret på en langsom og udførlig måde (fordi man er langsomt opfattende).
lægge hovedet i blød. tænke sig godt om for at finde en løsning eller få en idé.
pynte sig med lånte fjer. tage æren for andres præstationer.
det er mig, sagde hunden. bruges som bagatelliserende udtryk når man nævner sig selv i en sammenhæng hvor også andre indgår.
gå op i hat og briller. udvikle sig i en utilsigtet, ofte løssluppen eller komisk retning.
stå med håret i postkassen. være i en problematisk situation hvor man føler sig magtesløs, evt. som følge af at man er blevet skuffet, svigtet eller narret.
smile i skægget. more sig på en underfundig eller skadefro måde.
gyde olie på vandene. dæmpe ophidselse og strid.
den der graver en grav for andre, falder selv i den. den person der lægger planer om at narre eller skade en anden, risikerer selv at blive offer for disse planer.
lykken står den kække bi. dristige, frejdige mennesker er ofte også heldige.
kræve nogens hoved på et fad. kræve at nogen bliver straffet, afskediget eller lignende (pga. en forseelse).
bringe blodet i kog. gøre rasende eller (seksuelt) ophidset.
tage bladet fra munden. sige sin mening rent ud.
kolos på lerfødder. noget stort som udadtil virker solidt og magtfuldt, men som i virkeligheden er skrøbeligt.
slå ind på en anden vej. ændre sin tilgang eller måde at agere på i forhold til et bestemt mål, typisk som reaktion på uventede omstændigheder eller for at opnå bedre resultater.
støbe kuglerne. være den der udtænker, planlægger og styrer udførelsen af en idé.
have krudt i røven. fare omkring; være meget foretagsom.
ikke have en snebolds chance i helvede. ikke have den mindste chance for noget.
når katten er ude, spiller musene på bordet. undlader man at holde opsyn, fører det til kåd opførsel og uorden.
stirre sig blind på noget. koncentrere sig så meget om noget at man mister overblikket eller bliver ude af stand til at tage andre forhold i betragtning.
der er løbet meget vand i stranden siden ... der er sket meget siden ..; der er gået lang tid siden ...
slå til skaglerne. slå sig løs og more sig.
øje for øje, tand for tand. hævnprincip der går ud på at man skal begå samme type skadelige handling mod nogen som vedkommende har begået mod en selv.
håbet er lysegrønt. det er menneskets natur at bevare optimismen og se det positive.
vende og dreje hver femøre. være meget sparsommelig.
proppe noget ned i halsen på nogen. påtvinge nogen noget.
tale for sin syge moster. snakke løs for at opnå noget bestemt, fremme sine egne interesser eller lignende.
til den store guldmedalje. energisk, dygtigt eller med held.
kaste under bussen. ofre eller forråde nogen for selv at få en fordel af det.
holde næsen i plovfuren. arbejde med eller koncentrere sig om én ting på bekostning af alle andre.
stampe op af jorden. skaffe eller samle til et bestemt formål, ofte hurtigt eller på vanskelige betingelser.
svare i øst når der spørges i vest. svare på en måde der ikke giver mening i forhold til spørgsmålet.
et greb i lommen. en større eller mindre sum penge som nogen har let ved at betale.
smide gode penge efter dårlige. fortsætte med at bruge penge på et foretagende som er usikkert, eller som hidtil er mislykkedes.
piben får en anden lyd. der sker en markant ændring, fx i nogens opførsel eller holdning.
spille på flere heste. satse på flere forskellige muligheder samtidig.
ikke syv vilde heste kan ... absolut intet kan ...
den enes død, den andens brød. tab og ulykke der rammer nogen, kan være til gavn for andre.
bære kappen på begge skuldre. holde sig gode venner med begge parter i en strid; udvise en tvetydig, upålidelig holdning.
